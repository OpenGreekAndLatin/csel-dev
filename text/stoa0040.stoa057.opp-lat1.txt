Quamuis in mediis et magnis curarum aestibus atque taediorum, 
 quae nos detinent a peccatoribus relinquentibus legem 
 dei – licet ea quoque ipsa nostrorum etiam peccatorum meritis inputemus 
 -, studio tamen tuo, Marcelline carissime, quo nobis es gratior 
 atque iucundior, diutius esse debitor nolui atque, ut uerum audias, 
 non potui. sic enim me conpulit uel ipsa caritas, qua in uno incommutabili unum sumus in melius commutandi, 
 uel timor, ne in te offenderem 
 deum, qui tibi desiderium tale donauit, cui scruiendo illi seruiam 
 qui donauit, sic, inquam, me conpulit, sic duxit et traxit ad 
 dissoluendas pro tantillis uiribus quaestiones, quas mihi scribendo 
 indixisti, ut ea causa in animo meo paulisper uineeret alias, donec 
 aliquid efficerem, quo me bonae tuae uoluntati et eorum quibus haec 
 curae sunt etsi non sufficienter, tamen oboedienter seruisse constaret.

Qui dicunt \'Adam sic creatum, ut etiam sine peccati 
 merito moreretur non poena culpae, sed necessitate naturae\'. profecto 
 illud, quod in lege dictum est: qua die ederitis, morte 
 moriemini, non ad mortem corporis, sed ad mortem animae, quae

 

 

 
 
 
 in peccato fit, referre conantur. qua morte mortuos significauit 
 dominus infideles, de quibus ait: sine mortuos sepelire mortuos 
 suos. quid ergo respondebunt, cum legitur hoc deum primo 
 homini etiam post peccatum increpando et damnando dixisse: 
 terra es et in terram ibis? neque enim secundum animam, sed, 
 quod manifestum est, secundum corpus terra erat et morte eiusdem 
 corporis erat iturus in terram. quamuis enim secundum corpus 
 terra esset et corpus in quo creatus est animale gestaret, tamen, si 
 non peccasset, in corpus fuerat spiritale mutandus et in illam incorruptionem, 
 quae fidelibus et sanctis promittitur, sine mortis? supplicio 
 transiturus. cuius rei desiderium nos habere non solum ipsi 
 sentimus in nobis, uerum etiam monente apostolo agnoscimus, ubi 
 ait: etenim in hoc ingemescimus, habitaculum nostrum, 
 quod de caelo est, superindui cupientes si tamen et induti 
 non nudi inueniamur. etenim qui sumus in hac habitatione 
 ingemescimus grauati, in quo nolumus expoliari, 
 sed superuestiri, ut absorbeatur mortale a uita. 
 proinde si non peccasset Adam, non erat expoliandus corpore, sed 
 superuestiendus inmortalitate et incorruptione, ut absorberetur 
 mortale a uita, id est ab animali in spiritale transiret.

Neque enim metuendum fuit, ne forte, si diutius hic 
 uiueret in corpore animali, senectute grauaretur et paulatim ueterescendo 
 perueniret ad mortem. si enim deus Israhelitarum uestimentis 
 et calciamentis praestitit, quod per tot annos non sunt

 

 
 
 
 obtrita, quid mirum si oboedienti homini eiusdem potentia praestaretur, 
 ut animale, hoc est mortale, habens corpus haberet in co quendam 
 statum, quo sine defectu esset annosus, tempore quo deus uellet 
 a mortalitate ad inmortalitatem sine media morte uenturus? sicut 
 enim haec ipsa caro quam nunc habemus non ideo non est uulnerabilis, 
 quia non est necesse ut uulneretur, sic illa non ideo non fuit 
 mortalis, quia non erat necesse ut moreretur. talem puto habitudinem 
 adhuc in corpore animali atque mortali etiam illis, qui sine 
 morte hinc translati sunt, fuisse concessam. neque enim Enoc et 
 Helias per tam longam aetatem senectute marcuerunt, nec tamen 
 eos credo iam in illam spiritalem qualitatem corporis commutatos, 
 qualis in resurrectione promittitur, quae in domino prima praecessit; 
 nisi quia isti fortasse nec his cibis egent, qui sui consumptione 
 reficiunt, sed ex quo translati sunt ita uiuunt, ut similem habeant 
 satietatem illis quadraginta diebus, quibus Helias ex calice aquae et 
 collyride panis sine cibo uixit; aut, si et his sustentaculis opus est, 
 ita in paradiso fortasse pascuntur sicut Adam, priusquam propter 
 peccatum inde exire meruisset. habebat enim, quantum existimo, 
 et de lignorum fructibus refectionem contra defectionem et de ligno 
 uitae stabilitatem contra uetustatem.

Praeter hoc autem quod puniens deus dixit: terra es 
 et in terram ibis, quod niside morte corporis quomodo intellegi 
 possit ignoro, sunt et alia testimonia, quibus euidentissime appareat 
 non tantum spiritus, sed etiam corporis mortem propter peccatum 
 meruisse genus humanum. ad Romanos apostolus dicit: si

 

 
 
 
 autem Christus in uobis est, corpus quidem mortuum 
 est propter peccatum, spiritus autem uita est propter 
 iustitiam. si ergo spiritus eius qui suscitauit Iesum a 
 mortuis habitat in nobis, qui suscitauit Christum Iesum 
 a mortuis uiuificabit et mortalia corpora uestra per inhabitantem 
 spiritum eius in uobis. puto quod non expositore, 
 sed tantum lectore opus habet tam clara et aperta sententia. 
 \'corpus\', inquit, \'mortuum est\' non propter fragilitatem terrenam, 
 quia de terrae puluere factum est, sed \'propter peccatum\'. 
 quid quaerimus amplius? et uigilantissime non ait \'mortale\' sed 
 \'mortuum\'.

Namque antequam inmutaretur in illam incorruptionem, 
 quae in sanctorum resurrectione promittitur, poterat esse mortale, 
 quamuis non moriturum, sicut hoc nostrum potest, ut ita dicam, 
 esse aegrotabile, quamuis non aegrotaturum. cuius enim caro est, 
 quae non aegrotare possit, etiamsi aliquo casu priusquam aegrotet 
 occumbat? sic et illud corpus iam erat mortale. quam mortalitatem 
 fuerat absumptura mutatio in aeternam incorruptionem, si in homine 
 iustitia, id est oboedientia, permaneret; sed ipsum mortale non 
 est factum mortuum nisi propter peccatum. quia ucro illa in resurrectione 
 futura mutatio non solum nullam mortem, quae facta est 
 propter peccatum, sed nec mortalitatem habitura est, quam corpus 
 animale habuit ante peccatum, non ait \'qui suscitauit Christum 
 Iesum a mortuis uiuificabit et mortua corpora uestra\', cum supra 
 dixisset \'corpus mortuum\', sed: uiuificabit, inquit, et mortalia 
 corpora uestra, ut scilicet iam non solum non sint mortua,

 

 
 
 
 sed nec mortalia, cum animale resurget in spiritale et mortale hoc 
 induet inmortalitatem et absorbebitur mortale a uita.

Mirum si aliquid quaeritur hac manifestatione liquidius. 
 nisi forte audiendum est, quod huic perspicuitati contradicitur, ut 
 mortuum corpus secundum illum modum hic intellegamus, quo 
 dictum est: mortificate membra uestra quae sunt super 
 terram. sed hoc modo corpus propter iustitiam mortificatur, non 
 propter peccatum; ut enim operemur iustitiam, mortificamus membra 
 nostra quae sunt super terram. aut si putant ideo additum 
 \'propter peccatum\', ut non intellegamus quia peccatum factum 
 est, sed ut peccatum non fiat — tamquam diceret: \'corpus quidem 
 mortuum est propter non faciendum peccatum\' —, quid sibi ergo 
 uult, quod cum adiunxisset \'spiritus autem uita est\', addidit \'propter 
 iustitiam\'? suffecerat enim sic adiungere \'uitam spiritus\', ut etiam 
 hic subaudiretur \'propter non faciendum peccatum\', ut sic utrumque 
 propter unam rem intellegeremus, et mortuum esse corpus et 
 uitam esse spiritum propter non faciendum peccatum. ita quippe, 
 etiamsi tantummodo uellet dicere \'proptr iustitiam'\', hoc est \'propter 
 faciendam iustitiam\', utrumque ad hoc posset referri: et mortuum esse 
 corpus et uitam esse spiritum propter faciendam iustitiam. nunc 
 uero et mortuum corpus dixit esse propter peccatum et spiritum esse 
 uitam propter iustitiam, diuersa merita diuersis rebus adtribuens: 
 morti quidem corporis meritum peccati, uitae autem spiritus meritum 
 iustitiae. quocirca si, ut dubitari non potest, \'spiritus uita est 
 propter iustitiam\', hoc est merito iustitiae, profecto \'corpus mortuum

 

 
 
 
 propter peccatum\' quid aliud quam merito peccati intellegere debemus 
 aut possumus, si apertissimum scripturae sensum non pro 
 arbitrio peruertere ac detorquere conamur? huic etiam uerborum 
 consequentium lumen accedit. cum enim praesentis temporis gratiam 
 determinans diceret mortuum quidem esse corpus propter 
 peccatum, quia in eo nondum per resurrectionem renouato peccati 
 meritum manet, hoc est necessitas mortis, spiritum autem uitam. 
 esse propter iustitiam, quia licet adhuc corpore mortis huius oneremur 
 iam secundum interiorem hominem coepta renouatione in fidei 
 iustitiam respiramus, tamen, ne humana ignorantia de resurrectione 
 corporis nihil speraret, etiam ipsum, quod propter meritum peccati 
 in praesenti saeculo dixerat mortuum, in futuro propter iustitiae 
 meritum dicit uiuificandum nec sic, ut tantum ex mortuo uiuum 
 fiat, uerum etiam ex mortali inmortale.

Quamquam itaque uerear, ne res manifesta exponendo 
 potius obscuretur, apostolicae tamen sententiae lumen adtende. 
 si autem Christus, inquit, in uobis, corpus quidem mortuum 
 est propter peccatum, spiritus autem uita est 
 propter iustitiam. hoc dictum est, ne ideo putarent homines 
 uel nullum uel paruum se habere beneficium de gratia Christi, quia 
 necessario morituri sunt corpore. adtendere quippe debent corpus 
 quidem adhuc peccati meritum gerere, quod condicioni mortis obstrictum 
 est, sed iam spiritum coepisse uiuere propter iustitiam 
 fidei, qui et ipse in homine fuerat quadam morte infidelitatis exstinctus. 
 \'non igitur\', inquit, \'parum uobis muneris putetis esse conlatum 
 per id quod Christus in uobis est, quod in corpore propter

 

 
 
 
 peccatum mortuo iam propter iustitiam uester spiritus uiuit, nec 
 ideo de uita quoque ipsius corporis desperetis. si enim spiritus 
 eius qui suscitauit Christum a mortuis habitat in uobis, 
 qui suscitauit Christum a mortuis uiuificabit et mortalia 
 corpora uestra per inhabitantem spiritum eius 
 in uobis\', quid adhuc tantae luci fumus contentionis offunditur? 
 clamat apostolus: \'corpus quidem mortuum est in uobis propter 
 peccatum, sed uiuificabuntur etiam mortalia corpora uestra propter 
 iustitiam, propter quam nunc spiritus iam uita est, quod totum 
 perficietur per gratiam Christi, hoc est per inhabitantem spiritum 
 eius in uobis\', et adhuc reclamatur! dicit etiam quemadmodum fiat, 
 ut uita in se mortem mortificando conuertat. ergo, inquit, fratres, 
 debitores sumus non carni, ut secundum carnem 
 uiuamus. si enim secundum carnem uixeritis, moriemini; 
 si autem spiritu facta carnis mortificaueritis. 
 uiuetis. quid est aliud quam hoc: \'si secundum mortem uixeritis. 
 totum morietur; si autem secundum uitam uiuendo mortem mortificaueritis, 
 totum uiuet\'?

Item quod ait: per hominem mors et per hominem 
 resurrectio mortuorum, quid aliud quam de morte 
 corporis intellegi potest, quando ut hoc diceret de resurrectione 
 corporis loquebatur eamque instantissima et acerrima intentione 
 suadebat? quid est ergo quod hic ait ad Corinthios: per hominem 
 mors et per hominem resurrectio mortuorum; sicut 
 enim in Adam omnes moriuntur, sic et in Christo omnes 
 uiuificabuntur, nisi quod ait etiam ad Romanos: per unum 
 hominem peccatum intrauit in mundum et per peccatum

 

 
 
 
 mors? hanc illi mortem non corporis, sed animae intellegi uolunt; 
 quasi aliud dictum sit ad Corinthios \'per hominem mors', ubi omnino 
 animae mortem accipere non sinuntur, quia de resurrectione 
 corporis agebatur, quae morti corporis est contraria. ideo etiam 
 sola mors ibi per hominem facta commemorata est, non etiam peccatum, 
 quia non agebatur de iustitia, quae contraria est peccato, 
 sed de corporis resurrectione, quae contraria est corporis morti.

Hoc autem apostolicum testimonium, in quo ait: per 
 unum hominem peccatum intrauitin mundumetper peccatum 
 mors, conari eos quidem in aliam nouam detorquere opinionem 
 tuis litteris intimasti, sed quidnam illud sit quod in his uerbis 
 opinentur tacuisti. quantum autem ex aliis comperi, hoc ibi sentiunt, 
 \'quod et mors ista, quae illic commemorata est, non sit corporis, 
 quam nolunt Adam peccando meruisse, sed animae, quae in ipso 
 peccato fit, et ipsum peccatum non propagatione in alios homines 
 ex primo homine, sed imitatione transisse\'. hinc enim etiam in paruulis 
 nolunt credere per baptismum solui originale peccatum quod 
 in nascentibus nullum esse omnino contendunt. sed si peccatum 
 apostolus illud commemorare uoluisset, quod in hunc mundum non 
 propagatione, sed imitatione intrauerit, eius principem non Adam, 
 sed diabolum diceret, de quo scriptum est: ab initio diabolus 
 peccat, de quo etiam legitur in libro Sapientiae: inuidia autem 
 diaboli mors intrauit in orbem terrarum. nam quoniam 
 ista mors sic a diabolo uenit in homines, non quod ab illo fuerint propagati, 
 sed quod eum fuerint imitati, continuo subiunxit: imitantur 
 autem eum qui sunt ex parte ipsius. proinde apostolus

 

 
 
 
 cum illud peccatum ac mortem commemoraret, quae ab uno in 
 omnes propagatione transisset, eum principem posuit, a quo propagatio 
 generis humani sumpsit exordium.

Imitantur quidem Adam, quotquot per inoboedientiam 
 transgrediuntur mandatum dei; sed aliud est quod exemplum est 
 uoluntate peccantibus, aliud quod origo est cum peccato nascentibus. 
 nam et Christum imitantur sancti eius ad sequendam iustitiam. 
 unde et idem apostolus dicit: imitatores mei estote sicut 
 et ego Christi. sed praeter hanc imitationem gratia eius inluminationem 
 iustificationemque nostram etiam intrinsecus operatur 
 illo opere, de quo idem praedicator eius dicit: neque qui pla n tat 
 est aliquid neque qui rigat, sed qui incrementum dat 
 deus. hac enim gratia baptizatos quoque paruulos suo inserit 
 corpori, qui certe imitari aliquem nondum ualent. sicut ergo ille, 
 in quo omnes uiu ficantur, praeter quod se ad iustitiam exemplum 
 imitantibus praebuit, dat etiam sui spiritus occultissimam fidelibus 
 gratiam, quam latenter infundit et paruulis, sic et ille, in quo omnes 
 moriuntur, praeter quod eis qui praeceptum domini uoluntate transgrediuntur 
 imitationis exemplum est, occulta etiam tabe carnalis 
 concupiscentiae suae tabificauit in se omnes de sua stirpe uenturos. 
 hinc omnino nec aliunde apostolus dicit: per unum hominem 
 peccatum intrauit in mundum et per peccatum mors; 
 et ita in omnes homines pertransiuit, in quo omnes peccauerunt. 
 hoc si ego dicerem, resisterent isti meque non recte 
 dicere, non recte sentire clamarent. nullam quippe in his uerbis 
 intellegerent sententiam cuiuslibet hominis, qui haec diceret, nisi 
 istam quam in apostolo intellegere nolunt. sed quia eius uerba

 

 
 
 
 sunt, cuius auctoritati doctrinaeque succumbunt, nobis intellegendi 
 obiciunt tarditatem, cum ea quae perspicue dicta sunt in nescio 
 quid aliud detorquere conantur. per unum, inquit, hominem 
 peccatum intrauit in mundum et per peccatum mors: 
 hoc propagationis est, non imitationis; nam \'per diabolum\' diceret. 
 quod autem nemo ambigit, istum primum hominem dicit, qui 
 est appellatus Adam. et ita, inquit, in omnes homines pertransiit.

Deinde quod sequitur: in quo omnes peccauerunt, 
 quam circumspecte, quam proprie, quam sine ambiguitate dictum 
 est! si enim peccatum intellexeris, quod per unum hominem intrauit 
 in mundum, in quo peccato omnes peccauerunt, certe manifestum 
 est alia esse propria cuique peccata, in quibus hi tantum peccant, quorum 
 peccata sunt, aliud hoc unum, in quo omnes peccauerunt, 
 quando omnes ille unus homo fuerunt. si autem non peccatum, 
 sed ipse unus homo intellegitur, in quo uno homine omnes peccauerunt, 
 quid etiam ista manifestatione manifestius? nempe legimus 
 iustificari in Christo qui credunt in eum propter occultam communicationem 
 et inspirationem gratiae spiritalis, qua quisquis 
 haeret domino unus spiritus est, quamuis eum et imitentur sancti 
 eius. legatur mihi tale aliquid de his, qui sanctos eius imitati sunt, 
 utrum quisquam dictus sit iustificatus in Paulo aut in Petro aut 
 in quolibet eorum, quorum in populo dei magna excellit auctoritas; 
 nisi quod in Abraham dicimur benedici, sicut ei dictum est: benedicentur 
 in te omnes gentes, propter Christum qui semen

 

 
 
 
 cius dictus est secundum carnem. quod manifestius dicitur, cum hoc 
 idemitadicitur: benedicentur in semine tuo omnes gentes. 
 dictum autem quemquam diuinis eloquiis peccasse uel peccare in 
 diabolo, cum eum iniqui et impii omnes imitentur, nescio utrum 
 quisquam repperiat. quod tamen cum apostolus de primo homine 
 dixerit — in quo omnes peccauerunt —, adhuc de peccati 
 propagine disceptatur et nescio qua nebula imitationis obponitur.

Adtende etiam quae secuntur. cum enim dixisset: in quo 
 omnes peccauerunt, secutus adiunxit: usque enim ad legem 
 peccatum in mundo fuit, hoc est, quia nec lex potuit auferre 
 peccatum, quae subintrauit ut magis abundaret peccatum, siue naturalis 
 lex, in qua quisque iam ratione utens incipit peccato originali 
 addere et propria, siue ipsa quae scripta per Moysen populo 
 data est. si enim data esset lex, quae posset uiuificare. 
 omnino ex lege esset iustitia. sed conclusit scriptura 
 omnia sub peccato, ut promissio ex fide Iesu Christi 
 daretur credentibus. peccatum autem non deputabatur, 
 cum lex non esset. quid est \'non deputabatur\' nisi 
 \'ignorabatur et peccatum esse non putabatur\'? neque enim ab ipso 
 domino deo tamquam non esset habebatur. cum scriptum sit: 
 quicumque sine lege peccauerunt sine lege peribunt.

Sed regnauit, inquit, mors ab Adam usque ad 
 Moysen, id est a primo homine usque ad ipsam etiam legem quae 
 diuinitus promulgata est, quia nec ipsa potuit regnum mortis auferre. 
 regnum enim mortis uult intellegi, quando ita dominatur in hominibus 
 reatus peccati, ut eos ad uitam aeternam, quae uera uita est,

 

 
 
 
 uenire non sinat, sed ad secundam etiam, quae poenaliter aeterna est, 
 mortem trahat. hoc regnum mortis sola in quolibet homine gratia destruit 
 saluatoris, quae operata est in antiquis sanctis, quicumque, 
 antequam in carne Christus ueniret, ad eius tamen adiuuantem 
 gratiam, non ad legis litteram, quae iubere tantum, non adiuuare 
 poterat, pertinebant. hoc namque occultabatur in uetere testamento 
 pro temporum dispensatione iustissima, quod nunc reuclatur in 
 nouo. ergo in omnibus regnauit mors ab Adam usque ad 
 Mo ysen, qui Christi gratia non adiuti sunt, ut in eis regnum mortis 
 destrueretur, ergo et in eis qui non peccauerunt in similitudine 
 praeuarieationis Adae, id est qui nondum sua et 
 propria uoluntate sicut ille peccauerunt, sed ab illo peccatum originale 
 traxerunt, qui est forma futuri, quia in illo constituta est 
 forma condemnationis futuris posteris, qui eius propagine crearentur, 
 ut ex uno omnes in condemnationem nascerentur, ex qua non liberat 
 nisi gratia saluatoris. scio quidem plerosque latinos codices sic habere: 
 regnauit mors ab Adam usque ad Moysen in eos qui 
 pecc.auerunt in similitudinem praeuaricationis Adae, 
 quod etiam ipsum qui ita legunt ad eundem referunt intellectum, 
 ut in similitudinem praeuaricationis Adae peccasse accipiant, qui 
 in illo peccauerunt, ut ei similes crearentur, sicut ex homine homines, 
 ita ex peccatore peccatores, ex morituro morituri damnatoque 
 damnati. graeci autem codices, unde in latinam linguam interpretatio 
 facta est, aut omnes aut paene omnes id quod a me primo 
 positum est habent.

Sed non, inquit, sicut delictum ita et donatio; si 
 enim ob unius delictum multi mortui sunt, multo magis 
 gratia dei et donum in gratia unius hominis Iesu Christi 
 in multos abundauit: non \'magis multos\', id est multo plurcs 
 homines - neque enim plures iustificantur quam condemnantur —, 
 sed \'multo magis abundauit\'. Adam quippe ex uno suo delicto reos 
 genuit; Christus autem etiam quae homines delicta propriae uoluntatis 
 ad originale, in quo nati sunt, addiderunt gratia sua soluit 
 atque donauit, quod euidentius in consequentibus dicit.

Verum illud diligentius intuere, quod ait ob unius delictum 
 multos mortuos. cur enim ob unius illius et non potius ob 
 delicta sua propria, si hoc loco intellegenda est imitatio, non propagatio? 
 sed adtende quod sequitur: et non sicut per unum 
 peccantem ita est et donum; nam iudicium quidem ex 
 uno in condemnationem, gratia autem ex multis delictis 
 in iustificationem. nunc dicant, ubi locum habeat in his uerbis 
 illa imitatio. ex uno, inquit, in condemnationem: quo uno, 
 nisi delicto? hoc enim explanat, cum adiungit: gratia autem ex 
 multis delictis in iustificationem. cur ergo iudicium ex uno 
 delicto in condemnationem, gratia uero ex multis delictis in iustificationem? 
 nonne, si nullum est originale delictum, non solum ad 
 iustificationem gratia, sed etiam iudicium ad condemnationem 
 ex multis delictis homines ducit? neque enim gratia multa delicta 
 donat et non etiam iudicium multa delicta condemnat. RUţ si propterea 
 ex uno delicto in condemnationem ducuntur, quia omnia delicta, 
 quae condemnantur, ex unius illius imitatione commissa sunt, eadem 
 causa est, cur ex uno delicto etiam ad iustificationem duci

 

 
 
 
 intellegantur, quia omnia delicta, quae iustificatis remittuntur, ex illius 
 unius imitatione commissa sunt. sed hoc uidelicet non intellegebat 
 apostolus cum dicebat: iudicium quidem ex uno delicto in 
 condemnationem, gratia uero ex multis delictis in iustificationem 
 ! immo uero nos intellegamus apostolum et uideamus 
 ideo dictum iudicium ex uno delicto in condemnationem, quia sufficeret 
 ad condemnationem, etiamsi non esset in hominibus nisi originale 
 peccatum. quamuis enim condemnatio grauior sit eorum, 
 qui originali delicto etiam propria coniunxerunt, et tanto singulis 
 grauior, quanto grauius quisque peccauit, tamen etiam illud solum, 
 quod originaliter tractum est, non tantum a regno dei separat, quo 
 paruulos sine accepta Christi gratia defunctos intrare non posse ipsi 
 etiam confitentur, uerum et a salute ac uita aeterna facit alienos, 
 quae nulla esse alia potest praeter regnum dei, quo sola Christi 
 societas introducit.

Ac per hoc ab Adam, in quo omnes peccauimus, non 
 omnia nostra peccata, sed tantum originale traduximus; a Christo 
 uero, in quo omnes iustificamur, non illius tantum originalis sed 
 etiam ceterorum, quae ipsi addidimus, peccatorum remissionem 
 consequimur. ideo non sicut per unum peccantem ita est 
 et donum. nam iudicium quidem ex uno delicto, si non remittitur, 
 id est originali, in condemnationem iam potest ducere, gratia uero 
 ex multis delictis remissis. hos est non solum illo originali, uerum etiam 
 omnibus ceteris, ad iustificationem perducit.

Si enim ob unius delictum mors regnauit per 
 unum, multo magis qui abundantiam gratiae et iustitiae 
 accipiunt in uita regnabunt per unum Iesum

 
 
 
 Christum. cur ob unius delictum mors regnauitpcr unum, nisi quia mortis 
 uinculo tenebantur in illo uno, in quo omnes peccauerunt, etiamsi 
 propria peccata non adderent? alioquin non ob unius delictum mors 
 per unum regnauit, sed ob delicta multa multorum per unumquemque 
 peccantem. nam si propterea ceteri ob alterius hominis delictum 
 mortui sunt, quia illum in delinquendo praecedentem subsequentes 
 imitati sunt, ille quoque et multo magis ob alterius delictum 
 mortuus est, quem diabolus delinquendo ita praecesserat, ut 
 ei delictum etiam ipse suaderet. Adam uero nihil suasit imitatoribus 
 suis et multi, qui eius imitatores dicuntur, cum fuisse et tale aliquid 
 commisisse uel non audierunt uel omnino non credunt. quanto ergo 
 rectius, sicut iam dixi, diabolum principem constituisset apostolus, 
 a quo uno peccatum et mortem per omnes transisse diceret, si hoc 
 loco non propagationem, sed imitationem docere uoluisset 1 multo 
 enim rationabilius Adam dicitur imitator diaboli, quem suasorem 
 peccati habuit, si potest quisque imitari etiam illum, qui nihil ei tale 
 suasit uel omnino quem nescit. quid est autem: qui abundantiam 
 gratiae et iustitiae accipiunt, nisi quod non ei tantum 
 peccato, in quo omnes peccauerunt, sed eis etiam, quae addiderunt, 
 gratia remissionis datur eisque hominibus tanta iustitia donatur. 
 ut, cum Adam consenserit ad peccatum suadenti, non cedant isti 
 etiam cogenti ? et quid est: \'multo magis in uita regnabusnt, \'cum 
 mortis regnum multo plures in aeternas poenas trahat, nisi intellegamuseosipsosin 
 utroque dici qui transeunt ab Adam ad Christum, id est

 

 

 
 
 
 a morte ad uitam, quia in uita aeterna sine fine regnabunt, magis 
 quam in eis mors temporaliter et cum fine regnauit?

Itaque sicut per unius delictum in omnes homines 
 ad condemnationem itaet per unius iustificationem 
 in omnes homines ad iustificationem uitae. hoc unius 
 delictum, si imitationem adtendamus, non eiit nisi diaboli. sed 
 quia manifestum est de Adam, non de diabolo dici, restat intellegenda 
 non imitatio, sed propagatio peccati. 
 
 NamctquodaitdeCListo:per iustificationem, 
 magis hoc expressit, quam si \'pe\' unius iustitiam\'diceret. cam quippe 
 iustificationem dicit, qua Christus iustificat impium, quam non 
 imitandam proposuit, sed solus hoc potest. nam potuit apostolus 
 recte dicere: imitatores mei estote, sicut et ego Christi, 
 numquam autem diceret: \'iustificamini a me. sicut et ego sum iustificatus 
 a Christo\', quoniam possunt esse et sunt et fuerunt multi 
 iusti homines et imitandi, iustus autem et iustificans nemo 
 nisi Christus. unde dicitur: credenti in eum qui iustificat 
 impium deputatur fides eius ad iustitiam. quisquis ergo 
 ausus fuerit dicere: \'iustifico te\', consequens est, ut dicat etiam: \'crede 
 inmc\'.quod nemo sanctorumrecte dicere potuit. 
 credite in deum et in me credite, ut, quia ipse iustificat impium, 
 credenti in eum qui iustificat impium deputetur fides ad iustitiam.

Nam si sola imitatio facit peccatores per Adam, cur 
 non etiam per Christum sola imitatio iustos facit? sicut enim, 
 inquit, per unius delictum in omnes homines ad condemnationem 
 sic et per unius iustificationem in omnes homines 
 ad iustificationem uitae. proinde isti \'unus\' et \'unus\' 
 non Adam et Christus, sed Adam et Abel constitui debuerunt, quoniam 
 cum multi nos in huius uitae tempore praecesserint peccatore?

 

 
 
 
 eosque imitati fuerint qui posteriore tempore peccauerunt, ideo 
 tamen uolunt isti non nisi Adam dictum, in quo omnes imitatione 
 peccauerunt, quia primus hominum ipse peccauit. ac per hoc Abel 
 dici debuit, in quo uno similiter homines imitatione iustificentur, 
 quoniam ipse primus hominum luste uixit. aut si propter quendam 
 articulum temporis ad noui testamenti exordium pertinentem Christus 
 est positus propter imitationem caput iustorum, ludas eius traditor 
 caput poni debuit peccatorum. porro si propterea Christus unus est in 
 quo omnes iustificentur, quia non sola eius imitatio iustos facit, 
 sed per spiritum regenerans gratia, propterea et Adam unus est in 
 quo omnes peccauerunt, quia non sola eius imitatio peccatores facit, 
 sed per carnem generans poena. ob hoc etiam dictum est \'omnes\' 
 et \'omnes\'. neque enim qui generantur per Adam, idem ipsi omnes 
 per Christum regenerantur; sed hoc recte dictum est, quia sicut nullius 
 carnalis generatio nisi pei Adam sic spiritalis nullius nisi per Christum. 
 nam si aliqui possent carne generari non per Adam etaliquiregenerari 
 spiritu non per Ciu-istum, non liquide \'omnes\' siue hic siue ibi dicerentur. 
 eosdem autem\'omnes\' postea\'multos\' dicit; possunt quippe in 
 aliqua re omnes esse qui pauci sunt. sed multos habet generatio carnalis, 
 multos et spiritalis, quamuis non tam multos haec spiritalis 
 quam illa carnalis. uerum tamen quemadmodum illa omnes habet 
 homines sic ista omnes iustos homines, quia sicut nemo praeter 
 illam homo sic nemo praeter istam iustus homo et in utraque 
 multi. sicut enim per inoboedientiam unius hominis

 

 

 
 
 
 peccatorcs constituti sunt multi, ita per oboedientiam 
 unius hominis iusti constituentur multi.

Lex autem subintrauit, ut abundaret delictum. 
 hoc ad originale homines addiderunt iam propria uoluntate, non per 
 Adam; sed hoc quoque soluitur sanaturque per Christum, quia ubi 
 abundauit peccatum, superabundauit gratia, ut, quemadmodum 
 regnauit peccatum in mortem, etiam quod 
 non ex Adam traxerunt homines, sed sua uoluntate addiderunt, 
 sic et gratia regnet per iustitiam in uitam aeternam. 
 non tamen aliqua iustitia praeter Christum, sicut aliqua peccata 
 practer Adam. ideo cum dixisset: quemadmodum regnauit 
 peccatum in mortem, hic non addidit: \'per unum\' aut \'per Adam,\' 
 quia supra dixerat etiam de peccato illo, quod subintrante lege 
 abundauit, et hoc utique non est originis, sed iam propriae uoluntatis. 
 cum autem dixisset: sic et gratia regnet per iustitiam 
 in uitam aeternam, addidit: per Iesum Christum dominum 
 nostrum, quia generante carne illud tantummodo trahitur, quod est 
 originale peccatum, regenerante autem spiritu non solum originalis, 
 sed etiam uoluntariorum fit remissio peccatorum.

Potest proinde recte dici paruulos sine baptismo de 
 corpore exeuntes in damnatione omnium mitissima futuros. multum 
 autem fallit et fallitur, qui eos in damnatione praedicat non futuros, 
 dicente apostolo: iudicium ex uno delicto in condemnatione met paulo post: 
 per unius delictum in omnes homines 
 ad condemnationem. quando ergo pcccauit Adam non

 

 
 
 
 oboediens deo, tunc eius corpus, quamuis esset animale ac mortale, 
 gratiam perdidit, quaeius animae omni ex parte oboediebat; tunc ille 
 extitit bestialis motus pudendus hominibus, quem in sua erubuit 
 nuditate; tunc etiam morbo quodam ex repentina et pestifera corruptione 
 concepto factum in illis est, ut illa in qua creati sunt stabilitate 
 aetatis amissa per mutabilita est aetatum irent in mortem. quamuis 
 ergo annos multos postea uixerint, illo tamen dic mori coeperunt, 
 quo mortis legem, qua in senium ueteres cerent, acceperunt. non 
 enim stat uel temporis puncto. sed sine intermissione labitur quicquid 
 continua mutatione sensim currit in finem non perficientem, 
 sed consumentem. sic itaque impletum est quod dixerat deus: qua 
 die ederitis, morte moriemini. ex hac igitur inoboedientia 
 carnis, ex hac lege peccati et mortis quisquis carnaliter generatur 
 regenerari spiritaliter opus habet, ut non solum ad regnum dei perducatur, 
 uerum etiam a peccati damnatione liberetur. simul itaque 
 peccato et morti primi hominis obnoxii nascuntur in carne et simul 
 iustitiae uitaeque aeternae secundi hominis sociati renascuntur in 
 baptismo; sic et in Ecclesiastico scriptum est: a muliere initium 
 faetum est peccati et perillamomnesmorimur.siueautem 
 a muliere siue ab Adam dicatur, utrumque ad primum hominem 
 pertinet, quoniam, sicut nouimus, mulier ex uiro est et utriusque una 
 caro est. unde et illud quod scriptum est: et erunt duo in 
 carne una. igitur iam non duo, inquit dominus, sed una caro.

Quapropter qui dicunt paruulos ideo baptizari, ut 
 hoc eis remittatur quod in hac uita proprium contraxerunt, non 
 quod ex Adam traduxerunt, non magno molimine refellendi sunt. 
 quando enim secum ipsi paululum sine certandi studio cogitauerint. 
 quam sit absurdum nec dignum disputatione quod dicunt, continuo

 
 
 
 sententiam commutabunt. quod si noluerint, non usque adeo de 
 humanis sensibus desperandum est, ut metuamus, nc hoc cuipiam 
 persuadeant. ipsi quippe, ut hoc dicerent, alicuius alterius sententiae 
 suae praeiudicio, ni fallor, inpulsi sunt. ac propterea cum remitti 
 baptizato peccata necessario faterentur nec fateri uellent ex Adam 
 ductum esse peccatum, quod remitti fatebantur infantibus, ipsam 
 infantiam coacti sunt accusare; quasi accusator infantiae hoc securior 
 fieret, quo accusatus ei respondere non posset. sed istos, ut dixi, 
 omittamus; neque enim sermone uel documentis opus est, quibus 
 innocentia probetur infantum, quantum ad eorum pertinet uitam, 
 quam recenti ortu in se ipsis agunt, si eam non agnoscit sensus humanus 
 nullis amminiculis cuiusquam disputationis adiutus.

Sed illi monent et aliquid consideratione ac discussione 
 dignum uidentur afferre, qui dicunt paruulos recenti uita 
 editos uisceribus matrum non propter remittendum peccatum percipere 
 baptismum, sed ut spiritalem procreationem habentes creentur 
 in Christo et ipsius regni caelorum participes fiant eodem modo 
 filii et heredes dei, coheredes autem Christi. a quibus tamen cum 
 quaeritur, utrum non baptizati et non effecti coheredes Christi 
 regnique caelorum participes habeant saltem beneficium salutis 
 aeternae in resurrectione mortuorum, laborant uehementer nec 
 exitum inueniunt. quis enim Christianorum ferat, cum dicitur ad 
 aeternam salutem posse quemquam peruenire, si non renascatur in 
 Christo, quod per baptismum fieri uoluit eo iam tempore, quo tale

 

 
 
 
 sacramentum constituendum fuit regenerandis in spem salutis 
 «aeternae? unde dicit apostolus: non ex operibus iustitiae, 
 quae nos fecimus, sed secundum suam misericordiam 
 saluos nos fecit per lauacrum regenerationis. quam 
 tamen salutem in spe dicit esse, cum hic uiuimus, ubi ait: spe 
 enim salui facti sumus.. spes autem quae uidetur non 
 est spes; quod enim uidet quis, quid sperat? si autem 
 quod non uidemus speramus, per patientiam expectamus. 
 sine ista ergo regeneratione saluos in aeternum posse paruulos 
 fieri quis audeat adfirmare, tamquam non pro eis mortuus sit 
 Christus? etenim Christus pro impiis mortuus est. isti autem, 
 qui, ut manifestum est, nihil in sua propria uita impie commiserunt. 
 si nec originaliter ullo impietatis uinculo detinentur, quomodo pro 
 eis mortuus est, qui pro impiis mortuus est? si nulla originalis peccati 
 aegritudine sauciati sunt, quomodo ad medicum Christum, 
 hoc est ad percipiendum sacramentum salutis aeternae, suorum 
 curantium pio timore portantur et non eis in ecclesia dicitur: 
 \'auferte hinc innocentes istos; non est opus sanis medicus, sed male 
 habentibus; non uenit Christus uocare iustos, sed peccatores\'? 
 numquam dictum est, numquam dicitur, numquam omnino dicetur 
 in ecclesia Christi tale commentum.

Ac ne quis existimet ideo paruulos ad baptismum 
 adferri oportere, quia, sicut peccatores non sunt, ita nec iusti sunt. 
 quomodo ergo quidam meritum huius aetatis a domino laudatum 
 esse commemorant, quandoait: sinite paruulos uenire ad me; 
 talium est enim regnum caelorum? si enim hoc non propter

 

 
 
 
 humilitatis similitudinem, quod humilitas paruulos faciat, sed propter 
 puerorum uitam laudabilem dictum est, profecto et iusti sunt. 
 non enim recte aliter dici potuit: talium est regnum caelorum, 
 cum esse non possit nisi iustorum. sed forte hoc quidem non congruenter 
 dicitur, quod paruulorum uitam laudauerit dominus dicens 
 talium esse regnum caelorum, cum uerax ille sit intellectus, 
 quod humilitatis similitudinem in parua aetate posuerit. uerum 
 tamen forsitan hoc tenendum est, quod dixi, propterea paruulos 
 baptizari debere, quia, sicut peccatores non sunt, ita nec iusti sunt. 
 sed cum dictum esset: non ueni uocare iustos, quasi ei responderetur: 
 \'quos ergo uocare uenisti\'? continuo subiunxit: sed peccatores 
 in paenitentiam. ac per hoc quomodo si iusti sunt, ita\' 
 etiam si peccatores non sunt, non eos uenit uocare qui dixit: non 
 ueni uocare iustos, sed peccatores. et ideo baptismo eius, 
 qui eos non uocat, non tantum frustra, uerum etiam inprobe uidentur 
 inruere; quod absit ut sentiamus. uocat eos igitur medicus, qui 
 non est opus sanis, sed aegrotantibus, nec uenit uocare iustos, sed peccatores 
 in paenitentiam. et ideo quia suae uitae propriae peccatis 
 nullis adhuc tenentur obnoxii, originalis in eis aegritudo sanatur in 
 eius gratia, qui saluos facit per lauacrum regenerationis.

Dicet aliquis: \'quomodo ergo et ipsi uocantur in paenitentiam? 
 numquid tantillos potest aliquid paenitere?\' huic respondetur: 
 \'si propterea paenitentes dicendi non sunt, quia sensum paenitendi 
 nondum habent, nec fideles dicendi sunt, quia similiter sensum credendi 
 nondum habent. si autem propterea recte fideles uocantur, quoniam

 

 
 
 
 fidem per uerba gestantium quodam modo profitentur, cur non prius 
 etiam paenitentes habeantur, cum per eorundem uerba gestantium 
 diabolo et huic saeculo renuntiare monstrantur? totum hoc in spe 
 fit ui sacramenti et diuinae gratiae. quam dominus donauit ecclesiae.\' 
 ceterum quis ignorat quod baptizatus paruulus, si ad rationales 
 annos ueniens non crediderit nec sc ab inlicitis concupiscentiis abstinuerit, 
 nihil ei prode erit quod paruus accepit? uerum tamen si 
 percepto baptismate de hac uita emigraucrit, soluto reatu, cui originaliter 
 erat obnoxius, perficietur in illo lumine ueritatis, quod 
 incommutabiliter manens in aeternum iustificatos praesentia creatoris 
 inluminat. peccata enim sola separant inter homines et deum, 
 quae soluuntur eius gratia, per quem mediatorem reconciliamur, 
 cum iustificat impium.

Terrentur autem isti sententia domini dicentis: nisi 
 quis natus fuerit denuo, non uidebit regnum dei — 
 quod cum exponeret, ait: nisi quis renatus fuerit ex aqua 
 et spiritu, non intrabit in regnum caelorum-et propterea 
 conantur paruulis non baptizatis innocentiae merito salutem 
 ac uitam aeternam tribuere, sed, quia baptizati non sunt, eos a regno 
 caelorum facere alienos noua quadam et mirabili praesumptione. 
 quasi salus aeternae uitae aeterna possit esse praeter Christi hereditatem, 
 praeter regnum caelorum. habent enim uidelicet quo confugiant 
 atque ubi delitiscant, quia non ait dominus: si quis non 
 renatus fuerit ex aqua et spiritu, \'non habebit uitam\', sed 
 ait: non intrabit in regnum dei. nam si illud dixisset, nulla 
 hinc dubitatio posset oboriri. auferatur ergo iam dubitatio,

 

 
 
 
 dominum audiamus, non suspiciones coniecturasque mortalium, dominum 
 audiamusinquam, non quidem hoe de sacramento sancti lau acri 
 dicentem, sed de sacramento sanctae mensae suae, quo nemo rite 
 nisi baptizatus accedit: nisi manducaueritis carnem meam 
 et biberitis sanguinem meum, non habebitis uitam in 
 uo bis. quid ultra quaerimus? quid ad hoc responderi potest, nisi 
 pertinacia pugnaces neruos aduersus constantiam perspicuae ueritatis 
 intendat?

An uero quisquam etiam hoc dicere audebit, quod ad paruulos 
 haec sententia non pertineat possintque sine participatione 
 corporis huius et sanguinis in se habere uitam, quia non ait \'qui non 
 manducauerit\', sicut de baptismo: qui non renatus fuerit, 
 sed ait: si non manducaueritis, uelut eos alloquens qui audire 
 et intellegere poterant, quod utique non ualent paruuli? sed qui 
 hoc dicit, non adtendit, quia nisi omnes ista sententia teneat, ut 
 sine corpore et sanguine filii hominis uitam habere non possint, frustra 
 etiam aetas maior id curat. potest enim, si non uoluntatem, sed uerba 
 loquentis adtendas, eis solis uideri dictum. quibus tunc dominus 
 loquebatur, quia non ait \'qui non manducauerit', sed: si non manducaueritis. 
 et ubi est quod eodem loco de hac ipsa re ait: panis, 
 quem ego dedero, caro mea est pro saeculi uita? secundum 
 hoc enim etiam ad nos pertinere illud sacramentum intellegimus, 
 qui tunc nondum fuimus, quando ista dicebat, quia non possumus 
 dicere ad saeculum nos non pertinere, pro cuius uita Christus suam 
 carnem dedit. quis autem ambigat saeculi nomine homines significasse, 
 qui nascendo in hoc saeculum ueniunt? na\'ll, sicut alibi ait.

 

 
 
 
 filii saeculi huius generant et generantur. ac per hoc 
 etiam pro paruulorum uita caro data est, quae data est pro saeculi 
 uita; et si non manducauerint carnem filii hominis, nec ipsi habebunt 
 uitam.

Hinc est etiam illud: pater diligit filium et omnia 
 dedit in manu eius. qui credit in filium, habet uitam 
 aeternam; qui autem incredulus est filio, non habebit 
 uitam, sed ira dei manet super eum. in quo igitur horum 
 genere ponemus infantes? in eorum qui credunt in filium, an in eorum 
 qui sunt ineredulifilio?\'inneutro\', ait aliquis, \'quia cum adhuc credere 
 non possunt, nec increduli deputandi sunt\'. non hoc indicat 
 ecclesiastica regula, quae baptizatos infantes fidelium numero 
 adiungit. porro si isti, qui baptizantur, propter uirtutem celebrationemque 
 tanti sacramenti, quamuis suo corde atque ore non agant 
 quod ad credendum confitendumque pertineat, tamen in numero 
 credentium conputantur, profecto illi, quibus sacramentum defuerit, 
 in eis habendi sunt qui non credunt filio; atque ideo si huius inanes 
 gratiae corpore exierint, sequetur eos quod dictum est: non uidebunt 
 uitam, sed ira dei manet super eos.ctundehocquandoeos 
 clarum est peccata propria non habere, si nec originali peccato teneantur 
 obnoxii?

Bene autem non ait: ira dei \'ueniet super eum\'. 
 sed manet super eum. ab hac quippe ira, qua omnes sub peccato 
 sunt, de qua dicit apostolus: fuimus enim et nos aliquando 
 naturaliter filii irae sicut et ceteri, nulla res liberat nisi 
 gratiadei per Icsum Christum dominum nostrum. haec gratia 
 cur ad illum ueniat, ad illum non ueniat, occulta esse causa potest, iniusta non potest. 
 numquid enim iniquitas apud deum? absit. 
 sed prius sanctarum scripturarum auctoritatibus colla subdenda

 

 
 
 
 sunt, ut ad intellectum per fidem quisque perueniat. neque enim 
 frustra dictum est: iudicia tua sicut multa abyssus. cuius 
 abyssi altitudinem ueluti expauescens exclamat apostolus: o altitudo 
 diuitiarum sapientiae et scientiae dei! praemiserat 
 quippe sententiam mirae profunditatis dicens: conclusit enim 
 deus omnes in incredulitate, ut omnibus misereatur. 
 cuius profunditatis ueluti horrore percussus; o altitudo, inquit, 
 diuitiarum sa pientiae et scientiae dei! quam inser utabilia 
 sunt iudicia eius et inuestigabiles uiae eius! quis enim 
 cognouit sensum domini? aut quis consiliarius illius 
 fuit? aut quis prior dedit illi, et retribuetur ei? quoniam 
 ex ipso et per ipsum et in ipso sunt omnia; ipsi 
 gloria in saecula saeculorum amen. ualde ergo paruum 
 sensum habemus ad discutiendam iustitiam iudiciorum dei, ad discutiendam 
 gratiam gratuitam, nullis meritis praecedentibus non iniquam, 
 quae non tam mouet, cum praestatur indignis quam cum 
 aeque indignis aliis denegatur.

Nam et hi, quibus uidetur iniustum, ut paruuli sine gratia 
 Christi de corpore exeuntes non solum regno dei, quo et ipsi fatentur 
 nisi per baptismum renatos intrare non posse, uerum etiam uita 
 aeterna et salute priuentur, quaerentes quomodo iustum sit, ut 
 alius ab originali impietate soluatur, alius non soluatur, cum eadem 
 sit utriusque conditio, ipsi respondeant secundum sententiam suam, 
 quomodo identidem iustum sit, ut huic praestetur baptismus, 
 quo intret in regnum dei, illi non praestetur, cum sit utriusque par 
 causa. si enim mouet, cur ex his duobus, cum ex aequo ambo sint

 

 
 
 
 originaliter peccatores, alius ab hoc uinculo soluitur, cui conceditur 
 baptismus, alius non soluitur, cui talis gratia non conceditur, cur 
 non taliter mouet, quod ex duobus originaliter innocentibus alius 
 accepit baptismum, quo in regnum dei possit intrare, alius non accepit, 
 ne ad regnum dei possit accedere? nempe in utraque causa ad 
 illam exclamationem reditur: o altitudo diuitiarum! ex ipsis 
 deinde baptizatis paruulis dicatur mihi, cur alius rapitur, ne 
 malitia mutet intellectum eius, et alius uiuit impius futurus? 
 nonne, si ambo raperentur, ambo in regnum caelorum ingrederentur? 
 et tamen non est iniquitas apud deum. quid? illud quem non moueat, 
 quem non in tanta altitudine exclamare conpellat, quod alii 
 paruuli spiritu inmundo uexantur, alii nihil tale patiuntur, alii etiam 
 in uteris matrum, sicut Hieremias, sanctificantur, cum omnes, si est 
 originale peccatum, pariter rei sint, si non est, pariter innocentes 
 sint? unde ista tanta diuersitas, nisi quia inscrutabilia sunt 
 iudicia eius et inuestigabiles uiae eius?

An forte illud iam explosum repudiatumque sentiendum 
 est, quod animae prius in caelesti habitatione peccantes 
 gradatim atque paulatim ad suorum meritorum corpora ueniant 
 ac pro ante gesta uita magis minusue corporeis pestibus adfligantur? 
 cui opinioni quamuis sancta scriptura apertissime contradicat. quae 
 cum gratiam commendaret, nondum natis, inquit, nec qui 
 aliquid egerint boni aut mali, ut secundum electionem 
 propositum dei maneretnon ex operibus, sed ex uocante 
 dictum est, quod maior seruiet minori, nec ipsi tamen 
 qui hoc sentiunt euadunt huius quaestionis angustias, sed in eis

 

 
 
 
 coartati ct haerentos similiter \'o altitudo!4 exclamare coguntur. unde 
 enim fit, ut homo ab ineunte pueritia modestior, ingeniosior, temperantior, 
 ex magna parte libidinum uictor, qui oderit auaritiam, 
 luxuriam detestetur atque ad uirtutes ceteras proucctior aptiorque 
 consurgat, [et] tamen eo loco sit, ubi ei praedicari gratia christiana 
 nonpossit-quomodo enim inuocabunt, in quem non crediderunt? 
 ant quomodo credent, quem non audierunt? 
 quomodo autem audient sine praedicante? — alius autem 
 tardus ingenio, libidinibus deditus, flagitiis et facinoribus coopertus 
 ita gubernetur, ut audiat, credat, baptizetur, rapiatur aut, si detentus 
 hic fuerit, laudabiliter uiuat? ubi duo isti tam diucrsa 
 merita contraxerunt, non dico, ut iste credat, ille non credat, quod est 
 propriae uoluntatis, sed ut iste audiat quod credat, ille non audiat — 
 hoc enim non est in hominis\' potestate — ubi, inquam, haec tam 
 diuersa merita contraxerunt? si in caelo egerunt aliquam uitam, 
 ut pro suis actibus propellerentur uel laberentur in terras congruisque 
 suae ante actae uitae corporeis receptaculis tenerentur, ille 
 utique melius ante hoc mortale corpus uixisse credendus est, qui 
 eo non multum meruit praegrauari, ut et bonum haberet ingenium 
 et concupiscentiis eius mitioribus urgeretur, quas posset facile superare, 
 et tamen eam sibi gratiam praedicari non meruit, qua sola 
 posset a secundae mortis pernicie liberari; ille autem pro mentis 
 deterioribus, sicut putant, grauiori corpori inplicitus et ob hoc cordis 
 obtunsi, cum carnis inlecebris ardentissima cupidine uincerctur 
 et per nequissimam uitam peccatis pristinis, quibus ad hoc uenire

 

 
 
 
 meruerat, adderet peiora terrena, aut in cruce tamen audiuit: hodie 
 mecum eris in paradiso, aut alicui cohaesit apostolo, cuius 
 praedicatione mutatus et per lauacrum regenerationis saluus effectus 
 est, ut ubi abundauit peccatum, superabundaret gratia. quid hinc 
 respondeant omnino non uideo, qui nolentes humanis coniecturis 
 iustitiam dei defendere et ignorantes altitudinem gratiae fabulas 
 inprobabiles texuerunt.

Multa enim dici possunt de miris uocationibus hominum, 
 siue quas legimus siue quas experti sumus, quibus eorum opinio subuertatur, 
 qui credunt ante ista corpora sua quasdam proprias uitas 
 gessisse animas, hominum. quibus ad haec uenirent pro diuersitate 
 meritorum diuersa hic experturae uel bona uel mala. sed terminandi 
 huius operis cura non sinit in his diutius inmorari. unum tamen, 
 quod inter multa mirabile comperi. non tacebo. quis non secundum 
 istos, qui ex meritis prioris uitae ante hoc corpus in caelestibus gestae 
 animas terrenis corporibus magis minusue grauari opinantur, adfirmet 
 eos ante istam uitam sceleratius inmaniusque peccasse, qui 
 mentis lumen sic amittere meruerunt, ut sensu uicino pecoribus 
 nascerentur, non dico tardissimi ingenio -nam hoc de aliis dici soletsed 
 ita excordes, ut etiam cirrati ad mouendum risum exhibeant 
 cordatis delicias fatuitatis, quorum nomen ex graeco deriuatum 
 moriones uulgus appellat? talium tamen quidam fuit ita christianus, 
 ut, cum esset omnium iniuriarum suarum mira fatuitate patientissimus, 
 iniuriam tamen nominis Christi uel in se ipso religionis.

 

 
 
 
 qua inbutus erat, sic ferre non posset, ut blasphemantes uidelicet 
 cordatos, a quibus haec ut prouocaretur audiebat, insectari lapidibus 
 non desisteret nec in ea causa uel dominis parceret. tales ergo 
 praedestinari et creari arbitror, ut qui possunt intellegant dei gratiam 
 et spiritum, qui ubi unit spirat, ob hoc omne ingenii genus in filiis 
 misericordiae non praeterire itemque omne ingenii genus in gehennae 
 filiis praeterire, ut qui gloriatur in domino glorietur. 
 illi autem qui pro meritis uitae superioris accipere quasque 
 animas diuersa terrena corpora adfirmant, quibus aliae magis, 
 aliae minus grauentur, et pro eisdem meritis humana ingenia uariari, 
 ut acutiora sint quaedam et alia obtunsiora, proque ipsius uitae 
 superioris meritis diuinam quoque gratiam liberandis hominibus 
 dispensari, quid de isto poterunt respondere? quomodo ei tribuent 
 et teterrimam uitam superiorem, ut ex hoc fatuus nasceretur, et 
 tam bene meritam, ut ex hoc in Christi gratia multis acutissimis 
 praeferretur ?

Cedamus igitur et consentiamus auctoritati sanctae scripturae, 
 qu ae nescit falli nec fallere, et, sicut nondum natos ad discernenda 
 merita eorum aliquid: boni uel mali egisse non credimus, ita omnes 
 sub peccato esse, quod per unum hominem intrauit in mundum et 
 per omnes homines pertransiit, a quo non liberat nisi gratia dei per 
 dominum nostrum Iesum Christum, minime dubitemus. 
 
 Cuius medicinalis aduentus non est opus sanis, 
 sed aegrotantibus, quia non uenit uocare iustos, sed peccatores, in 
 cuius regnum non intrabit nisi qui renatus fuerit ex aqua et spiritu

 

 
 
 
 nec praeter regnum eius salutem ac uitam possidebit aeternam, 
 quoniam qui non manducauerit carnem eius et qui incredulus est 
 filio, non habebit uitam, sed ira dei manet super eum. ab hoc peccato, 
 ab hac aegritudine, ab hac ira dei, cuius naturaliter filii sunt, qui 
 etiam si per aetatem non habent proprium, trahunt tamen originale 
 peccatum, non liberat nisi agnus dei qui tollit peccata mundi, 
 non nisi medicus qui non uenit propter sanos, sed propter aegrotos, 
 non nisi saluator, de quo dictum est generi humano: natus est 
 uobis hodie saluator, non nisi redemptor, cuius sanguine deletur 
 debitum nostrum. nam quis audeat dicere non esse Christum 
 infantium saluatorem nec redemptorem? unde autem saluos facit, 
 si nulla in eis est originalis aegritudo peccati? unde redimit, si non 
 sunt per originem primi hominis uenundati sub peccato? nulla 
 igitur ex nostro arbitrio praeter baptismum Christi salus aeterna 
 promittatur infantibus, quam non promittit scriptura diuina humanis 
 omnibus ingeniis praeferenda.

Optime punici Christiani baptismum ipsum nihil 
 aliud quam salutem et sacramentum corporis Christi, nihil aliud 
 quam uitam uocant. unde, nisi ex antiqua, ut existimo, et apostolica 
 traditione, qua ecclesiae Christi insitum tenent praeter baptismum 
 et participationem mensae dominicae non solum ad regnum dei, 
 sed nec ad salutem et uitam aeternam posse quemquam hominum peruenire? 
 hoc enim et scriptura testatur secundum ea quae supra diximus. 
 nam quid aliud tenent qui baptismum nomine salutis appellant, 
 nisi quod dictum est: saluos nos fecit per lauacrum regenerationis 
 et quod Petrus ait: sic et uos simili forma baptisma 
 saluos facit? quid aliud etiam qui sacramentum mensae

 

 

 

 
 
 
 dominicae uitam uocant, nisi quod dictum est: ego sum panis 
 uiuus, quide caelo descendiet: panis, quem ego dedero, 
 caro mea est pro saeculi uitact: si non manducaueritis 
 carnem filii hominis et sanguinem biberitis, non habebitis 
 uitam in uobis? si ergo, ut tot et tanta diuina testimonia 
 concinunt, nec salus nec uita aeterna sine baptismo et corpore et 
 sanguine domini cuiquam speranda est, frustra sine his promittitur 
 paruulis. porro si a salute ac uita aeterna hominem nisi peccata non 
 separant, per haec sacramenta non nisi peccati reatus in paruulis 
 soluitur, de quo reatu scriptum est neminem esse mundum, nec 
 si unius diei fuerit uita eius. unde est et illud in Psalmis: 
 ego enim in iniquitatibus conceptus sum et in peccatis 
 mater mea me in utero aluit; aut enim ex persona generali 
 ipsius hominis dicitur aut, si proprie Dauid hoc de se dicit, non utique 
 de fornicatione, sed de legitimo conubio natus fuit. non itaque 
 dubitemus etiam pro infantibus baptizandis sanguinem fusum, qui 
 priusquam funderetur, sic in sacramento datus est et commendatus, 
 ut diceretur: hic est sanguis meus, qui pro multis effundetur 
 in remissionem peccatorum. negant enim illos liberari, 
 qui sub peccato esse nolunt fateri. nam unde liberantur, si nulla 
 seruitute peccati tenentur obstricti?

Ego, inquit, lux in saeculum ueni, ut omnis, qui 
 crediderit in me, non maneat in tenebris. hoc dicto quid 
 ostendit nisi in tenebris esse omnem qui non credit in eum et credendo 
 efficere, ne maneat in tenebris? has tenebras quid nisi peccata 
 intellegimus? sed quodlibet aliud intellegantur hae tenebrae, profecto 
 quinoncreditin Christum manebitincis, et utique poenales sunt, 
 non quasi nocturnae ad quietem animantium necessariae.

 

 
 
 
 
 Proinde paruuli, si per sacramentum, quod ad hoc 
 diuinitus institutum est, in credentium numerum non transeant, 
 profecto in his tenebris remanebunt.

Quamuis eos nonnulli mox natos? inluminari credant sic 
 intellegentes quod scriptum est: erat lumen uerum, quod 
 inluminat omnem hominem uenientem i n hunc mundum. 
 quod si ita est, multum mirandum est, quomodo inluminati ab unico 
 filio, quod erat in principio uerbum deus apud deum, non ammittantur 
 ad regnum dei nec sint heredes dei, coheredes autem Christi. hoc 
 enim eis nisi per baptismum non praestari etiam qui hoc sentiunt 
 confitentur. deinde iam inluminati, si ad consequendum regnum 
 dei nondum sunt idonei, saltem ipsum baptismum, quo ad hoc idonei 
 fiunt, laeti suscipere debuerunt; cui tamen eos uidemus cum magnis 
 fletibus reluctari eamque ignorantiam in illa aetate contemnimus, 
 ut sacramenta, quae illis prodesse nouimus, in eis etiam reluctantibus 
 compleamus. cur enim et apostolus dicit: nolite pueri esse mentibus, 
 si iam lumine illo uero, quod uerbum dei est, eorum mentes 
 inluminatae sunt?

Itaque illud, quod in euangelio positum est: erat lumen 
 uerum, quod inluminat omnem hominem uenientem in 
 hune nc m u nd u m, ideo dictum est, quia nullus hominum inluminatur 
 nisi illo lumine ueritatis, quod deus est, ne quisquam putaret ab eo se inluminari, 
 a quo aliquid audit ut discat, non dico, si quemquam magnum 
 hominem, sed nec si angelum ei contingat habere doctorem. adhibetur 
 enim sermo ueritatis extrinsecus uocis ministerio corporalis, uerum 
 tamen neque qui plantat est aliquid neque qui rigat, 
 sed qui incrementum dat deus. audit quippe homo dicentem 
 uel hominem uel angelum; sed ut sentiat et cognoscat uerum esse 
 quod dicitur, illo lumine intus mens eius aspergitur, quod aeternum

 

 

 
 
 
 manet, quod etiam in tenebris lucet. sed sicut sol iste a caecis, quamuis 
 eos suis radiis quodam modo uestiat, sic ab stultitiae tenebris 
 non conprehenditur.

Cur autem, cum dixisset: quod inluminat omnem hominem, 
 addiderit: uenientem in hunc mundum – unde haec 
 opinio nata est, quod in exortu corporali ab utero matris recentissimo inluminet mentes 
 nascentium paruulorum—, quamuis ingraeco 
 ita sit positum, ut possit intellegi etiam ipsum lumen ueniens in hunc 
 mundum, tamen, si hominem uenientem in hunc mundum necesse est 
 accipi, aut simpliciter dictum arbitror, sicut multa in scripturis 
 repperiuntur, quibus etiam detractis nihil sententiae minuatur, aut, 
 si propter aliquam distinctionem additum esse credendum est, 
 fortasse hoc dictum est ad discernendam spiritalem inluminationem 
 ab ista corporali, quae siue per caeli luminaria siue quibusque ignibus 
 inluminat oculos carnis, ut hominem interiorem dixerit uenientem 
 in hunc mundum, quia exterior corporeus est, sicut hic mundus, 
 tamquam diceret: \'inluminat omnem hominem uenientem in 
 corpus\' secundum illud quod scriptum est: sortitus sum animam 
 bonam et ueni in corpus incoinquinatum. aut ergo sic 
 dictum est, si distinctionis alicuius gratia dictum est, inluminat 
 omnem hominem uenientem in hunc mundum, tamquam 
 dictum esset: \'inluminat omnem interiorem hominem\', quia homo 
 interior, cum ueraciter fit sapiens, nonnisi ab illo inluminatur, quod 
 est lumen uerum; aut, si rationem ipsam, qua humana anima rationalis 
 appellatur, quae ratio adhuc uelut quieta et quasi sopita, 
 tamen insita et quodam modo inseminata in paruulis latet, inluminationem 
 uoluit appellare tamquam interioris oculi creationem, non 
 resistendum est tunc eam fieri, cum anima creatur, et non absurde hoc

 

 
 
 
 intellegi, cum homo uenit in mundum. uerum tamen etiam ipse 
 quamuis iam creatus oculus necesse est in tenebris maneat, si non 
 credat in eum qui dixit: ego lux in saeculum ueni, ut omnis 
 qui credit in me non maneat in tenebris. quod per sacramentum 
 in paruulis fieri non dubitat mater ecclesia, quae cor et os 
 maternum eis praestat, ut sacris mysteriis inbuantur, quia nondum 
 possunt corde proprio credere ad iustitiam nec ore proprio confiteri 
 ad salutem. nec ideo tamen eos quisquam fidelium fideles 
 appellare cunctatur, quod a credendo utique nomen est, quamuis 
 hoc non ipsi, sed alii pro eis inter sacramenta responderint.

Nimis longum fiet, si ad singula testimonia similiter 
 disputemus. unde commodius esse arbitror aceruatim multa congerere, 
 quae occurrere potuerint uel quae sufficere uidebuntur, quibus appareat 
 dominum Iesum Christum non aliam ob causam in carne uenisse 
 ac forma serui accepta factum oboedientem usque ad mortem crucis, 
 nisi ut hac dispensatione misericordissimae gratiae omnes, quibus 
 tamquam membris in suo corpore constitutis caput est ad capessendum 
 regnum caelorum, uiuificaret, saluos faceret, liberaret, redimeret, inluminaret, 
 qui prius fuissent in peccatorum morte, languoribus, seruitute, 
 captiuitate, tenebris constituti, sub potestate diaboli principis peccatorum, 
 ac sic fieret mediator dei et hominum, per quem post inimicitias 
 impietatis nostrae illius gratiae pace finitas reconciliaremur 
 deo in aeternam uitam ab aeterna morte quae talibus inpendebat 
 erepti. hoc enim cum abundantius apparuerit, consequens erit, ut

 

 
 
 
 ad istam Christi dispensationem, quae per hanc eius humilitatem facta 
 est, pertinere non possint, qui uita, salute, liberatione, redemptione, 
 inluminatione non indigent. r et quoniam ad hanc pertinet baptismus, 
 quo Christo consepeliuntur, ut incorporentur illi membra 
 eius, hoc est fideles eius, profecto nec baptismus est necessarius eis, 
 qui illo remissionis et reconciliationis beneficio, quae fit per mediatorem, 
 non opus habent. porro quia paruulos baptizandos esse concedunt, 
 qui contra auctoritatem uniuersae ecclesiae procul dubio 
 per dominum et apostolos traditam uenire non possunt, concedant 
 oportet eos egere illis beneficiis mediatoris, ut abluti per sacramentum 
 earitatemque fidelium ac sic incorporati Christi corpori, quod est 
 ecclesia. reconcilientur deo, ut in illo uiui, ut salui, ut liberati, ut 
 redempti, ut inluminati fiant. unde. nisi a morte, uitiis, reatu, subiectione, 
 tenebris peccatorum? quae quoniam nulla in ea aetate per 
 suam uitam propriam commiserunt, restat originale peccatum.

Haec ratiocinatio tunc erit fortior, cum ea quae 
 promisi testimonia multa congessero. iam supra posuimus: non 
 ueni uocare iustos, sed peccatores. item cum ad Zaccheum 
 esset ingressus: hodie, inquit, salus domui huic facta est, 
 quoniam et iste filius est Abrahae. uenit enim filius 
 hominis quaerere et saluare quod perierat. hoc et de oue 
 perdita et relictis nonaginta nouem quaesita et inuenta, hoc et de 
 dragma quae perierat ex decem. unde oportebat, ut dicit, praedicari in 
 no mine eius paenitentiam et remissionem peccatorum 
 in omnes gentes incipientibus ab Hierusalem. 
 Marcus etiam in fine euangelii sui dominum dixisse testatur: euntes 
 in mundum uniuersum praedicate euangelium omni

 

 
 
 
 creaturae. qui crediderit et baptizatus fuerit, saluus 
 erit; qui uero non crediderit, condemnabitur. quis autem 
 nesciat credere esse infantibus baptizari, non credere autem non 
 baptizari? ex Iohannis autem euangelio quamuis iam nonnulla 
 posuerimus adtende etiam ista. Iohannes Baptista de illo: cccc 
 agnus dei, ecce qui tollit peccata mundi; et ipse de se ipso: 
 qui de ouibus meis sunt uocem meam audiunt, et ego 
 noni illas et secuntur me; et ego uitam aeternam do illis 
 et non peribunt in aeternum. quia ergo de ouibus eius non esse 
 incipiunt paruuli nisi per baptismum, profecto, si hoc non accipiunt. 
 peribunt; uitam enim aeternam, quam suis dabit ouibus, non habebunt. 
 item alio loco: ego sum uia, ueritas et uita; nemo 
 uenit ad patrem nisi per me.

Hanc doctrinam suscipientes apostoli uide quanta contestatione 
 declarent. Petrus in prima epistola: benedictus est. 
 inquit, deus, pater domini nostri Iesu Christi, secundum 
 multitudinem misericordiae suae qui regenerauit nos 
 in spem uitac aeternae per resurrectionem Iesu Christi, 
 in hereditatem inmortalem et intaminatam, florentem, 
 seruatam in caelis uobis, qui in ueritate dei conuersamini 
 per fidem in salutem paratam palam fieri in 
 tempore nouissimo. et paulo post: inueniamini, inquit, 
 in laudem et honorem Iesu Christi, quem ignorabatis, 
 in quem modo non uidentes creditis, quem cum uideritis 
 exultabitis gaudio inenarrabili et honorato gaudio 
 percipientes testamentum fidei, salutem animarum

 

 
 
 
 uestrarum. item alio loco: uos auteminquit, genus electum, 
 regale sacerdotium, gens sancta, populus in adoptione, 
 ut uirtutes enuntietis eius qui uos de tenebris uoeauit 
 incipiunt admirabile lumen suum.etiterum:Christusinquit, 
 pro peccatis nostris passus est, iustus pro iniustis, ut 
 nos adducat ad deum. item cum commemorasset in arca Noe 
 octo homines saluos factos: sic et uos, inquit, simili forma 
 baptisma saluos facit.fab hac ergo salute et lumine alieni sunt 
 paruuli et in perditione ac tenebris remanebunt, nisi per adoptionem 
 populo dei fuerint sociati tenentes Christum passum iustum pro 
 iniustis, ut eos adducat ad deum.

Ex epistola etiam Iohannis haec mihi occurrerunt, quae 
 huic quaestioni necessaria. uisa sunt. quodsi in lumine, inquit, 
 ambulauerimus, sicut et ipse est in lumine. societatem 
 habemus in inuicem et sanguis Iesu filii eius purgabit 
 nos ab omni delicto. item alio loco: si testimonium, inquit, 
 hominum accipimus, testimonium dei maius est, quia 
 hoc est testimonium dei. qui crediderit in filium dei, 
 habet testimonium in semet ipso. qui non crediderit 
 deo, mendacem facit eum, quia non credidit in testimonium, 
 quod testificatus est de filio suo. et hoc est 
 testimonium, quia uitam aeternam dedit nobis deus, 
 et haec uita in filio eius est. qui habet filium, habet 
 uitam; qui non habet filium, non uitam habet. non 
 solum igitur regnum caelorum, sed nec uitam paruuli habebunt, si

 

 
 
 
 filium non habebunt, quem nisi per baptismum eius habere non 
 possunt. item alio loco: in hoc, inquit, manifestatus est filius 
 dei, ut soluat opera diaboli. non ergo pertinebunt paruuli 
 ad gratiam manifestationis filii dei, si non in eis soluet opera diaboli.

Iam nunc adtende in hanc rem Pauli apostoli testimonia 
 tanto utique plura, quanto plures epistolas scripsit et quanto diligentius 
 curauit commendare gratiam dei aduersus eos, qui operibus 
 gloriabantur atque ignorantes dei iustitiam et suam iustitiam uolentes 
 constituere iustitiae dei non erant subditi. in epistola ad Romanos: 
 iustitia, inquit, dei in omnes qui credunt; non 
 enim est distinctio. omnes enim peccauerunt et egent 
 gloriam dei, iustificati gratis per gratiam ipsius per 
 redemptionem, quae est in Christo Iesu, quem proposuit 
 deus propitiatorium per fidem in sanguine ipsius ad 
 ostensionem iustitiae eius propter propositum praecedentium 
 peccatorum in dei patientia, ad ostendendam 
 iustitiam ipsius in hoc tempore, ut sit iustus et 
 iustificans eum, qui ex fide est Iesu. item alio loco: ei qui 
 operatur, inquit, merces non inputatur secundum gratiam, 
 sed secundum debitum; ei uero qui non operatur. 
 credit autem in eum qui iustificat impium, deputatur 
 fides ad iustitiam. sicut et Dauid dicit beatitudinem 
 hominis, cui deus accepto fert iustitiam sine operibus: 
 \'beati quorum remissae sunt iniquitates et quorum 
 tecta sunt peccata. beatus uir, cui non inputauit dominus 
 peccatum\'. item paulo post: non est autem scriptum,

 

 
 
 
 inquit, propter illum tantum, quia deputatum est illi, 
 sed et propter nos, quibus deputabitur credentibus 
 in eum, qui excitauit Icsum Christum dominum nostrum 
 a mortuis, qui traditus est propter delicta nostra 
 et resurrexit propter iustifieationem nostram. et paulo 
 post: si enim Christus, inquit, cum infirmi essemus adhuc, 
 iuxta tempus pro impiis mortuus est. et alibi: scimus, 
 inquit, quia lex spiritalis est; ego autem carnalis sum, 
 uenundatus sub peccato. quod enim operor, ignoro; non 
 enim quod uolo, hoc ago, sed quod odi, illudfaeio. si autem 
 quod nolo, hoc facio, consentio legi, quoniam bona. nunc 
 autem iam non ego operor illud, sed id quod in me habitat 
 peccatum. scio enim quia non habitat in me, hoc 
 est in carne mea, bonum. uelle enim adiacet mihi, perficere 
 autem bonum non inuenio. non enim quod uolo 
 facio bonum, sed quod nolo malum, hoc ago. si autem . 
 quod nolo, ego hoc facio, iam non ego operor illud, sed 
 quod habitat in me peccatum. inuenio ergo legem mihi 
 uolenti facere bonum, quoniam mihi malum adiacet. 
 condelector enim legidei seeundum interiorem hominem, 
 uideo autem aliam legem in membris meis repugnantem 
 legi mentis meae et captiuantem me in lege peccati, 
 quae est in membris meis. miser ego homo! quis me liberabit 
 de corpore mortis huius? gratia dei per Iesum 
 Christum dominum nostrum. dicant qui possunt hominem 
 nasci nisi in corpore mortis huius, ut possint etiam dicere non ei 
 necessariam gratiam dei per Iesum Christum, qua liberetur de

 

 
 
 
 corpore mortis huius. item paulo post: quod enim inpossibile 
 erat legis, in quo infirmabatur per carnem, deus filium 
 suum misit in similitudine carnis peccati et de peccato 
 damnauit peccatum in carne. dicant qui audent oportuisse 
 nasci Christum in similitudine carnis peccati, nisi nos nati essemus 
 in carne peccati.

Item ad Corinthios: tradidi enim uobis in primis, 
 inquit, quod et accepi, quia Christus mortuus est pro 
 peccatis nostris secundum scripturas. item ad eosdem 
 Corinthios in secunda: caritas enim Christi conpellit nos 
 iudicantes hoc, quoniam unus pro omnibus mortuus 
 est; ergo omnes mortui sunt et pro omnibus mortuus 
 est, ut qui uiuunt iam non sibi uiuant, sed ei, qui pro 
 ipsis mortuus est et resurrexit. itaque nos amodo neminem 
 nouimus secundum carnem et, si noueramus 
 secundum carnem Christum, sed nunc iam non nouimus. 
 si qua igitur in Christo, noua creatura; uetera transierunt, 
 ecce facta sunt noua. omnia autem ex deo, qui 
 reconciliauit nos sibi per Christum et dedit nobis ministerium 
 reconciliationis. quemadmodum? quia deus 
 erat in Christo mundum reconcilians sibi. non reputans 
 illis delicta eorum et ponens in nobis uerbum reconciliationis. 
 pro Christo ergo legatione fungimur tamquam 
 deo exhortante per nos; obsecramus pro Christo 
 reconciliari deo. eum qui non nouerat peccatum pro 
 nobis peccatum fecit, ut nos simus iustitia dei in ipso. 
 cooperantes autem et rogamus, ne in uacuum gratiam 
 dei suscipiatis. dicit enim: tempore aceeptabili

 

 
 
 
 exaudiui te et in die salutis adiuui te. ecce nunc tempus 
 acceptabile, ecce nunc dies salutis. ad hanc reconciliationem 
 et salutem si non pertinent paruuli, quis eos quaerit ad baptismum 
 Christi ? si autem pertinent, inter homines mortuos sunt, pro quibus 
 ille mortuus est, nec ab eo reconciliari et saluari possunt, nisi dimissa 
 non reputet delicta eorum.

Item ad Galatas: gratia uobis et pax a deo patre 
 et domino Iesu Christo, qui dedit semet ipsum pro peccatis 
 nostris, ut eximeret nos de praesenti saeculo 
 maligno. et alio loco: lex transgressionis gratia proposita 
 est, donec uenirct semen cui promissum est, dispositum 
 per angelos in manu mediatoris. mediator 
 autem unius non est deus uero unus est. lex ergo aduersus 
 promissa dei? absit! si enim data esset lex, quae 
 posset uiuificare, omnino ex lege esset iustitia. sed 
 conclusit scriptura omnia sub peccato, ut promissio 
 ex fide Iesu Christi daretur credentibus.

Ad Ephesios etiam: et uos, cum essetis mortui 
 delictis et peccatis uestris, in quibus aliquando ambulastis 
 secundum saeculum mundi huius, secundum principem 
 potestatis aeris, spiritus eius, qui nunc operatur 
 in filiis diffidentiae, in quibus et nos omnes aliquando 
 conuersati sumus in desideriis carnis nostrae, facientes 
 uoluntatem carnis et affectionum, et eramus naturaliter 
 filii irae sicut et ceteri; deus autem, qui diues est in 
 misericordia, propter multam dilectionem, qua dilexit 
 nos et, cum essemus mortui peccatis, conuiuificauit nos 
 Christo, cuius gratia sumus salui facti. et paulo post:

 

 
 
 
 gratia, inquit, salui facti estis per fidem et hoc non ex 
 uobis, sed dei donum est, non ex operibus, ne forte quis 
 extollatur. ipsius enim sumus figmentum, creati in 
 Christo Iesu in operibus bonis, quae praeparauit deus, 
 ut in illis ambulemus. et paulo post: qui eratis, inquit, illo 
 tempore sine Christo, alienati a societate Israhel et peregrini 
 testamentorum et promissionis, spem non 
 habentes et sine deo in hoc mundo, nunc autem in 
 Christo Iesu qui aliquando eratis longe facti estis 
 prope in sanguine Christi. ipse est enim pax nostra, 
 qui fecit utraque unum et medium parietem maceriae 
 soluens, inimicitias, in carne sua legem mandatorum 
 decretis euacuansut duos conderet in se in unum nouum 
 hominem faciens pacem et commutaret utrosque in 
 uno corpore deo per crucem, interficiens inimicitias 
 in semet ipso. et ueniens euangelizauit pacem uobis, 
 qui eratis longe, et pacem his, qui prope, quia per 
 ipsum habemus accessum ambo in uno spiritu adpatrem. 
 item alibi: sicut est ueritas in Iesu, deponere uos secundum 
 priorem conuersationem ueterem hominem, eum qui 
 corrumpitur secundum concupiscentias deceptionis; 
 renouamini autem spiritu mentis uestrae et induite noum 
 hominem, eum qui secundum deum creatus est in 
 iustitia et sanctitate ueritatis.et alibi: nolite contristare 
 spiritum sanctum dei, in quo signati estis in diem 
 redemptionis.

Ad Colosenses etiam ita loquitur: gratias agentes 
 patri idoneos facienti nos in partem sortis sanctorum

 

 
 
 
 in lumine, qui eruit nos de potestate tenebrarum 
 et transtulit in regnum filii caritatis suae, in quo habemus 
 redemptionem in remissione peccatorum. et alio 
 loco: et estisinquitin illo repleti, qui est caput omnis principatus 
 et potestatis, in quo etiam circumcisi estis circumcisione 
 non manu facta, in expoliatione corporis 
 carnis, in circumcisione Christi, consepulti ei in baptismo, 
 in quo et conresurrexistis per fidem operationis 
 dei, qui suscitauit illum a mortuis, et uos, cum essetis 
 mortui delictis et praeputio carnis uestrae, uiuificauit 
 cum illo, donans nobis omnia delicta, delens quod aduersus 
 nos erat chirographum decretis, quod erat contrarium 
 nobis, tollens illud de medio et adfigens illud 
 cruci, exuens se carnem principatus et potestates exemplauit 
 fiducialiter triumphans eos in semet ipso.

Et ad Timotheum: humanus, inquit, sermo et omni 
 acceptione dignus, quia Christus Iesus uenit in hunc mundum 
 peccatores saluos facere, quorum primus sum 
 ego. sed ideo miserieordiam consecutus sum, ut in me 
 primo ostenderet Christus Iesus omnem longanimitatem 
 ad informationem eorum qui credituri sunt illi in uitam 
 aeternam. item dicit: unus enim deus, unus et mediator 
 dei et hominum, homo Christus Iesus, qui dedit semet 
 ipsum redemptionem pro omnibus. in secunda etiam ad 
 eundem: noli ergo, inquit, erubescere testimonium domini 
 nostri neque me uinctum eius, sed conlabora euangelio 
 secundum uirtutem dei saluos nos facientis et uocantis

 

 
 
 
 uocatione sua sancta non secundum opera nostra, sed 
 secundum suum propositum et gratiam, quae data est 
 nobis in Christo Iesu ante saecula aeterna, manifestata 
 autem nunc per aduentum domini nostri Iesu Christi, 
 euacuantis quidem mortem, inluminantis autem uitam 
 et incorruptionem per euangelium.

Ad Titum etiam: expectantes, inquit, illam beatam 
 spem et manifestationem gloriae magni dei et saluatoris 
 nostri Iesu Christi, qui dedit semet ipsum pro 
 nobis, ut nos redimeret ab omni iniquitate et mundaret 
 nos sibi populum abundantem, aemulatorem bonorum 
 operum. et alio loco: cum autem benignitas et humanitas 
 inluxit saluatoris dei nostri, non ex operibus iustitiae, 
 quae nos fecimus, sed secundum suam misericordiam 
 saluos nos fecit per lauacrum regenerationis et renouationis 
 spiritus sancti, quem ditissime effudit super 
 nos per lesum Christum saluatorem nostrum, ut iustificati 
 ipsius gratia heredes efficiamur secundum spem 
 uitae aeternae.

Ad Ilebreos quoque epistula, quamquam nonnullis incerta 
 sit, tamen, quoniam legi quosdam huic nostrae de baptismo 
 paruulorum sententiae contraria sentientes etiam ipsam quibusdam 
 opinionibus suis testem adhibere uoluisse magisque me mouet 
 auctoritas ecclesiarum orientalium, quae hanc etiam in canonicis 
 habent, quanta pro nobis testimonia contineat aduertendum est. 
 in ipso eius exordio legitur: multis partibus et multis modis 
 olim deus locutus est patribus in prophetis, postremo 
 in his diebus locutus est nobis in filio, quem constituit

 

 
 
 
 heredem uniuersorum, per quem fecit et saecula. qui 
 cum sit splendor gloriae et figura substantiae eius gerens 
 quoque omnia uerbo uirtutis suae purgatione 
 peccatorum a se facta sedet ad dexteram maiestatis 
 in excelsis. et post pauca: si enim qui per angelos dictus 
 sermo factus est firmus et omnis praeuaricatio et inoboedientia 
 iustam accepit mercedis retributionem, quo- 
 . modo nos effugiemus tantam neglegentes salutem? 
 et alio loco: propterea ergo pueri communicauerunt 
 sanguini et carni et ipse propemodum eorum participauit, 
 ut per mortem euacuaret eum qui potestatem 
 habebat mortis, id est diabolum, et liberaret eos qui 
 timore mortis per totam uitam rei erant seruitutis. 
 et paulo post: unde debuit, inquit, secundum omnia fratribus 
 similis esse, ut misericors fieret et fidelis princeps 
 sacerdotum eorum, quae sunt ad deum propitiandum 
 pro delictis populi. et alibi: teneamus, inquit, 
 confessionem; non enim habemus sacerdotem, qui uon 
 possit conpati infirmitatibus nostris; etenim expertus 
 est omnia secundum similitudinem sine peccato. et alio 
 loco: intransgressibile, inquit, habet sacerdotium. unde et 
 saluos perficere potest eos qui adueniunt per ipsum ad 
 deum, semper uiuens ad interpellandum pro ipsis. 
 talem enim decebat habere nos principem sacerdotum, 
 iustum, sine malitia, incontaminatum, separatum a 
 peccatoribus, altiorem a caelis factum, non habentem

 

 
 
 
 cotidianam necessitatem sicut principes sacerdotum 
 primum pro suis peccatis sacrificium offerre, dehinc pro 
 populo; hoc enim semel fecit offerens se. et alio loco: 
 non enim in manu fabricata sancta introiit Christus, 
 quae sunt similia uerorumsed in ipsum caelum, apparere 
 ante faciem dei pro nobis, non ut saepius offerat semet 
 ipsum, sicut princeps sacerdotum intrat in sancta in 
 anno semel cum sanguine alieno. ceterum oportebat 
 eum saepius pati a mundi constitutione, nunc autem 
 semel in extremitate saeculorum ad remissionem peccatorum 
 per sacrificium suum manifestatus est. et sicut 
 constitutum est hominibus semel tantum mori et post 
 hoc iudicium, sic etChristus semel oblatus est, ut multorum 
 peccata portaret, secundo sine peccatis apparebit 
 eis, qui eum sustinent ad salutem.

Apocalypsis etiam Iohannis has laudes Christo per- canticum 
 nouum testatur offerri: dignus es accipere librum et 
 aperire signacula eius, quoniam occisus es et redemisti 
 nos deo in sanguine tuo de omni gente et lingua et populo 
 et natione.

Item in Actibus apostolorum inceptorem uitae Petrus 
 apostolus dixit esse dominum Iesum increpans ludaeis, quod occidissent 
 eum, ita loquens: uos autem sanctum et iustum 
 onerastis et negastis et postulastis hominem homicidam 
 uiuere et donari uobis; nam inceptorem uitae 
 occidistis. et alio loco: hic est lapis reprobatus a uobis

 

 

 

 
 
 
 aedificantibus, qui factus est in caput anguli. non est 
 enim aliud nomen sub caelo datum hominibus, in quo 
 oportet saluos fieri nos. et alibi: deus patrum (nostrorum) 
 suscitauit lesum, quem uos interfecistis suspendentes 
 in ligno. hunc deus principem et saluatorem exaltauit 
 gloria sua, dare paenitentiam Israhel et remissionem 
 peccatorum in illo. item alio loco: huic omnes prophetae 
 testimonium perhibent remissionem peccatorum accipere 
 per manum illius omnem credentem in eum. item 
 in eodem libro apostolus Paulus: notum ergo sit uobis, inquit, 
 uiri fratres, quoniam per hunc uobis remissio peccatorum 
 annuntiatur; ab omnibus quibus non potuistis 
 in lege Moysi iustificari, in hoc omnis credens iustificatur.

Hoc tanto aggere testimoniorum cuius aduersus ueritatem 
 dei elatio non prematur? et multa quidem alia repperiri possunt, 
 sed et finiendi huius operis cura non neglegenter habenda est. de libris 
 quoque ueteris testamenti multas contestationes diuinorum 
 eloquiorum adhibere in hanc sententiam superuacaneum putaui, 
 quando quidem illic quod occultatur sub uelamento uelut terrenarum 
 promissionum, hoc in noui testamenti praedicatione reuelatur. 
 et ipse dominus librorum ueterum utilitatem breuiter demonstrauit 
 et definiuit dicens oportuisse inpleri, quae de illo scripta essent in 
 Lege et Prophetis et Psalmis, et haec ipsa esse, \'quod oportebat Christum 
 pati et resurgere a mortuis tertia die et praedicari in nomine 
 eius paenitentiam et remissionem peccatorum per omnes gentes 
 incipientibus ab Hierusalem\'. et Petrus dicit, quod paulo ante commemoraui, 
 huic omnes prophetas testimonium perhibere \'remissionem 
 peccatorum accipere per manum eius omnem credentem in eum\'.

Verum tamen commodius est, etiam ex ipso uctere testamento 
 testimonia pauca depromere, quae uel ad supplementum 
 ucl potius ad cumulum ualerc debebunt. ipse dominus per prophetam 
 in psalmo loquens ait: sanctis qui in terra sunt eius 
 mirificauit omnes uoluntates meas in illis, non \'merita 
 eorum\',sed uoluntates meas. namillorum quid nisi quod sequitur? 
 multiplicatae sunt infirmitates eorum, supra quod infirmi 
 erant. ad hoc et lex subintrauit, ut abundaret delictum. sed 
 quid adiungit? postea adcelerauerunt. multiplicatis infirmitatibus, 
 hoc est abundante delicto, alacrius medicum quaesierunt, 
 ut, ubi abundauit peccatum, superabundaret gratia. denique: non 
 congregabo, inquit, conuenticula eorum de sanguinibus, 
 quoniam multis sacrificiorum sanguinibus, cum prius in tabernaculum 
 uel in templum congregarentur, conuincebantur potius 
 peccatores quam mundabantur. \'non ergo iam\', inquit, \'de sanguinibus 
 congregabo conuenticula eorum\'; unus enim sanguis pro multis 
 datus est, quo ueraciter mundarentur. denique sequitur: nec 
 memor ero nomina illorum per labia mea, tamquam 
 mundatorum, tamquam innouatorum. nam nomina eorum erant 
 prius \'filii carnis, filii saeculi, filii irae, filii diaboli, inmundi. 
 peccatores, inpii\', postea uero \'filii dci'\', homini nouo nomen 
 nouum cantanti canticum nouum per testamentum nouum. non 
 sint ingrati homines gratiae dei, pusilli cum magnis, a minore 
 usque ad maiorem. totius ecclesiae uox est: erraui sicut

 

 

 
 
 
 ouis perdita, omnium membrorum Christi uox est: omnes ut 
 oues errauimus et ipse traditus est pro peccatis nostris. 
 qui totus prophetiae locus apud Esaiam, quo per Philippum sibi 
 exposito spado ille Candacis reginae in eum credidit, uide quotiens 
 hoc ipsum commendet et tamquam superbis nescio quibus uel contentiosisidentidem 
 inculcet. homo, inquit, in plaga et qui sciat 
 ferre infirmitates, propter quod et auertit se facies eius, 
 iniuriata est nec magni aestimata est. hic infirmitates 
 nostras portat et pro nobis in doloribus est. et nos existimauimus 
 illum in doloribus esse et in plaga et in 
 poena. ipse autem uulneratusest propter peccata nostra r a 
 et infirmatus est propter iniquitates nostras. eruditio 
 pacis nostrae in eum, liuore eius sanati sumus. omnes 
 ut oues errauimus et dominus tradidit illum pro peccatis 
 nostris. et ipse, quoniam male tractatus est, non 
 aperuit os; ut ouis ad immolandum ductus est et ut 
 agnus ante eum, qui se tonderet, fuit sine uoce, sic non 
 aperuit os suum. in humilitate sublatum est iudicium 
 eius. generationem eius quis enarrabit? quoniam tolletur 
 de terra uita eius. ab iniquitatibus populi mei ductus 
 est ad mortem. dabo ergo malos propter sepulturam 
 eius et diuites propter mortem eius, ob hoc quod iniquitatem 
 non fecerit nec dolum ore suo. dominus uult 
 purgare illum de plaga. si dederitis uos ob delicta uestra 
 animam uestram, uidebitis semen longissimae uitae. 
 et uult dominus auferre a doloribus animam eius,

 

 
 
 
 ostendere illi lucem et figurare per sensum, iustificare 
 iustum bene seruientem pluribus, et peccata illorum 
 \' ipse sustinebit. propterea ipse hereditabit conplures 
 et fortium partietur spolia, propter quod tradita est 
 ad mortem anima eius et inter iniquos aestimatus est 
 et ipse peccata multorum sustinuit et propter iniquitates 
 eorum traditus est. adtende etiam illud eiusdem prophetae, 
 quod de se completum lectoris etiam functus officio in synagoga ips erecitauit: 
 spiritus domini super me, propter quod 
 unxit me euangelizare humilibus, misit me, ut refrigerent 
 qui in pressura cordis sunt, praedicare captiuis 
 remissionem et caecis uisum. omnes ergo agnoscamus nec 
 ullus exceptus sit eorum, qui uolumus corpori eius haerere, per 
 eum in ouile eius intrare, ad uitam et salutem, quam suis promisit, 
 perpetuam pertinere, omnes, inquam, agnoscamus eum, qui peccatum 
 non fecit et peccata nostra pertulit corpore suo 
 super lignum, ut a peccatis separati cum iustitia uiuamus, 
 cuiuscucatricibus sanati sumus, infirmi cum essemus 
 tamquam pecora errantia.

Quae cum ita sint, neminem umquam eorum, 
 qui ad Christum accesserunt per baptismum, sana fides et sana 
 doctrina putauit exceptum a gratia remissionis peccatorum nec 
 esse posse alicui praeter regnum eius aeternam salutem. haec enim 
 parata est reuelari in tempore nouissimo, hoc est in resurrectione 
 mortuorum pertinentium non ad mortem aeternam, quae secunda 
 mors appellatur, sed ad uitam aeternam, quam promisit non mendax

 

 
 
 
 deus sanctis et fidelibus suis, cuius uitae participes omnes non 
 uiuificabuntur nisi in Christo, sicut in Adam omnes moriuntur. 
 quemadmodum enim omnes omnino pertinentes ad generationem 
 uoluntatis carnis non moriuntur nisi in Adam, in quo omnes peccauerunt, 
 sic ex his omnes omnino pertinentes ad regenerationem 
 uoluntatis spiritus non uiuificantur nisi in Christo, in quo omnes 
 iustificantur, quia sicut per unum omnes ad condemnationem sic 
 per unum omnes ad iustificationem. nec est ullus ulli medius locus, 
 ut possit esse nisi cum diabolo, qui non est cum Christo. hinc et 
 ipse dominus uolens auferre de cordibus male credentium istam 
 nescio quam medietatem, quam conantur quidam paruulis non baptizatis 
 tribuere, ut quasi merito innocentiae sint in uita aeterna. 
 sed, quia non sunt baptizati, non sint cum Christo in regno eius, 
 definitiuam protulit ad haec ora obstruenda sententiam, ubi ait: 
 qui mecum non est, aduersum me est. constitue igitur 
 quemlibet paruulum: si iam cum Christo est, ut quid baptizatur? 
 si autem, quod habet ueritas, ideo baptizatur, ut sit cum Christo, 
 profecto non baptizatus non est cum Christo et, quia non est cum 
 Christo, aduersus Christum est; neque enim eius tam manifestam 
 debemus aut possumus infirmare uel inmutare sententiam. unde 
 igitur aduersus Christum, si non ex peccato? neque enim ex corpore 
 et anima, quae utraque dei creatura est. porro si ex peccato, quod 
 in illa aetate nisi originale et antiquum? una est quippe caro peccati, 
 in qua omnes ad damnationem nascuntur, et una est caro in similitudine 
 carnis peccati, per quam omnes a damnatione liberantur. nec 
 ita dictum est omnes, uelut quicumque nascuntur in carne peccati, 
 idem ipsi omnes mundari intellegantur per carnem similem carni 
 peccati-non enim omnium est fides—sedomnespertinentes

 

 
 
 
 ad generationem conubii carnalis non nascuntur nisi in carne peccati 
 et omnes pertinentes ad generationem conubii spiritalis non mundantur 
 nisi per carnem similem carni peccati; hoc est: illi per Adam 
 ad condemnationem, isti per Christum ad iustificationem. tamquam 
 si dicamus uerbi gratia: \'una est obstetrix in hac ciuitate, quae 
 omnes excipit, et unus est hic litterarum magister, qui omnes docet\', 
 neque ibi possunt intellegi omnes, nisi qui nascuntur, neque hic 
 omnes, nisi qui discunt; non tamen omnes qui nascuntur litteras 
 discunt, sed cuiuis claret, quod et illic recte dictum est: \'omncs excipit, 
 praeter cuius manus nemo nascitur\', et hic recte dictum est: 
 \'omnes docet, praeter cuius magisterium nemo discit\'.

Consideratis autem omnibus diuinis testimoniis, quae commemoraui 
 sine singillatim de unoquoque disputans siue aceruatim 
 multa congestans, uel quaecumque similia non commemoraui, 
 nihil inuenitur nisi, quod uniuersa ecclesia tenet, quae aduersus 
 omnes profanas nouitates uigilare debet, omnem hominem separari 
 a deo, nisi qui per mediatorem Christum reconciliatur deo, nec 
 separari quemquam nisi peccatis intercludentibus posse, non ergo 
 reconciliari nisi peccatorum remissione per unam gratiam misericordissimi 
 saluatoris, per unam uictimam uerissimi sacerdotis ac sic 
 omnes filios mulieris, quae serpenti credidit, ut libidine corrumperetur, 
 non liberari a corpore mortis huius nisi per filium uirginis, 
 quae angelo credidit, ut sine libidine fetaretur.

Bonum ergo coniugii non est feruor concupiscentiae, 
 sed quidam licitus et honestus illo feruore utendi modus propagandae 
 proli, non explendae libidini accommodatus. uoluntas ista, 
 non uoluptas illa nuptialis est. quod igitur in membris corporis 
 mortis huius inoboedienter mouetur totumque animum in se deieetum 
 conatur adtrahere et neque cum mens noluerit exsurgit neque 
 cum mens uoluerit conquiescit, hoc est malum peccati, cum quo 
 nascitur omnis homo. eunt autem ab inlicitis corruptionibus refrenatur 
 et ad sola generis humani supplementa ordinate propaganda 
 permittitur, hoc est bonum coniugii, per quod ordinata societate 
 nascitur homo. sed nemo renascitur in Christi corpore, nisi prius 
 nascatur in peccati corpore. sicut autem bono male uti malum est, 
 sic malo bene uti bonum est. duo igitur haec, bonum et malum, 
 et alia duo, usus bonus et usus malus, sibimet adiuncta quattuor 
 differentias faciunt. bene utitur bono continentiam dedicans deo, 
 male utitur bono continentiam dedicans idolo; male utitur malo 
 concupiscentiam relaxans adulterio, bene utitur malo concupiscentiam 
 restringens conubio. sicut ergo melius est bene uti bono quam 
 bene uti malo, cum sit utrumque bonum, ita qui dat uirginem suam 
 bene facit et qui non dat nuptum melius facit. de qua quaestione 
 multo uberius et multo sufficientius in duobus libris, uno De bono 
 coniugali, altero de sancta uirginitate, quantum dominus dedit, 
 pro mearum uirium exiguitate disserui. non itaque per nuptiarum 
 bonum defendant concupiscentiae malum, qui carnem et sanguinem 
 praeuaricatoris aduersus carnem et sanguinem redemptoris

 

 
 
 
 extollunt, non erigantur in superbia erroris alieni, de quorum paruuln 
 aetate nobis dedit dominus humilitatis exemplum. solus sine peccato 
 natus est, quem sine uirili complexu non concupiscentia carnis, sed 
 oboedientia mentis uirgo concepit; sola nostro uulneri medicinam 
 parere potuit, quae non ex peccati uulnere germen piae prolis emisit.

Iam nunc scrutemur diligentius, quantum adiuuat 
 dominus, etiam ipsum euangelii capitulum ubi ait: nisi quis renatus 
 fuerit ex aqua et spiritu, non intrabit in regnum 
 dei. qua isti sententia nisi mouerentur, omnino paruulos nec baptizandos 
 esse censerent. sed quia non ait, inquiunt: \'nisi quis renatus 
 fuerit ex aqua et spiritu, non habebit salutem uel uitam aeternam\', tantummodo 
 autem dixit: non intrabit in regnum dei, ad hoc 
 paruuli baptizandi sunt, ut sint etiam cum Christo in regno dei, ubi 
 non erunt, si baptizati non fuerint, quamuis et sine baptismo si paruuli 
 moriantur salutem uitamque aeternam habituri sint, quoniam 
 nullo peccati uinculo obstricti sunt . haec dicentes primo numquam 
 explicant isti, qua iustitia nullum peccatum habens imago dei separetur 
 a regno dei. deinde uideamus utrum dominus Iesus, unus et 
 solus magister bonus, in hac ipsa euangelica lectione non significauerit 
 et ostenderit non nisi per remissionem peccatorum fieri, ut 
 ad regnum dei perueniant baptizati, quamuis recte intellegentibus; 
 sufficere debuerit, quod dictum est: nisi quis natus fuerit 
 denuo, non potest uidere regnum dei et: nisi quis 
 renatus fuerit ex aqua et spiritu, non potest introire 
 in regnum dei. cur enim nascatur denuo nisi renouandus %

 

 
 
 
 unde renouandus nisi a uetustate? qua uetustate, nisi in qua uetus 
 homo noster simul confixus est cum illo, ut euacuetur corpus 
 peccati ? aut unde imago dei non intrat in regnum dei nisi impedimento 
 prohibente peccati ? uerum tamen, ut proposuimus, 
 totam ipsam circumstantiam euangelicae lectionis ad rem de qua 
 agitur pertinentem intente, quantum possumus, diligenterque* 
 uideamus.

Erat autem homo, inquit, ex pharisaeis, Nicodemus 
 nomine, princeps ludaeorum. hic uenit ad eum 
 nocte et dixit ei: rabbi, scimus, quia a deo uenisti magister; 
 nemo enim potest haec signa facere quae tu facis, 
 nisi fuerit deus cum eo. respondit Iesus et dixit ei: 
 amen, amen dico tibi, nisi quis natus fuerit denuo, non 
 potest uidere regnum dei. dicit ad eum Nicodemus: 
 quomodo potest homo nasci, cum senex sit? numquid 
 potest in utero matris suae iterum introire et nasci? 
 respondit Iesus: amen, amen dico tibi, nisi quis renatus 
 fuerit ex aqua et spiritu, non potest introire in 
 regnum dei. quod natum est de carne, caro est, et quod 
 natum est ex spiritu, spiritus est. non mireris, quia dixi 
 tibi: oportet uos nasci denuo. spiritus ubi uult spirat et 
 uocem eius audis; sed non scis unde ueniat et quo uadat. 
 sic est omnis, qui natus est ex spiritu. respondit 
 Nicodemus et dixit ei: quomodo possunt haec fieri? 
 respondit Iesus et dixit ei: tu es magister in Israhel

 

 
 
 
 et haec ignoras? amen, amen dico tibi, quia quod scimus 
 loquimur et quod uidemus testificamur, et testimonium 
 nostrum non accipitis. si terrena dixi uobis et non credidistis, 
 quomodo, si dixero uobis caelestia, credetis? 
 nemo ascendit in caelum, nisi qui de caelo descendit, 
 filius hominis, qui est in caelo. et sicut Moyses exaltauit 
 serpentem in deserto, ita exaltari oportet filium 
 hominis, ut omnis, qui credit in eum, non pereat, sed habeat 
 uitam aeternam. sic enim dilexit deus mundum, ut 
 filium suum unigenitum daret, ut omnis, qui credit in 
 eum, non pereat, sed habeat uitam aeternam. non enim 
 misit deus filium suum in mundum, ut iudicet mundum, 
 sed ut saluetur mundus per ipsum. qui credit in 
 eum, non iudicatur; qui autem non credit, iam iudicatus 
 est, quia non credit in nomine unigeniti filii dei. 
 hoc est autem iudicium, quia lux uenit in mundum et 
 dilexerunt homines magis tenebras quam lucem; erant 
 enim eorum mala opera. omnis enim qui male agit odit 
 lucem et non uenit ad lucem, ut non arguantur opera 
 eius; qui autem facit ueritatem, uenit ad lucem, ut manifestentur 
 eius opera, quia in deo sunt facta. huc usque 
 est ad rem, de qua quaerimus, pertinens totus sermo ille contextus; 
 deinceps in aliud narrator abscedit.

Cum ergo Nicodemus quae dicebantur non intellegeret, 
 quaesiuit a domino, quomodo possent ista fieri. uideamus 
 quid dominus ad hoc respondeat. profecto enim si ad interrogata

 
 
 
 respondere dignabitur: \'quomodo possunt ista fieri?\', hoc dicturus 
 est, quomodo possint fieri regeneratio spiritalis uenientes homines 
 ex generatione carnali. notata itaque paululum eius inperitia, qui 
 se ceteris de magisterio praeferebat, et omnium talium incredulitate 
 reprehensa, quod testimonium non acciperent ueritatis, addidit 
 etiam se illis terrena dixisse nec eos credidisse, quaerens uel ammirans, 
 quomodo essent caelestia credituri. sequitur tamen 
 et respondet, quod alii credant, si illi non credunt, ad illud 
 quod interrogatus est, quomodo possint ista fieri: nemo, inquit, 
 ascendit in caelum, nisi qui de caelo descendit, filius 
 hominis, qui est in caelo. \'sic\',inquit, \'fiet generatio spiritalis, 
 ut sint caelestes homines ex terrenis, quod adipisci non poterunt, 
 nisi membra mea efficiantur, ut ipse ascendat qui descendit, quia 
 nemo ascendit nisi qui descendit\'. nisi ergo in unitatem Christi 
 omnes mutandi leuandique concurrant, ut Christus, qui descendit, 
 ipse ascendat, non aliud deputans corpus suum, id est ecclesiam 
 suam, quam se ipsum — quia de Christo et ecclesia uerius intellegitur: 
 erunt duo in carne una, de qua re ipse dixit: igitur 
 iam non duo, sed una caro—, ascendere omnino non poterunt, 
 quia nemo ascendit in caelum, nisi qui de caelo descendit, 
 filius hominis, qui est in caelo. quamuis enim in terra 
 factus sit filius hominis, diuinitatem tamen suam, qua in caelo manens 
 descendit ad terram, non indignam censuit nomine filii hominis, 
 sicut carnem suam dignatus est nomine filii dei, ne quasi duo Christi

 

 
 
 
 accipiantur, unus deus et alter homo, sed unus atque idem 
 deus et homo: deus, quia in principio erat uerbum et deus 
 erat uerbum, homo, quia uerbum caro factum est et habitauit 
 in nobis. ac per hoc per distantiam diuinitatis et infirmitatis 
 filius dei manebat in caelo, filius hominis ambulabat in terra; 
 per unitatem uero personae, qua utraque substantia unus Christus 
 est, et filius dei ambulabat in terra et idem ipse filius hominis manebat 
 in caelo. fit ergo credibiliorum fides ex incredibilioribus creditis. 
 si enim diuina substantia longe distantior atque incomparabili 
 diucrsitate sublimior potuit propter nos ita suscipere humanam 
 substantiam, ut una persona fieret ac sic filius hominis, qui erat in 
 terra per carnis infirmitatem, idem ipse esset in caelo per participatam 
 carni diuinitatem, quanto credibilius alii homines sancti et 
 fideles eius fiunt cum homine Christo unus Christus, ut omnibus 
 per eius hanc gratiam societatemque ascendentibus ipse unus Christus 
 ascendat in caelum, qui de caelo descendit ! sic et apostolus ait: 
 sicut in uno corpore multa membra habemus, omnia 
 autem membra corporis, cum sint multa, unum est 
 corpus, ita et Christus. non dixit: \'ita et Christi\', id est corpus 
 Christi uel membra Christi, sed: ita et Christus, unum Christum 
 appellans caput et corpus.

Magna haec et mira dignatio! quae quoniam 
 fieri non potest nisi per remissionem peccatorum, sequitur et 
 dicit: et sicut Moyses exaltauit serpentem in deserto, 
 ita exaltari oportet filium hominis, ut omnis, qui 
 crediderit in eum, non pereat, sed habeat uitam 
 aeternam. quid tunc in deserto factum sit nouimus: serpentum 
 morsibus multi moriebantur. tunc populus peccata 
 sua confitens per Moysen deprecatus est dominum, ut hoc

 

 
 
 
 ab eis uirus auferret. ac sic Moyses ex praecepto domini exaltauit 
 in deserto aeneum serpentem ammonuitque populum, ut illum 
 exaltatum quisquis a serpente morderetur adtenderet; hoc facientes 
 continuo sanabantur. quid est exaltatus serpens nisi mors Christi 
 eo significandi modo, quo per efficientem id quod efficitur significatur? 
 a serpente quippe mors ucnit, qui peccatum, quo mori mereretur, 
 homini persuasit. dominus autem in carnem suam non 
 peccatum transtulit tamquam uenenum serpentis, sed tamen transtulit 
 mortem, ut esset in similitudine carnis peccati poena sine culpa, 
 unde in carne peccati et culpa solueretur et poena. sicut ergo tunc 
 qui conspiciebat exaltatum serpentem, et a ueneno sanabatur et 
 a morte liberabatur, sic nunc qui conformatur similitudini mortis 
 Christi per fidem baptismumque eius, et a peccato per iustificationem 
 et a morte per resurrectionem liberatur. hoc est enim quod ait: u t 
 omnis, qui credit in eum, non pereat, sed habeat uitam 
 aeternam. quid igitur opus est, ut Christi morti per baptismum 
 conformetur paruulus, si morsu serpentis non est omnino uenenatus ?

Deinde si-quod consequenter dicit-deus sic 
 dilexit mundum, ut filium suum unigenitum daret, ut 
 omnis, qui credit in eum, non pereat, sed habeat uitam 
 aeternam. periturus erat paruulus nec habiturus uitam aeternam, 
 si per sacramentum baptismi non crederet in unigenitum dei filium, 
 dum interim sic uenit, ut non iudicet mundum, sed ut saluetur mundus 
 per ipsum, praesertim quia sequitur et dicit: qui credit in

 

 
 
 
 cum, non iudicatur; qui autem non credit, iam iudicatus 
 est, quia non credit in nomine unigeniti filii dei. 
 ubi ergo paruulos ponimus baptizatos nisi inter fideles, sicut uniuersae 
 ubique ecclesiae clamat auctoritas? ergo inter eos qui crediderunt 
 — hoc enim cis adquiritur per uirtutem sacramenti et offerentium 
 responsionem - ac per hoc eos, qui baptizati non sunt, inter eos 
 qui non crediderunt. porro si illi, qui baptizati sunt, non iudicantur.isti, 
 quia carent baptismo, iudicantur. quod uero adiungit: 
 hoc est au tem i udici umquia lux uenit in mu ndum et dilexerunt 
 homines tenebras magis quam lucem, unde lux 
 uenit in mundum um, nisi desuo dicit aduentu? sine cuius aduentus 
 sacramento quomodo paruuli esse dicuntur in luce? aut quomodo 
 non et hoc in dilectione tenebrarum habent, qui quemadmodum 
 ipsi non credunt, sic nec baptizandos suos paruulos arbitrantur, 
 quando eis mortem corporis timent? in deo autem facta dicit 
 opera eius, qui uenit ad lucem, quia intellegit iustificationcm 
 suam non ad sua merita, sed ad dei gratiam pertinere. deus est 
 enim, inquit apostolus, qui operatur in nobis et uelle et 
 operari pro bona uoluntate. hoc modo ergo fit omnium ex 
 carnali generatione ad Christum uenientium regeneratio spiritalis. 
 ipse hoc aperuit, ipse monstrauit, cum ab eo quaereretur quomodo 
 possent ista fieri, nemini humanam argumentationem in hac causa 
 liberamfecit.non alienentur parunli a gratia remissionis peccatorum; 
 non aliter transitur ad Christum, nemo aliter potest deo reconciliari 
 et ad deum uenire nisi per Christum.

Quid de ipsa forma sacramenti loquar? uellem 
 aliquis istorum, qui contraria sapiunt, mihi baptizandum paruulum 
 afferret. quid in illo agit exorcismus meus, si in familia diaboli non

 

 
 
 
 tenetur? ipse certe mihi fuerat responsurus pro eodem paruulo, 
 quem gestaret, quia pro se ille respondere non posset. quomodo ergo 
 dicturus erat eum renuntiare diabolo, cuius in eo nihil esset? quomodo 
 conuerti ad deum, a quo non esset auersus? credere inter cetera 
 in remissionem peccatorum, quae illi nulla tribueretur? ego 
 quidem, si contra haec eum sentire existimarem, nec ad sacramenta 
 cum paruulo intrare permitterem, ipse autem in hoc qua fronte ad 
 homines, qua mente ad deum sc ferret ignoro nec uolo aliquid 
 grauius dicere. falsam igitur uel fallacem tradi paruulis baptismatis 
 formam, in qua sonare atque agi uideretur et tamen nulla 
 fieret remissio peccatorum, uiderunt aliqui eorum nihil execrabilius 
 ac detestabilius posse diei atque sentiri. proinde quod adtinet ad 
 baptismum paruulorum, ut eis sit necessarius, redemptionem 
 etiam ipsis opus esse concedunt, sicut cuiusdam eorum libello breuissimo 
 continetur, qui tamen ibi remissionem alicuius peccati apertius 
 exprimere noluit. sicut autem mihi ipse litteris intimasti, 
 fatentur iam, ut dicis, etiam in paruulis per baptismum remissionem 
 fieri peccatorum. nec mirum; non enim redemptio alio modo 
 posset intellegi. non tamen originaliter, inquiunt, sed in uita iam 
 propria, posteaquam nati sunt, peccatum habere coeperunt .

Quamobrem uides quantum iam distet inter eos, contra 
 quos in hoc opere diu iam multumque disserui, quorum etiam unius 
 legi librum ea continentem, quae ut potui refutaui. inter istos ergo, 
 ut dicere coeperam, qui omnino paruulos ab omni peccato, et originali 
 et proprio, puros et liberos esse defendunt, et istos, qui eos 
 iam natos propria putant contraxisse peccata, a quibus eos credunt 
 per baptismum oportere purgari, quantum intersit uides. proinde

 

 
 
 
 isti posteriores intuendo scripturas et auctoritatem totius ecclesiae 
 et formam ipsius sacramenti bene uiderunt per baptismum in paruulis 
 peccatorum fieri remissionem, sed originale esse quicquid 
 illud in eis est uel noluntdicere uel uidere non possunt. illi autem priores 
 in ipsa natura humana, quae ab omnibus ut consideretur in promptu 
 est, bene uiderttnt-quod facile fuit—actatem illam in sua iam uita 
 propria nihil peccati potuisse contrahere, sed, ne peccatum originale 
 fateantur, nullum esse omnino peccatum in paruulis dicunt. 
 in his ergo, quae singula uera dicunt, prius inter se ipsi consentiant, 
 et consequenter fiet, ut a nobis nulla ex parte dissentiant. nam si 
 paruulis baptizatis remissionem fieri peccatorum concedant illi 
 istis, paruulos autem, ut ipsa natura in tacitis infantibus clamat, suae 
 uitae propriae nullum adhuc contraxisse peccatum concedant isti 
 illis, concedant utrique nobis nullum nisi originale restare, quod per 
 baptismum soluatur in paruulis.

An uero et hoc quaesituri de hoc disputaturi et tempus 
 ad hoc inpensuri sumus, ut probemus atque doceamus, quomodo 
 per propriam uoluntatem, sine qua nullum uitae propriae potest 
 esse peccatum, nihil mali commiserint infantes, qui propter hoc 
 uocantur ab omnibus innocentes? nonne tanta infirmitas animi et 
 corporis, tanta rerum ignorantia, tam nulla omnino praecepti capacitas, 
 nullus uel naturalis uel conscriptae legis sensus aut motus, 
 nullus in alterutram partem rationis usus hoc multo tes tatore 
 silentio quam sermo noster proclamat atque indicat? ualeat aliquid 
 ad se ipsam persuadendam ipsa euidentia; nam nusquam sic non 
 inucnio quod dicam, quam ubi res, de qua dicitur, manifestior est 
 quam omne quod dicitur.

Vellem tamen quisquis hoc sapit diceret, quod peccatum 
 uiderit uel putarit infantis recentis ab utero, cui redimendo fatetur 
 iam baptismum necessarium, quid mali in hac propria sua uita 
 per animum proprium corpusue commiserit. si forte quod plorat 
 taedioque est maioribus, mirum si hoc iniquitati, non infelicitati 
 potius deputandum est. an quod ab ipso fletu nulla sua ratione, nulla 
 cuiusquam prohibitione conpcscitur? at hoc ignorantiae est, in qua 
 profundissima iacet, qua etiam matrem, cum post exiguum tempus 
 ualuerit, percutiet iratus et saepe ipsas eius mammas, quas, dum 
 esurit, exigit. haec non modo feruntur, uerum etiam diliguntur in 
 paruulis, et hoc quo affectu nisi carnali, quo etiam risus iocusque 
 delectat, acutorum quoque hominum ipsa quasi absurditate conditus? 
 qui si co modo sentiretur, ut dicitur, non iam illi tamquam 
 faceti, sed tamquam fatui riderentur. ipsos quoque fatuos uidemus, 
 quos uulgo moriones uocant, ad cordatorum delicias adhiberi et in 
 mancipiorum aestimatione pretiosiores esse cordatis: tantum ualet 
 carnalis affectus etiam minime fatuorum in delectatione alieni mali. 
 nam cum homini iucunda sit aliena fatuitas, nec ipse tamen talis 
 esse noluisset; et si suum paruulum filium, a quo garriente talia 
 pater laetus expectat et prouocat, talem praesciret futurum esse 
 cum creuerit, nullo modo dubitaret miserabilius lugendum esse quam 
 mortuum. sed dum spes subest incrementorum et ingenii lumen 
 accessurum creditur aetatis accessu, fit ut conuicia paruulorum 
 etiam in parentes non solum iniuriosa non sint, uerum etiam grata 
 atque iucunda sint. quod quidem prudentium nemo probauerit, ut a 
 dictis uelfactis huiusmodi non tantum nou prohibeantur, cum prohiberi

 
 
 
 iam possunt, uerum in haec etiam concitentur studio ridendi et 
 uanitate maiorum. nam plerumque illa aetas iam patrem matremque 
 agnoscens neutri eorum audet maledicere nisi ab altero eorum 
 aut ab utroque uel permissa uel iussa. uerum haec eorum sunt paruulorum, 
 qui iam in uerba prorumpunt et animi sui motus qualibuscumque 
 linguae signis promptare iam possunt. illam potius recentium 
 natorum profundissimam ignorantiam uideamus, ex qua ad istam non 
 permansuram balbutientem fatuitatem tamquam ad scientiam 
 locutionemque tendentes proficiendo uenerunt.

Illas, inquam, consideremus tenebras mentis utique 
 rationalis, in quibus et deum prorsus ignorant, cuius sacramentis 
 etiam cum baptizantur obsistunt; in has quaero unde et 
 quando sumnicrsi sint. itane uero eas hic contraxerunt et in hac 
 uita sua iam propria per nimiam neglegentiam obliti sunt deum, 
 prudentes uero et religiosi uixerunt uel in uteris matrum? dicant 
 ista qui ausi fuerint, audiant qui uoluerint, credant qui potuerint; 
 ego autem puto, quod omnes, quorum mentem non obnubilat defendendae 
 suae sententiae peruicacia, haec sentire non possunt. an 
 nullum est ignorantiae malum et ideo nec purgandum? et quid agit 
 illauox: delicta iuuentutis et ignorantiae meae ne memineris? 
 etsi enim damnabiliora peccata sunt, quae ab scientibus 
 committuntur, tamen, si ignorantiae peccata nulla essent, hoc non 
 legeremus quod commemoraui: delicta iuuentutis meae et 
 ignorantiae meae ne memineris. in illas igitur ignorantiae 
 densissimas tenebras, ubi anima infantis recentis ab utero, utique 
 anima hominis, utique anima. rationalis, non solum indocta, uerum

 

 

 
 
 
 etiam indocilis iacet, quare aut quando aut unde contrusa est ? si naturae 
 est hominis sic incipere et non iam uitiosa est ista natura, cur non 
 talis creatus est Adam? cur ille eapax praecepti et ualens uxori et 
 omnibus animalibus nomina inponere? nam et de illa dixit: haec 
 uocabitur mulieret: quodcumque uocauit Adam animam 
 uiuam, hoc est nomen eius. iste autem nesciens ubi sit, quid 
 sit, a quo creatus, ex quibus genitus sit, iam reus delicti, nondum 
 capax praecepti, tam profunda ignorantiae caligine inuolutus et 
 pressus, ut neque tamquam de somno excitari possit, ut haec saltem 
 demonstrata cognoscat, sed expectetur tempus, quo hanc nescio 
 quam uelut ebrietatem non per unam noctem, sicut quaelibet grauissima 
 solet, sed per aliquot menses atque annos paulatim digerat — 
 quod donec fiat, tam multa, quae in maioribus punimus, toleramus 
 in paruulis, ut numerari omnino non possint — hoc tam magnum 
 ignorantiae atque infirmitatis malum si in hac uita iam nati paruuli 
 contraxerunt, ubi, quando, quomodo magna aliqua impietate 
 commissa repente tantis tenebris inuoluti sunt?

Dicet aliquis: \'si haec naturae purae non sunt, sed 
 uitiosae primordia, quia talis non est creatus Adam, cur Christus longe 
 excellentior et certe sine ullo peccato natus ex uirgine in hac tamen 
 infirmitate atque aetate procreatus apparuit?\' huic propositioni 
 respondemus Adam propterea non talem creatum, quia nullius 
 parentis praecedente peccato non est creatus in carne peccati, 
 nos ideo tales, quia illius praecedente peccato nati sumus in carne 
 peccati. Christus ideo talis, quia, ut de peccato condemnaret peccatum, 
 natus est in similitudine carnis peccati. non enim hoc agitur 
 de Adam, quod pertinet ad corporis quantitatem, quia non paruulus 
 factus est, sed perfecta mole membrorum — potest enim dici etiam

 

 
 
 
 pecora sic creata, nec tamen eorum peccato factum esse, ut ex eis 
 pulli paruuli nascerentur, quod quale sit nunc non quaerimus — sed 
 agitur de illius mentis quadam ualentia usuque rationis, quo praeceptum 
 dei legemque mandati et docilis Adam caperet et facile posset 
 custodire, si uellet. nunc autem homo sic nascitur, ut hoc omnino non 
 possit propter horrendam ignorantiam atque infirmitatem non carnis, 
 sed mentis, cum omnes fateamur in paruulo non alterius, sed 
 eiusdem substantiae, cuius in primo homine fuit, hoc est rationalem 
 animam degere. quamquam etiam ipsa tanta carnis infirmitas 
 nescio quid, quantum arbitror, poenale demonstrat. mouet enim, 
 si illi primi homines non peccassent, utrum tales essent filios habituri, 
 qui nec lingua nec manibus nec pedibus uterentur. nam propter 
 uteri capacitatem fortasse necesse fuerit paruulos nasci, quamuis, 
 cum exigua sit pars corporis costa, non tamen propter hoc deus paruulam 
 uiro coniugem fecit, quam aedificauit in mulierem. unde et 
 eius filios poterat omnipotentia creatoris mox editos grandes protinus 
 facere.

Sed, ut hoc omittam, poterat certe, quod 
 multis etiam pecoribus praestitit, quorum pulli. quamuis sint paruuli 
 neque accedentibus corporis incrementis etiam mente proficiant, 
 quoniam rationalem animam non habent, tamen etiam minutissimi 
 et currunt et matres agnoscunt nec sugendis uberibus cura 
 et ope admouentur aliena, sed ea ipsi in materni corporis 
 loco abdito posita mirabili facilitate nouerunt. contra homini 
 nato nec ad incessum pedes idonei nec manus saltem ad scalpendum 
 habiles et, nisi opere nutrientis inmotis labris papilla uberis 
 ingeratur, nec ubi sint sentiunt et iuxta se iaccntibus mammis

 

 
 
 
 magis possint esurientes flere quam sugere. proinde infirmitati 
 mentis congruit haec omnino infirmitas corporis. nec fuisset caro 
 Christi in similitudine carnis peccati, nisi caro esset ista peccati, 
 cuius pondere rationalis anima sic grauatur, siue et ipsa ex parentibus 
 tracta sit siue ibidem creata siue desuper inspirata, quod 
 nunc quaerere differo.

In paruulis certe gratia dei per baptismum eius, 
 qui ucnit in similitudine carnis peccati, id agitur, ut euacuetur caro 
 peccati. euacuatur autem, non ut in ipsa uiuente carne concupiscentia 
 conspersa et innata repente absumatur et non sit, sed ne obsit 
 mortuo, quae inerat nato. nam si post baptismum uixerit atque ad 
 aetatem capacem praecepti peruenire potuerit, ibi habet cum qua 
 pugnet eamque adiuuante deo superet, si non in uacuum gratiam 
 eius suscepit, si reprobus esse noluerit. nam nec grandibus hoc 
 praestatur in baptismo, nisi forte miraculo ineffabili omnipotentissimi 
 creatoris, ut lex peccati, quae inest in membris repugnans 
 legi mentis, penitus extinguatur et non sit, sed ut quicquid 
 mali ab homine factum, dictum, cogitatum est, cum eidem concupiscentiae 
 subiecta mente seruiret, totum aboleatur ac uelut factum 
 non fuerit habeatur, ipsa uero soluto reatus uinculo, quo per illam 
 diabolus animam retinebat, et interclusione destructa, qua hominem a 
 suo creatore separabat, maneat in certamine, quo corpus nostrum castigamus 
 et seruituti subicimus, uelad usus licitos et necessarios relaxanda 
 uel continentia cohibenda. sed quoniam diuino spiritu, qui multo 
 melius quam nos omnia generis humani nouit, uel praeterita uel praesentia 
 uel futura, talis uita humana praecognita atque praedicta est, ut

 

 
 
 
 non iustificetur in conspectu dei omnis uiuens, fit ut per ignorantiam 
 ucl infirmitatem non exertis aducrsus cam totis uiribus uoluntatis 
 eidem ad inlicita etiam nonnulla cedamus, tanto magis et crebrius 
 quanto deteriores, tanto minus et rarius quanto meliores sumus. 
 sed quoniam de hac quaestione, in qua quaeritur, utrum possit ucl 
 utrum sit, fuerit futurusuc sit homo sine peccato in hac uita excepto 
 illo qui dixit: ecce uenit princeps mundi et in me nihil 
 inueniet, aliquanto diligentius disserendum est, iste sit huius uoluminis 
 modus, ut illud ab alio quaeramus exordio.

De baptismo paruulorum, Marcelline carissime, quod non 
 solum eis ad regnum dei, ucrum etiam ad salutem uitamque aeternam 
 adipiscendam detur, quam sine dei regno et sine Christi saluatoris 
 societate, in quam nos suo sanguine redemit, habere nullus 6 
 potest, priore libro satis, ut arbitror, disputauimus. in hoc autem 
 uiuatne aliquis in hoc saeculo uel uixerit uicturusue sit sine ullo 
 omnino peccato excepto uno mediatore dei et hominum homine 
 Christo lesu, qui dedit semet ipsum redemptionem pro omnibus, 
 quanta ipse donat diligentia uel facultate disserendum

 

 
 
 
 enodandumque suscepi. cui disputationi si se identidem aliqua necessitate 
 uel oportunitate inseruerit quaestio de peccato uel baptismo paruulorum, 
 mirandum non erit nec defugiendum, ut eis locis ad omnia, quae 
 responsionem nostram flagitant, sicut ualemus respondeamus.

Huius autem quaestionis solutio de hominis uita sine 
 ulla subreptione uel praeoccupatione peccati propter cotidianas 
 etiam nostras orationes maxime necessaria est. sunt enim quidam 
 tantum praesumentes de libero humanae uoluntatis arbitrio, ut ad 
 non peccandum nec adiuuandos nos diuinitus opinentur semel ipsi 
 naturae nostrae concesso liberae uoluntatis arbitrio. unde fit 
 consequens, ut nec orare debeamus, ne intremus in temptationem, 
 hoc est ne temptatione uincamur, uel cum fallit et praeoccupat 
 nescientes uel cum premit atque urguet infirmos. quam sit autem 
 noxium et saluti nostrae, quae in Christo est, perniciosum atque 
 contrarium ipsique religioni, qua inbuti sumus, et pietati, qua deum 
 colimus, quam uehementer aduersum, ut pro tali accipiendo beneficio 
 dominum non rogemus atque in ipsa oratione dominica: ne 
 nos inferas in temptationem frustra positum existimemus, 
 uerbis explicare non possumus.

Acute autem sibi uidentur dicere. quasi nostrum hoc 
 ullus ignoret, quod \'si nolumus, non peccamus, nec praeciperet deus 
 homini, quod esset humanae inpossibile uoluntati\'. sed hoc minus uident, 
 quod ad nonnulla superanda, uel quae male cupiuntur uel 
 quae male metuuntur, magnis aliquando et totis uiribus opus est

 

 
 
 
 uoluntatis, quas nos non perfecte in omnibus adhibituros praeuidit, 
 qui per prophetam ueridice dici uoluit: non iustificabitur in 
 conspectu tuo omnis uiuens. tales itaque nos futuros dominus 
 praesciens quaedam salubria remedia contra reatum et uincula 
 peccatorum etiam post baptismum dare ac ualere dignatus est, 
 opera scilicet misericordiae, cum ait: dimittite et dimittetur 
 uobis; date et dabitur uobis. quis enim cum aliqua spe adipiscendae 
 salutis aeternae de hac uita emigraret manente illa sententia, 
 quod quicumque totam legem seruauerit, offendat autem 
 in uno, factus est omnium reus, nisi post paululum sequeretur: 
 sic loquimini et sic facite tamquam per legem libertatis 
 incipientes iudicari. iudicium enim sine misericordia 
 illi, qui non facit misericordiam; supercxultat autem 
 misericordia iudicio?

Concupiscentia igitur tamquam lex peccati manens in 
 membris corporis mortis huius cum paruulis nascitur, in paruulis 
 baptizatis a reatu soluitur, ad agonem relinquitur, ante agonem 
 mortuos nulla damnatione persequitur; paruulos non baptizatos 
 reos innectit et tamquam irae filios, etiamsi paruuli moriantur, 
 ad condemnationem trahit. in grandibus autem baptizatis, in 
 quibus iam ratione utentibus quicquid eidem concupiscentiae mens 
 ad peccandum consensit, propriae uoluntatis est; deletis peccatis 
 omnibus, soluto etiam reatu, quo uinctos originaliter detinebat, ad

 

 
 
 
 agonem interim manet non sibi ad inlicita consentientibus nihil 
 omnino nocitura, donec absorbeatur mors in uictoriam et pace perfecta 
 nihil quod uincatur existat. consentientes autem sibi ad inlicita 
 reos tenet et, nisi per medicinam paenitentiae et opera misericordiae 
 per caelestem sacerdotem pro nobis interpellantem sanentur, 
 ad secundam mortem damnationemque perducit. propter hoc 
 et dominus orare nos docens inter cetera monuit, ut dicamus: dimitte 
 nobis debita nostra, sicut et nos dimittimus debitoribus 
 nostris. ne nos inferas in temptationem, sed 
 libera nosa malo. manet enim malum in carne nostra non natura, 
 in qua diuinitus creatus est homo, sed uitio, quo uoluntate prolapsus 
 est, ubi amissis uiribus non ea qua uulneratus est uoluntatis facilitate 
 sanatur. de hoc malo dicit apostolus: scio, quia non habitat 
 in carne mea bonum. cui malo nos non oboedire praecepit, cum 
 dicit: non ergo regnet peccatum in uestro mortali corpore 
 ad oboediendum desideriis eius. si ergo his desideriis 
 concupiscentiae carnis inlicita uoluntatis inclinatione consensimus, 
 ad hoc sanandum dicimus: dimitte nobis debita nostra, 
 adhibentes remedium ex opere misericordiae in eo quod addimus: 
 sicut et nos dimittimus debitoribus nostris. ut autem non 
 ei consentiamus, deprecamur adiutorium dicentes: et ne nos 
 inferas in temptationem —uel, sicut nonnulli codices habent: 
 ne nos inducas in temptationem—,non quod ipse deus tali 
 temptatione aliquem temptct-nam deus intemptator malorum 
 est, ipse autem neminem tcmptat-scd ut, si forte

 

 
 
 
 temptari coeperimus a concupiscentia nostra, adiutorio eius non 
 deseramur, ut in eo possimus uincere, ne abstrahamur inlecti. 
 deinde addimus quod perficietur in fine, cum absorbebitur mortale 
 a uita: sed libera nos a malo. tunc enim nulla erit talis concupiscentia, 
 cum qua certare et cui non consentire iubeamur. sic 
 ergo totum hoc in tribus beneficiis positum breuiter peti potest: 
 \'ignosce nobis ea, in quibus sumus abstracti a concupiscentia, adiuua, 
 ne abstrahamur a concupiscentia. aufer a nobis concupiscentiam\'.

Ad peccandum namque non adiuuamur a deo; iusta 
 autem agere uel iustitiae praeceptum omni ex parte implere non 
 possumus, nisi adiuuemur a deo. sicut enim corporis oculus non adiuuatur 
 a luce, ut ab eadem luce clausus auersusue discedat, ut autem 
 uideat adiuuatur ab ea neque hoc omnino, nisi illa adiuuerit, potest, 
 ita deus, qui lux est hominis interioris, adiuuat nostrae mentis obtutum, 
 ut non secundum nostram, sed secundum eius iustitiam 
 boni aliquid operemur. si autem ab illo auertimur, nostrum est et 
 tunc secundum carnem sapimus, tunc concupiscentiae carnis ad 
 inlicita consentimus. conuersos ergo deus adiuuat, auersos deserit. 
 sed etiam ut conuertamur, ipse adiuuat, quod certe oculis corporis 
 lux ista non praestat. cum ergo nobis iubet dicens: co.nuertimini 
 ad me, et conuertar ad uos nosque illi dicimus: conuerte 
 nos, deus sanitatium nostrarum, et: deus uirtutum, conuerte 
 nos, quid aliud dicimus quam: da quod iubes? cum iubet 
 dicendo: intellegite ergo, qui insipientes estis in populo, 
 nosque illi dicimus: da mihi mihi intellectum, ut discam mandata 
 tua, quid aliud dicimus quam: da quod iubes? cum iubet dicendo:

 

 
 
 
 post concupiscentias tuas non eas nosque dicimus: scimus 
 quoniam nemo esse potest continens, nisi deus det, quid aliud dicimus 
 quam: da quod iubes? cum iubet dicendo: facite iustitiam 
 itemque dicit: beati qui esuriunt et sitiunt iustitiam, 
 quoniam ipsi saturabuntur, a quo debemus petere cibum 
 potumque iustitiae nisi ab illo, qui esurientibus eam et sitientibus 
 promittit eius saturitatem?

Repellamus itaque ab auribus et mentibus nostris eos, qui 
 dicunt accepto semel liberae uoluntatis arbitrio nec orare nos debere, 
 ut deus nos adiuuet, ne peccemus. talibus enim tenebris nec pharisaeus 
 ille caecabatur, qui quamuis in hoc erraret, quod sibi addendum 
 ad iustitiam nihil putabat seque arbitrabatur eius plenitudine saturatum, 
 deo tamen gratias agebat, quod non esset sicut ceteri homines, 
 iniusti, raptores, adulteri, sicut ille publicanus, quod bis in 
 sabbato ieiunaret, quod omnium quae possidebat decimas daret. 
 nihil sibi addi ad iustitiam iam petebat, sed tamen ex his quae habebat 
 gratias deo agendo ab illo se accepisse omnia fatebatur. et tamen inprobatus 
 est, et quia ueluti saturatus nihilde alimentis iustitiae iam rogabat 
 accipere et quod eam publicano esurienti ac sitienti se uelut insultans 
 praeferre gestiebat. quid ergo illis fiet, qui, etsi fateantur se non 
 habere uel non plenam habere iustitiam, tamen a se ipsis habendam, 
 non a suo creatore, ubi horreum eius et fons eius est, deprecandam 
 esse praesumunt? nec ideo tamen solis de hac re uotis agendum est,

 

 
 
 
 ut non subinferatur ad bene uiuendum etiam nostrae efficacia uoluntatis. 
 adiutorenim noster deus dicitur nec adiuuari potest, nisi qui aliquid 
 etiam sponte conatur, quia non sicut in lapidibus insensatis aut sicut 
 in cis, in quorum natura rationem uoluntatemque non condidit, 
 salutem nostram deus operatur in nobis. cur autem illum adiuuet, 
 illum non adiuuet, illum tantum, illum autem tantum, istum illo, 
 illum isto modo, penes ipsum est et aequitatis tam secretae ratio et 
 excellentia potestatis.

Nam qui dicunt esse posse in hac uita hominem sine peccato, 
 non est eis continuo incauta temeritate obsistendum. si enim esse 
 posse negauerimus, et hominis libero arbitrio, qui hoc uolendo 
 appetit, et dei uirtuti uel misericordiae, qui hoc adiuuando efficit, 
 derogabimus. sed alia quaestio est, utrum esse possit, alia utrum 
 sit; alia, sinon est, cum possit esse, cur non sit; alia, utrum qui omnino 
 numquam ullum peccatum habuerit, non solum quisquam sit, 
 uerum etiam poterit aliquando esse uel possit. in hac quadripertita 
 propositione quaestionum si a me quaeratur, utrum homo sine peccato 
 possit esse in hac uita, confitebor posse per dei gratiam et liberum 
 eius arbitrium, ipsum quoque liberum arbitrium ad dei gratiam, 
 hoc est ad dei dona, pertincre non ambigens, nec tantum ut sit, uerum 
 etiam ut bonum sit, id est ad facienda mandata domini conuertatur 
 atque ita dei gratia non solum ostendat quid faciendum sit, sed adiuuet etiam, 
 ut possit fieri quod ostenderit. quid enim habemus quod 
 non accepimus? unde et Hieremias dicit: scio, domine, quia 
 non est in homine uia eius nec uiri est, ut ambulet et

 

 
 
 
 dirigat gressus suos. hinc et in Psalmis cum quidam dixisset 
 deo: tu praecepisti mandata tua custodiri nimis, continuo 
 non de se praesumpsit, sed optauit, ut faceret: utinam, inquit, dirigantur 
 uiae meae ad custodiendas iustificationes tuas! 
 tuncnon confundar, dum inspicio in omnia mandata tua. 
 quis autem optat, quod in potestate sic habet, ut ad faciendum 
 nullo indigeat adiumento? a quo autem id optet, quia non a fortuna 
 uel a fato uel a quolibet alio praeter deum, in consequentibus satis 
 ostendens: itinera, inquit, mea dirige secundum uerbum 
 tuum, et ne dominetur mihi omnis iniquitas. ab huius 
 execrandae dominae seruitute liberantur, quibus dominus 
 Iesus eum recipientibus dedit potestatem filios dei fieri. ab ista 
 horrenda dominatione liberandi fuerant, quibus dicit: si uos 
 filius liberauerit, tunc uere liberi eritis. his atque huiusmodi 
 aliis innumerabilibus testimoniis dubitare non possum nec 
 deum aliquid inpossibile homini praecepisse nec deo ad opitulandum 
 et adiuuandum, quo fiat quod iubet, inpossibile aliquid esse. ac 
 per hoc potest homo, si uelit, esse sine peccato adiutus a deo.

Si autem, quod secundo loco posueram, quaeratur 
 utrum sit, esse non credo. magis enim scripturae credo dicenti: ne 
 intres in iudicium cum seruo tuo, quoniam non iustificabitur 
 in conspectu tuo omnis uiuens. et ideo misericordia 
 dei opus est, quae superexultat iudicio, quae illi non erit, qui non 
 facit misericordiam. et quod propheta, cum diceret: dixi:

 

 
 
 
 pronuntiabo aduersus me delictum meum domino, et t u dimisisti 
 impietatem cordis mei, continuo subiunxit: pro hac orabit 
 ad te omnis sanctus in tempore oportuno, non ergo omnis 
 peccator, sed omnis sanctus; uox enim sanctorum est: si dixerimus, 
 quia peccatum non habemus, nos ipsos decipimus 
 et ueritas in nobis non est. unde in eiusdem apostoli Apocalypsi 
 illa centum quadraginta et quattuor milia sanctorum, qui etiani cum 
 mulieribus se non coinquinauerunt - uirgines enim permanserunt 
 non est inuentuminore eorum mendacium, quiainreprehensibiles 
 sunt, profecto ideo sunt inreprehensibiles, quia se ipsos ueraciterreprehenderunt; 
 et ideo non est inuentum in ore eorum mendacium, 
 quia, si dicerent se peccatum non habere, se ipsos deciperent et 
 ueritas in eis non esset et utique mendacium esset, ubi ueritas 
 non esset, quoniam iustus, cum in sermonis exordio accusator sui est, 
 non utique mentitur.

Ac per hoc eo, quod scriptum est: qui natus est ex deo, 
 non peccat et non potest peccare, quia semen eius in 
 ipso manet, etsi quid aliud eo modo dictum est, multum falluntur 
 minus considerando scripturas. non enim aduertunt eo quosque 
 fieri filios dei, quo esse incipiunt innouitate spiritus et renouari in interiore 
 homine secundum imaginem eius, qui creauit eos. non enim 
 ex qua hora quisque baptizatur, omnis uetus infirmitas eius absumitur; 
 sed renouatio incipit a remissione omnium peccatorum et

 

 
 
 
 in quantum quisque spiritalia sapit, qui iam sapit, cetera uero in spe 
 facta sunt, donec etiam in re fiant, usque ad ipsius corporis renouationem 
 in meliorem statum inmortalitatis et incorruptionis, qua 
 induemur in resurrectione mortuorum. nam et ipsam dominus regenerationem 
 uocat, non utique talem, qualis fit per baptismum, sed in 
 qua etiam corpore perficietur quod nunc spiritu incoatur: in 
 regeneratione, inquit, cum sederit filius hominis in sede 
 maiestatis suae, sedebitis et uos super duodecim sedes 
 iudicantes duodecim tribus Israhel. nam in baptismo quamuis 
 tota et plena fiat remissio peccatorum, tamen, si continuo tota 
 et plena etiam hominis in aeternam nouitatem mutatio fieret—non 
 dico et in corpore, quod certe manifestum est adhuc in ueterem corruptionem 
 atque in mortem tendere in fine postea renouandum, 
 quando uere tota nouitas erit, sed excepto corpore si in ipso animo, 
 qui est homo interior, perfecta in baptismo nouitas fieret -, non diceret 
 apostolus: etsi exterior homo noster corrumpitur, sed 
 interior renouatur de die in diem. profecto enim qui de die 
 in diem adhuc renouatur, nondum totus est renouatus; et in quantum 
 nondum est renouatus, in tantum adhuc in uetustate est. proinde ex 
 hoc, quod adhuc in uetustate sunt, quamuis iam baptizati, ex hoc 
 etiam adhuc sunt filii saeculi; ex hoc autem, quod in nouitate sunt, 
 hoc est ex plena et perfecta remissione peccatorum, et quantumcumque 
 illud est quod spiritaliter sapiunt eique congruos mores 
 agunt, filii dei sunt. intrinsecus enim exuimus ueterem hominem

 

 
 
 
 et induimus nouum, quoniam ibi deponimus mendacium et loquimur 
 ueritatem, et cetera, quibus apostolus explicat quid sit exui ueterem 
 hominem et indui nouo, qui secundum deum creatus est in 
 iustitia et sanctitate ueritatis. et hoe ut faciant, iam baptizatos 
 fidelesque adhortatur; quod adhuc monendi non essent, si hoc in baotismo 
 iam perfecte factum esset. et tamen factum est, sicut et salui facti 
 sumus; saluos enim nos fecit per lauacrum regenerationis. 
 sed alio loco dicit quemadmodum hoc factum sit: non solum, 
 inquit, sed etiam nos ipsi primitias habentes spiritus 
 et ipsi in nobismet ipsis ingemescimus adoptionem 
 expectantes, redemptionem corporis nostri. spe enim 
 salui facti sumus; spes autem, quae uidetur, non est 
 spes; quod enim uidet quis, quid et sperat? si autem quod 
 non uidemus speramus, per patientiam expectamus.

Adoptio ergo plena filiorum in redemptione fiet 
 etiam corporis nostri. primitias itaque spiritus nunc habemus, unde 
 iam filii dei re ipsa facti sumus; in ceteris uero spe sicut salui, sicut 
 innouati ita et filii dei, re autem ipsa quia nondum salui, ideo nondum 
 plene innouati, nondum etiam filii dei, sed filii saeculi. proficimus 
 ergo in renouationem iustamque uitam per quod filii dei sumus 
 et per hoc peccare omnino non possumus, donec totum in hoc 
 transmutetur, etiam illud, quo adhuc filii saeculi sumus; per hoc 
 enim et peccare adhuc possumus. ita fit ut et qui natus est ex deo 
 non peccet et, si dixerimus, quia peccatum non habemus, nos ipsos 
 decipiamus et ueritas non sit in nobis. consumetur ergo, quod filii

 

 

 

 
 
 
 carnis et saeculi sumus, et perficietur quod filii dei et spiritu renati 
 sumus. unde idem Iohannes: dilectissimi, inquit, filii dei 
 sumus, et nondum apparuit quod erimus. quid est hoc 
 \'sumus\' et \'erimus\', nisi quia sumus in spe, erimus in re? nam 
 sequitur et dicit: scimus, quia, cum apparuerit, similes ei 
 erimus, quoniam uidebimus cum sicuti est. nunc ergo et 
 similes ei esse iam coepimus primitias habentes spiritus et adhuc 
 dissimiles sumus per reliquias uetustatis. proinde in quantum 
 similes, in tantum regenerante spiritu filii dei, in quantum autem 
 dissimiles, in tantum filii carnis et saeculi, illinc ergo peccare 
 non possumus; hinc uero, si dixerimus, quia peccatum non habemus, 
 nos ipsos decipimus, donec totum transeat in adoptionem et non 
 sit peccator et quaeras locum eius et non inuenias.

Frustra itaque nonnulli etiam illud argumentantur, 
 ut dicant: si peccator genuit peccatorem, ut paruulo eius reatus originalis 
 peccati in baptismi acceptione soluatur, etiam iustum gignere 
 debuit . quasi ex hoc quisque carnaliter gignat, quod iustus est, et non 
 ex hoc potius, quod in membris eius concupiscentialiter mouetur et ad 
 usum propagandi lex peccati mentis lege conuertitur. ex hoc ergo 
 gignit, quod adhuc uetustum trahit inter filios saeculi, non ex hoc, 
 quod in nouitatem promouit inter filios dei; filii enim saeculi 
 huius generant et generantur. inde et quod nascitur tale est, 
 quia quod nascitur de carne, caro est. iusti autem non 
 sunt nisi filii dei. in quantum autem sunt filii dei, carne non gignunt, 
 quia spiritu et ipsi, non carne nati sunt. sed ex hoc carne gignunt, 
 quicumque eorum gignunt, ex quo nondum in nouitatem perfectam

 

 
 
 
 totas uetustatis reliquias commutarunt. unde quisquis filius de hac 
 parte nascitur uetusta et infirma, necesse est ut etiam ipse uetustus 
 sit et infirmus; idcirco oportet ut etiam ipse in aliam generationem 
 per remissionem peccati spiritu renouetur. quod si in eo non fit, 
 nihil ei proderit pater iustus; spiritu enim iustus est, quo eum non 
 genuit. si autem fit, nihil ei oberit etiam pater iniustus; iste enim 
 gratia spiritali in spem nouitatis aeternae transitum fecit, ille autem 
 mente carnali totus in uetustate permansit.

Non igitur contrarium testimonium est illud, quo dictum 
 est: qui natusest ex deo, non peccat, ei testimonio, quoiam 
 natis ex deo dicitur: si dixerimus, quia peccatum non habemus, 
 nos ipsos decipimus et ueritas in nobis non est. quamdiu 
 enim homo quamuis totus in spe iam et iam in re exparte regeneratione spiritali 
 renouatus adhuc tamen portat corpus, quod corrumpitur 
 et adgrauat animam, quid quo pertineat et quid unde dicatur, 
 etiam in uno homine distinguendum est. nam, ut ego arbitror, 
 non facile cuiquam scriptura dei tam magnum iustitiae perhibet 
 testimonium quam tribus famulis eius, Noe, Danihel et Iob, 
 quos Hiezechiel propheta dicit ab inminente quadam iracundia dei 
 solos posse liberari, in tribus utique illis uiris tria quaedam hominum 
 liberanda genera praefigurans: in Noe, quantum arbitror, 
 iustos plebium praepositos propter areae tamquam ecclesiae gubernationem, 
 in Danihele iustos continentes?, in Iob iustos coniugatos

 

 

 
 
 
 et si quis est forte alius intellectus, de quo nunc non est necesse disquirere. 
 uerum tamen quanta isti iustitia praeeminuerint, et hoc 
 prophetico et aliis diuinis testimoniis satis apparet. nec ideo quisquam 
 sobrius dixerit ebrietatem non esse peccatum, quae tamen 
 subrepsit tanto uiro; nam Noe, sicut legimus, fuit aliquando ebrius, 
 quamuis absit, ut fuerit ebriosus.

Danihel uero post orationem, quam fudit deo, de se ipse 
 dicit: cum orarem et confiterer peccata mea et peccata 
 populi mei domino deo meo. propterea, nisi fallor, per supra 
 memoratum Hiezechielem cuidam superbissimo dicitur: numquid 
 tu sapientior quam Danihel? neque hic dici potest, quod 
 quidam contra orationem dominicam argumentantur, quia etsi 
 orabant eam, inquiunt, sancti et perfecti iam apostoli nullum omnino 
 habentes peccatum, non tamen pro se ipsis, sed pro inperfectis 
 et adhuc peccatoribus dicebant: dimitte nobis debita nostra, 
 sicut et nos dimittimus debitoribus nostris, ut per hoc, 
 inquiunt, quod dicerent \'nostra\', in uno esse corpore demonstrarent 
 et illos adhuc habentes peccata et se ipsos, qui iam carebant omni ex 
 parte peccato . in Danihele certe hoc non potest dici, qui, ut credo, 
 tamquam propheta praeuidens hanc aliquando praesumptionem futuram, 
 cum in oratione saepe dixisset \'peccauimus\', non ita nobis 
 exposuit, cur hoc dixerit, ut ab illo audiremus: \'cum orarem et 
 confiterer peccata populi mei domino deo meo\', nec adhuc distinctione 
 confusa, ut esset incertum propter unius corporis societatem. si 
 diceret: \'cum peccata nostra confiterer domino deo meo\', sed omnino 2J

 

 
 
 
 tam distincte, tam quam de se ipsa distinetione satagens eamque maxime 
 uehementerque commendans: peccata, inquit, mea et peccata 
 populi mei. quis huic euidentiae contradicit, nisi quem plus delectat 
 defensare quod sentit quam quid sentiendum sit inuenire?

lob autem post tam magnum de illo iustitiae testimonium 
 dei quid dicat ipse uideamus. in ueritate, inquit, scio, 
 quia ita est. quemadmodum enim iustus erit ante 
 dominum? si enim uelit contendere cum eo, non poterit 
 oboedire ci. et paulo post: quis, inquit, iudicio eius 
 aduersabitur? quodsi fuero iustus, os meum impie loquetur. 
 iterum paulo post: scio, inquit, quia inpunitum me 
 non dimittit. quia sum impius, quare non sum mortuus? 
 quodsi purificatus niue et mundatus fuero mundis 
 manibus, sufficienter in sordibus me tinxisti. item in 
 alio suo sermone: quia conscripsisti, inquit, aduersus me 
 mala et induisti me iuuentutis meae peccata et posuisti 
 pedem meum in prohibitione, seruasti omnia opera mea 
 et in radices pedum meorum inspexisti, qui ueterescunt 
 sicut uter uel sicut ucstimcntum a tinea comestum. 
 homo enim natus ex muliere parui est temporis et plenus 
 iracundia et, sicut flos cum flor uit et decidit, discessit, 
 sicut umbra non manet. nonne et huius curam fecisti 
 uenire in iudicium tuum? quis enim erit mundus a 
 sordibus? nemo, nec si unius diei fuerit uita eius. et paulo

 

 
 
 
 post: dinumerasti, inquit, necessitudines meas et nihil 
 te latuit de peccatis meis; signasti peccata mea in folliculo 
 et adnotasti si quid inuitus commisi. ecce et Iob 
 confitetur peccata sua et in ueritate se dicit scire, quia non est 
 iustus quisquam ante dominum. et ideo iste hoc in ueritate scit, 
 quia, si nos dixerimus non habere peccatum, ipsa ueritas in nobis 
 non est. proinde secundum modum conuersationis humanae perhibet 
 ei deus tam magnum iustitiae testimonium; ipse autem se metiens 
 ex regula illa iustitiae, quam sicut potest conspicit apud deum, 
 in ueritate scit, quia ita est, et adiungit: quemadmodum enim 
 iustus erit ante dominum? si enim uelit contendere cum 
 eo, non poterit oboedire ei, idest:\'si iudicandus ostendere uoluerit 
 non in se inueniri posse quod damnet, non poterit oboedire ei\'; 
 amittit enim etiam illam oboedientiam, qua oboedire posset praecipienti 
 confitenda esse peccata. unde quosdam increpat dicens: 
 quid uultis mecum iudicio contendere? quod ille praccauens: 
 ne, inquit, intres in iudicium cum seruo tuo, quoniam 
 non iustificabitur in conspectu tuo omnis uiuens. 
 ideo etiam dicit Iob: quis enim iudicio eius aduersabitur? 
 quodsi fuero iustus, os meum impie loquetur; hoc est 
 enim: \'si me iustum dixero contra iudicium eius, ubi perfecta illa 
 iustitiae regula me conuincit iniustum, profecto impie loquetur os 
 meum, quia contra dei ucritatem loquetur\'.

Fragilitatem quoque ipsam uel potius damnationem carnalis 
 generationis ostendens ex originalis transgressione peccati, 
 cum de peccatis suis ageret, uelut eorum causas reddens dixit hominem

 

 
 
 
 natum ex muliere parui esse temporis et plenum iracundia. 
 qua iracundia, nisi qua sunt omnes, sicut dicit apostolus, naturaliter, 
 hoc est originaliter, irae filii, quoniam filii sunt concupiscentiae 
 carnis et saeculi ? ad ipsam iram pertinere etiam mortem hominis 
 consequenter ostendit. cum enim dixisset: parui est temporis 
 et plenus iracundia, addidit etiam: et, sicut flos cum 
 floruit et decidit, discessit, sicut umbra n on manet. cum 
 autem subiungit: nonne et huius curam fecisti uenire in 
 iudicium tuum? quis enim erit mundus a sordibus? 
 nemo, nec si unius dici fuerit uita eius, hoc utique dicit: 
 \'curam hominis breuis uitae fecisti uenire in iudicium tuum. quantumlibet 
 enim breuis fuerit uita eius, etiamsi unius diei esset, mundus 
 a sordibus esse non posset et ideo iustissime in iudicium tuum 
 uenict\'.illudueroquodait:dinumerasti omnes necessitudines 
 meas et nihil te latuit de peccatis meis; signasti 
 peccata mea in folliculo et adnotasti si quid inuit us commisi, 
 nonne satis aperuit etiam illa peccata iuste inputari, quae non 
 delectationis inlecebra committuntur, sed causa deuitandae molestiae 
 alicuius aut doloris aut mortis? nam et haec dicuntur quadam necessitate 
 committi, cum omnia superanda sint amore et delectatione • 
 iustitiae. potest etiam quod dixit: et adnotasti si quid inuitus 
 commisi, ad illam uocem uideri pertinere, qua dictum est: non 
 enim quod uolo ago, sed quod odi, hoc facio.

Quid quod ipse dominus, qui ci perhibuerat testimonium, 
 cum etiam scriptura, hoc est dei spiritus, dixerit in omnibus, quae

 

 
 
 
 contigerunt ei, non cum peccasse labiis suis ante dominum, postea 
 tamen cum ci loquerctur increpans locutus est, sicut ipse Iob testis 
 est dicens: quid adhuc ego iudicor monitus et increpationes 
 domini audiens? nemo autem iuste increpatur, nisi in 
 quo est aliquid, quod increpatione sit dignum. 
 
 
 Et ipsa increpatio qualis est, quae ex domini Christi 
 persona intellegitur? enumerat illi diuina opera potestatis suae sub 
 hac sententia increpans, ut cum dicere appareat: \'numquid potes 
 haec tanta quae possum?\' quo autem pertinet, nisi ut intellegat Iobetiam hoc ei diuinitus credimus inspiratum, 
 ut praesciret Christum ad 
 passionem esse ucnturum-intcllegat ergo, quam debeat aequo animo 
 tolerare quae pertulit, si Christus, in quo peccatum, cum propter nos 
 homo factus esset, omnino nullum fuit et in quo deo tanta potentia est, 
 nequaquam tamen passionis oboedientiam recusauit? quod puriore 
 cordis intentione Iob intellegens responsioni suae addidit: auris 
 auditu audiebam te prius et nunc ecce oculus meus 
 uidet te. ideo uituperaui me ipsum et distabui et aestimaui 
 me ipsum terram et cinerem. quare sibi ita in hoc tam 
 magno intellectu displicuit? neque enim opus dei, quo erat homo, 
 recte illi poterat displicere, cum etiam ipsi deo dicatur: opera 
 manuum tuarum ne despexeris. sed profecto secundum illam 
 iustitiam, qua se noucrat iustum, se uituperauit atque distabuit 
 aestimauitque se terram et cinerem mente conspiciens Christi 
 iustitiam, in cuius non tantum diuinitate, sed nec in anima nec in 
 carne ultum potuit esse peccatum, secundum quam iustitiam, quae 
 ex deo est, etiam Paulus apostolus illud suum, quod secundum

 

 
 
 
 iustitiam, quae ex lege est, fuit sine querella, non solum damna, 
 uerum etiam stercora existimauit.

Non igitur praeclarum illud testimonium dei, quo 
 laudatus est Iob, contrarium est ci testimonio, quo dictum est: 
 non iustificabitur in conspectu tuo omnis uiuens, quia 
 non id persuadet prorsus in illo nihil fuisse, quod uel ab ipso ueraciter 
 uel a domino deo recte reprehenderetur, quamuis iam iustus 
 et uerax dei cultor et ab omni malo opere se abstinens non mendaciter 
 diceretur. haec enim de illo uerba sunt dei: animo aduertisti 
 in puerum meum Iob? non enim est illi homo similis 
 super terram, sine querella, iustus, dei cultor, 
 abstinens ab omni opere malo. primis uerbis ex hominum 
 qui sunt in terra comparatione laudatur; proinde omnibus qui tunc 
 in terra iusti esse poterant excellebat. non ergo ipse propterea nullum 
 peccatum omnino habebat, quia in profectu iustitiae ceteros anteibat. 
 deinde adiungitur \'sine querella\', de cuius uita nemo iuste 
 quereretur; \'iustus\',qui tanta morum probitate profecerat, ut nullus 
 ei esset aequandus; \'uerus dei cultor\', quippe etiam suorum peccatorum 
 uerax humilisque confessor; \'abstinens se ab omni opere 
 malo\', mirum si ab omni etiam uerbo et cogitatu malo. quantus 
 quidem lob fuerit ignoramus; sed nouimus iustum, nouimus etiam 
 in perferendis horrendis tribulationum temptationibus magnum; 
 nouimus non propter peccata, sed propter eius demonstrandam 
 iustitiam illa omnia fuisse perpessum. uerum tamen haec uerba.

 

 
 
 
 quibus a domino laudatur, possent etiam de illo dici, qui condelectatur 
 legi dei secundum interiorem hominem, uidet autem aliam 
 legem in membris suis repugnantem legi mentis suae, praesertim 
 quiadicit:non quod uolo facio bonum, sed quod odi malum, 
 hoc ago. si autem quod odi malum, hoc facio, iam non 
 ego operor illud, sed quod habitat in me peccatum. 
 ecce et iste secundum interiorem hominem alienus est ab omni opere 
 malo, quia illud non operatur ipse, sed quod in carne eius habitat 
 malum; et tamen cum illud ipsum, quo condelectatur legi dei, non 
 habeat nisi ex gratia dei, adhuc liberationis indigens clamat: miser 
 ego homo! quis me liberabit de corpore mortis huius? 
 gratia dei per lesum Christum dominum nostrum.

Sunt ergo in terra iusti, sunt magni, fortes, prudentes, 
 continentes, patientes, pii, misericordes, temporalia mala omnia 
 propter iustitiam aequo animo tolerantes; sed si uerum est, quia et 
 uerum est: si dixerimus, quia peccatum non habemus, 
 nos ipsos decipimus et: non iustificabitur in conspectu 
 tuo omnis uiuens, non sunt sine peccato nec quisquam eorum 
 tam arroganter insanit, ut non sibi pro suis qualibuscumque peccatis 
 dominica oratione opus esse arbitretur.

Nam de Zacharia et Elisabeth, qui nobis saepe in huius 
 quaestionis disputationibus obiciuntur, quid dicamus, nisi quod 
 euidenter scriptura testatur eminenti iustitia fuisse Zachariam in 
 principibus sacerdotum ad offerenda ueteris testamenti sacrificia 
 pertinentium ? legimus autem in epistola, quae ad Hebreos scribitur,

 

 
 
 
 quod testimonium in libro priore iam posui, solum Christum esse 
 principem sacerdotum, qui non haberet necessitatem sicut illi, 
 qui sacerdotum principes dicebantur, sacrificium pro suis primum 
 offerre peccatis cotidie, deinde pro populo. talem enim decebat, 
 inquit, habere nos principem sacerdotum, iustum, sine 
 malitia, incontaminatum, separatum a peccatoribus, 
 altiorem a caelis factum, non habentem cotidianam necessitatem 
 sicut principes sacerdotum primum pro 
 suis peccatis sacrificium offerre. in hoc sacerdotum numero 
 Zacharias, in hoc Finees, in hoc ipse Aaron, a quo iste ordo exorsus 
 est, fuit et quicumque alii in illo sacerdotio laudabiliter iusteque 
 uixerunt, qui tamen habebant necessitatem sacrificium primitus 
 pro suis offerre peccatis solo Christo existente, cuius uenturi figuram 
 gestabant, qui hanc necessitatem sacerdos incontaminabilis non 
 haberet.

Quid autem de Zacharia et Elisabeth laudabile dictum est, 
 quod non in eo comprehendatur, quod de se apostolus, cum in 
 Christum nondum credidisset, professus est? dixit enim se secundum 
 iustitiam, quae in lege est, fuisse sine querella. hoc et de illis ita 
 legitur: erant autem ambo iusti ante deum, incedentes 
 in omnibus mandatis et iustificationibus domini sine 
 querella. quia ergo quicquid in eis erat iustitiae non erat ad * 
 homines simulatum, ideo dictum est: ante deum. quod autem de

 

 
 
 
 Zacharia et eius coniuge scriptum est: in omnibus mandatis 
 et iustificationibus domini, hoc ille breuiter dixit: in lege. 
 non enim alia lex illis, alia isti fuit ante euangelium, sed una atque 
 eadem, quam legimus per Moysen datam patribus eorum, secundum 
 quam etiam sacerdos erat Zacharias et uice sua sacrificabat. et 
 tamen apostolus, qui simili tunc iustitia praeditus fuit, sequitur et 
 dicit: quae mihi lucra fuerunt, haec propter Christum 
 damna esse duxi. uerum tamen et arbitror omnia damnum 
 esse propter eminentem scientiam Christi Iesu 
 domini nostripropter quemomnia non solum detrimenta 
 credidi, uerum etiam stercora existimaui esse, ut Christum 
 lucrifaciam et inueniar in illo non habens meam 
 iustitiam, quae ex lege est, sed eam, quae est per fidem 
 Christi, quae est ex deo iustitia in fide, ad cognoscendum 
 eum et uirtutem resurrectionis eius at communicationem 
 passionis eius, conformatus morti ipsius, si 
 quo modo occurram in resurrectionem mortuorum. tantum 
 ergo longe est, ut propter illa uerba Zachariam et Elisabeth 
 credamus sine ullo peccato perfectam habuisse iustitiam, ut nec 
 ipsum apostolum eiusdem regulae summitate arbitremur fuisse perfectum 
 non solum in illa legis iustitia, quam similem istis habuit, 
 quam inter damna et stercora deputat in conparatione eminentissimae 
 iustitiae, quae in fide Christi est uerum etiam in ipso quoque 
 euangelio, ubi et tanti apostolatus meruit principatum, quod dicere 
 non auderem, nisi ei non credere nefas ducerem. ubi enim sequitur 
 et adiungit: non quia iam acceperim aut iam perfectus

 

 
 
 
 sim, sequor autem si conprehendam, in quo et adprehensus 
 sum a Christo Iesu. fratres, ego me ipsum non arbitror 
 adprehendisse; unum autem, quae retro oblitus 
 in ca quae ante sunt extentus, secundum intentionem 
 sequor ad palmam supernae uocationis dei in Christo 
 Iesu, ipse se confitetur nondum accepisse, nondum esse perfectum 
 in plenitudine iustitiae, quam adipisci dilexit in Christo, sed adhuc 
 secundum intentionem sequi et praeterita obliuiscentem in ea 
 quae ante sunt extendi, ut nouerimus etiam ad ipsum pertinere illud 
 quod ait: et si exterior homo noster corrumpitur, sed interior 
 renouatur de die in diem, quamuis iam esset perfectus 
 uiator, etsi nondum erat ipsius itineris perfectione peruentor. denique 
 tales uult secum in isto cursu comites rapere, quibus continuo subiungit 
 et dicit: quotquot ergo perfecti, hoc sapiamus; et si 
 quid aliter sapitis, hoc quoque deus uobis reuelabit; 
 uerum tamen in quod peruenimus, in eo ambulemus. 
 ambulatio ista non corporis pedibus, sed mentis affectibus et uitae 
 moribus geritur, ut possint esse perfecti iustitiae possessores, qui recto 
 itinere fidei de die in diemsua renouatione proficientes iam perfecti 
 facti sunt eiusdem iustitiae uiatores.

Sic itaque omnes, quicumque in hac uita diuinarum 
 scripturarum testimoniis in bona uoluntate atque actibus iustitiae 
 praedicati sunt et quicumque tales uel post eos fuerunt quamuis 
 non eisdem testimoniis praedicati atque laudati uel nunc usque 
 etiam sunt uel postea quoque futuri sunt, omnes magni, omnes 
 iusti, omnes ueraciter laudabiles sunt, sed sine peccato aliquo non 
 sunt, quoniam scripturarum testimoniis, quibus de illorum laudibus 
 credimus, hoc etiam credimus non iustificari in conspectu dei

 

 
 
 
 omnem uiuentem et ideo rogari, ne intret in iudicium cum seruis suis, 
 et non tantum uniuersalitcr fidelibus omnibus, uerum etiam singulis 
 esse orationem dominicam necessariam, quam tradidit discipulis 
 suis.

At enim ait dominus: estote perfecti, sicut 
 pater uester caelestis perfectus est; quod non praeciperet, 
 inquiunt, si sciret fieri non posse quod praecipit . non nunc quaeritur . 
 utrum fieri possit, si istam perfectionem ad hoc accipiunt, ut sine 
 ullo sit quisque peccato, cum hanc agit uitam — iam enim supra 
 respondimus posse fieri -, sed utrum aliquis faciat, hoc nunc quaerimus. 
 neminem autem esse, qui tantum uelit, quantum res exigit, 
 ante praecognitum est, sicut scripturarum quae supra commemoraui 
 testimonia tanta declarant. et tamen cum dicitur cuiusque 
 perfectio, qua in re dicatur uidendum est. nam ex apostolo testi -, 
 monium paulo ante posui, ubi se fatetur in acceptione iustitiae, quam 
 desiderat, nondum esse perfectum et tamen continuo dicit: quotquot 
 ergo perfecti, hoc sapiamus; quod utrumque non diceret, 
 nisi in alia re perfectus esset, in alia non esset. uelut si iam sit quisquam 
 sapientiae perfectus auditor-quod nondum erant illi, quibus 
 dicebat: lac uobis potum dedi, non escam; nondum enim 
 poteratis, sed nec adhuc quidem potestis; eis quippe et 
 illud ait: sapientiam loquimur inter perfectos, utique 
 perfectos audit ores uolens intellegi —, potest ergo fieri, sicut dixi, 
 ut iam sit aliquis sapientiae perfectus auditor, cuius nondum sit perfectus 
 et doctor; potest perfectus esse iustitiae cognitor, nondum

 

 
 
 
 perfectus effector; potest perfectus esse, ut diligat inimicos, qui 
 nondum est perfectus ut sufferat. et qui perfectus est in eo, quod 
 omnes homines diligit, quippe qui etiam ad inimicorum dilectionem 
 peruenerit, quaeritur utrum iam sit in ipsa quoque dilectione perfectus, 
 id est utrum quos diligit, tantum diligat, quantum illa inconmutabilis 
 regula ueritatis diligendos esse praescribit. cum ergo legitur in 
 scripturis cuiusque perfectio, qua in re dicatur, non neglegenter intuendum 
 est, quoniam non ideo quisque prorsus sine peccato esse 
 intellegitur, quia in aliquare dicitur esse perfectus. quamquam et in hoc 
 possit ita dici, ut non quia iam non est quo proficiat, sed quia ex 
 maxima parte profecit, hoc nomine dignus habeatur, sicut in doctrina 
 legis dici potest quisque perfectus, etiamsi eum aliquid 
 adhuc latet; sicut perfectos dicebat apostolus, quibus tamen ait: 
 et si quid aliter sapitis, id quoque uobis deus reuclabit; 
 uerum tamen in quod peruenimus, in eo ambulemus.

Xeque negandum est hoc deum iubere ita nos in facienda 
 iustitia esse debere perfectos, ut nullum habeamus omnino 
 peccatum. nam neque peccatum erit, si quid erit, d non diuinitus iubetur 
 ut non sit. cur ergo iubet, inquiunt, quod scit nullum hominum 
 esse facturum ? hoc modo etiam dici potest, cur primis illis hominibus 
 iusserit, qui duo soli erant, quod sciebat eos non esse facturos. neque 
 enim dicendum est ideo iussisse, ut nostrum aliquis id faceret, si 
 illi non facerent; hoc enim, ne de illa scilicet arbore cibum sumerent, 
 non nisi illis solis deus iussit, quia, sicut sciebat quid iustitiae facturi non 
 erant, ita etiam sciebat quid iustitiae de illis erat ipse facturus. eo

 

 
 
 
 modo ergo iubet omnibus hominibus ut non faciant ullum peccatum, 
 quamuis sit praescius neminem hoc inpleturum, ut, quicumque 
 impie ac damnabiliter eius praecepta contempserint, ipse faciat 
 eorum damnatione quod iustum est, quicumque autem in eius praeceptis 
 oboedienter et pie proficientes nec tamen omnia quae praecepit 
 inplentes, sicut sibi dimitti uolunt, sic aliis peccata dimiserint, 
 ipse faciat in eorum mundatione quod bonum est. quomodo enim 
 dimittenti dimittitur per dei misericordiam, si peccatum non est? 
 aut quomodo non uetatur per dei iustitiam, si peccatum est?

Sed ecce, inquiunt, apostolus dicit: bonum certamen 
 certaui, cursum consummaui, fidem seruaui; superest 
 mihi corona iustitiae; quod non diceret, si haberet ullum peccatum 
 . immo uero respondeant, quomodo potuit haec dicere, cui adhuc 
 restabat ipsius passionis, quam sibi iam inpendere dixerat, tam 
 magna conflictatio, tam molestum et grande certamen. an ad eius 
 consummandum cursum parum adhuc deerat, quando illud deerat, 
 ubi erat futurus acrior et crudelior inimicus? quodsi ideo 
 talibus uerbis certus securusque gaudebat, quia de uictoria futuri 
 tanti certaminis certum eum securumque iam fecerat, qui eandem 
 passionem iam illi reuelauerat inminere, non re plenissima, sed spe 
 firmissima haec dixit et quod futurum esse praesumpsit tamquam 
 f actum fuerit indicauit. si ergo his uerbis etiam hoc adderet, ut diceret: 
 \'nullum habeo iam peccatum\', hoc quoque illum intellegeremus non 
 de rei factae, sed de rei futurae perfectione dixisse. sic enim ad ipsius 
 cursus consummationem pertinebat nullum habere peccatum, 
 quod isti putant, cum haec diceret, iam in illo fuisse conpletum,

 

 
 
 
 quemadmodum ad ipsius cursus consummationem pertinebat 
 etiam in certamine passionis aduersarium superare, quod etiam 
 ipsi necesse est fateantur, cum haec diceret, adhuc in illo fuisse conplendum. 
 hoc ergo totum nos dicimus tunc fuisse adhuc perficiendum, 
 quandoiam de dei promissione praefidens totum ita dicebat, tamquam 
 fuisset effectum. ad ipsius quippe cursus consummationem pertinebat 
 etiam quod peccata dimittebat debitoribus suis atque ita sibi ut 
 dimitterentur orabat; qua domini pollicitatione certissimus erat 
 in illo fine, quem adhuc futurum iam fidendo dicebat inpletum, 
 nullum se habiturum esse peccatum. nam, ut alia omittam, miror 
 si, cum uerba illa dicebat, per quae istis uisus est nullum habuisse 
 peccatum, iam fuerat ab illo ablatus ille stimulus carnis, de quo a se 
 auferendo dominum ter rogauerat responsumque acceperat: sufficit 
 tibi gratia mea; uirtus in infirmitate perficitur. huic 
 tanto uiro perficiendo necessarium fuit, ut ab illo angelus satanac 
 non auferretur, a quo propterea colaphizabatur, ne magnitudine 
 reuelationum extolleretur, et audet quisquam quemquam uel putare 
 uel dicere positum sub onere uitae huius ab omni omnino mundum 
 esse peccato ?

Sint licet homines tanta excellentes iustitia, ut ad eos de 
 columna nubis loquatur deus, qualis Moyses et Aaron in sacerdotibus 
 eius et Samuhel in his qui inuocant nomen eius, 
 cuius magnae laudes pietatis et innocentiae scriptura ueridica

 

 

 

 

 
 
 
 praedicantur ab ineunte pueritia, ex quo eum mater uotum soluens 
 in templo dei constituit et seruum domino dedicauit, etiam de talibus tamen seriptum est: 
 tu propitius eras illis et uindicans in 
 omnes affectiones eorum. in filios quippe damnationis uindicat 
 iratus, in filios autem gratiae uindicat propitius, dum quem diligit 
 corripit et flagellat omnem filium quem recipit. nulla autem uindicta, 
 nulla correptio, nullum dei flagellum debetur nisi peccato excepto 
 illo, qui in flagella paratus est, ut experiretur omnia secundum 
 similitudinem sine peccato, ut esset sanctus sanctorum sacerdos 
 interpellans etiam pro sanctis, qui non mendaciter etiam de se quisque dicumnt: 
 dimitte nobis debita nostra, sicut et nos dimittimus 
 debitoribus nostris. unde et ipsi qui contra haec disputant, 
 cum sint casta uita moribusque laudabiles nec dubitent facere, 
 quod illi diuiti pro consequenda uita aeterna consilium requirenti, 
 cum se respondisset iam omnia legis inpleuisse mandata, praecepit 
 dominus, si uellet esse perfectus, uenderet omnia quae habebat 
 et daret pauperibus thesaurumque transferret in caelum, nemo tamen 
 eorum audet dicere se esse sine peccato. quod, sicut credimus, non 
 fallaci animo dicunt; si autem mentiunter, eo ipso incipiunt uel 
 augere uel habere peccatum.

Iam ergo quod loco tertio posui uideamus. cum 
 uoluntatem humanam gratia adiuuante diuina sine peccato in hac 
 uita possit homo esse, cur non sit, possem facillime ac ueracissime 
 respondere: \'quia homines nolunt\'. sed si ex me quaeritur, quare 
 nolint, imus in longum; uerum tamen etiam hoc sine praeiudicio 
 diligentioris inquisitionis breuiter dicam. nolunt homines facere 
 quod iustum est, siue quia latet an iustum sit siue quia non delectat.

 

 
 
 
 tanto enim quidque uehementius uolnmus, quanto certius quam 
 bonum sit nouimus eoque delectamur ardentius. ignorantia igitur 
 et infirmitas uitia sunt, quae inpediunt uoluntatem, ne moueatur 
 ad faciendum opus bonum uel ab opere malo abstinendum. ut 
 autem innotescat quod latebat et suaue fiat quod non delectabat, 
 gratiae dei est, qua hominum adiuuat uoluntates; qua ut non adiuuentur, 
 in ipsis itidem causa est, non in deo, siue damnandi praedestinati 
 sunt propter iniquitatem superbiae siue contra ipsam suam 
 superbiam iudicandi et erudiendi, si filii sunt misericordiae. unde Hieremias 
 cum dixisset: scio, domine, quia non est in homine 
 uia eius nec uiri est ut ambulet et dirigat gressus suos, 
 continuo subiunxit: corripe me, domine, uerum tamen in 
 iudicio et non in furore tuo, tamquam diceret: \'scio ad correptionem 
 meam pertinere, quod minus abs te adiuuor, ut perfecte 
 dirigantur gressus mei; uerum tamen hoc ipsum noli sic mecum 
 agere, tamquam in furore, quo iniquos damnare statuisti, sed tamquam 
 in iudicio, quo doces tuos non superbire\'. unde alibi dicitur: 
 et iudicia tua adiuuabunt me.

Nullius proinde culpae humanae in deum referas causam. 
 uitiorum namque omnium humanorum causa superbia est. ad hanc 
 conuincendam atque auferendam talis medicina caelitus uenit: ad 
 elatum hominem per superbiam deus humilis descendit per misericordiam 
 gratiam claram manifestamque commendans in ipso homine. 
 quem tanta prae participibus suis caritate suscepit. neque enim et 
 ipse ita uerbo dei coniunctus, ut ea coniunctione unus filius dei et

 

 

 
 
 
 idem ipse unus filius hominis fieret, praecedentibus suae uoluntatis 
 meritis fecit. unum quippe illum esse oportebat; essent autem et 
 duo et tres et plures, si hoc fieri posset non per dei proprium donum, 
 sed per hominis liberum arbitrium. hoc ergo praecipue commendatur, 
 hoc in sapientiae atque scientiae thesauris in Christo absconditis, 
 quantum existimare audeo, praecipue docetur et discitur. 
 ideo quisque nostrum bonum opus suscipere, agere, inplere nunc 
 scit, nunc nescit, nunc delectatur, nunc non delectatur, ut nouerit 
 non suae facultatis, sed diuini muneris esse uel quod scit uel quod 
 delectatur, ac sic ab elationis uanitate sanetur et sciat quam ucre 
 non de terra ista, sed spiritaliter dictum sit: dominus dabit 
 suauitatem et terra nostra dabit fructum suum. tanto 
 autem magis delectat opus bonum, quanto magis diligitur deus, summum 
 atque incommutabile bonum et auctor qualiumcumque bonorum 
 omnium. ut autem diligatur deus, caritas eius diffusa 
 est in cordibus nostris non per nos, sed per spiritum sanctum, 
 qui datus est nobis.

Sed laborant homines inuenire in nostra uoluntate 
 quid boni sit nostrum, quod nobis non sit ex deo, et quomodo inueniri 
 possit ignoro. excepto enim, quod apostolus ait, cum de bonis 
 hominum loqueretur: quid enim habes quod non accepisti? 
 si autem accepisti, quid gloriaris, quasi non acceperis?, 
 ipsa etiam ratio, quae de his rebus a talibus quales sumus iniri 
 potest, quemlibet nostrum quaerentem uehementer angustat, ne 
 sic defendamus gratiam, ut liberum arbitrium auferre uideamur, 
 rursus, ne liberum sic asseramus arbitrium, ut superba impietate 
 ingrati dei gratiae iudicemur.

Namque illud apostoli quod commemoraui sic defendere 
 quidam uoluerunt, ut dicerent \'ideo quicquid etiam bonae uoluntatis 
 habet homo, deo tribuendum esse, quia et hoc in illo esse non posset, 
 si homo ipse non esset; cum uero, ut sit aliquid atque ut homo sit, 
 non habeat nisi a deo, cur non auctori deo tribuatur etiam quicquid 
 in illo est bonae uoluntatis, quod non esset, nisi esset in quo esset?\' 
 sed hoc modo etiam illud dici potest malam quoque uoluntatem deo 
 auctori esse tribuendam, quia nec ipsa esse posset in homine, nisi homo 
 esset in quo esset. ut autem homo sit, deus auctor est; ita et eius 
 malae uoluntatis, quae nisi hominem haberet ubi esset esse omnino 
 non posset, ad auctorem deum esse referendum. quod nefas est 
 dicere.

Quapropter nisi obtineamus non solum uoluntatis arbitrium, 
 quod huc atque illuc liberum flectitur atque in eis naturalibus 
 bonis est, quibus et male uti malus potest, sed etiam uoluntatem 
 bonam, quae iam in eis bonis est, quorum esse usus non potest malus, 
 nisi ex deo nobis esse non posse, nescio quemadmodum defendamus 
 quod dictum est: quid enim habes quod non accepisti? 
 nam si nobis libera quaedam uoluntas ex deo est. quae adhuc potest 
 esse uel bona uel mala, bona uero uoluntas ex nobis est, melius 
 est id quod a nobis quam quod ab illo est. quod si absurdissime dicitur, 
 oportet fateamur etiam bonam uoluntatem nos diuinitus adipisci. 
 quamquam uoluntas mirum si potest in medio quodam ita

 

 
 
 
 consistere, ut nec bona nec mala sit. aut enim iustitiam diligimus et 
 bona est et, si magis diligimus, magis bona, si minus, minus bona est, 
 aut si omnino non diligimus, non est bona. quis uero dubitet dicere 
 uoluntatem nullo modo iustitiam diligentem non modo esse malam, 
 sed etiam pessimam uoluntatem? si ergo uoluntas aut bona est 
 aut mala et utique malam non habemus ex deo, restat ut bonam uoluntatem 
 habeamus ex deo; alioquin nescio, cum ab eo iustificamur, 
 quo alio munere ipsius gaudere debeamus. et hinc scriptum arbitror: 
 paratur uoluntas a domino et in Psalmis: a domino gressus 
 hominis diriguntur et uiam eius uolet et quod apostolus 
 ait: deus est enim qui operatur in uobis et uelle et operari 
 pro bona uoluntate.

Quocirca quoniam quod a deo nos auertimus, nostrum est 
 haec est uoluntas mala - quod uero ad deum nos conuertimus, nisi 
 ipso excitante atque adiuuante non possumus- et haec est uoluntas 
 bona - quid habemus quod non accepimus? si autem accepimus, 
 quid gloriamur, quasi non acceperimus? ac per hoc ut qui gloriatur, 
 in domino glorietur, quibus hoc deus donare uoluerit, 
 eius misericordiae est, non meriti illorum, quibus autem noluerit, 
 ueritatis est. iusta namque peccatoribus poena debetur, quoniam 
 misericordiam et ueritatem diligit dominus deus 
 et: miserieordia et ueritas occurrerunt sibi et: uniuersae 
 uiae domini misericordia et ueritas. et quis explicet quam 
 crebro haec duo coniuncta diuina scriptura commemoret? aliquando

 

 
 
 
 etiam mutatis nominibus, ut gratia pro misericordiaponatur-unde 
 est: et uidimus gloriam eius, gloriam tamquam unigeniti 
 apatre, plenum gratia et ueritate-aliquando pro ueritate iudicium, 
 sicut est: misericordiam et iudicium cantabo tibi, 
 domine.

Quare autem illos uelit conuertere, illos pro auersione punire, 
 cum et in beneficio tribuendo nemo iuste reprehendat 
 misericordem et in uindicta exercenda. nemo iuste reprehendat 
 ueracem, sicut in illis euangelicis operariis aliis placitam mercedem 
 reddentem, aliis etiam non placitam largientem nullus iuste 
 l\'ulpauerit, consilium tamen occultioris iustitiae penes ipsum est. 
 
 Nos, quantum concessum est, sapiamus et intellegamus, 
 si possumus, dominum deum bonum ideo etiam sanctis suis 
 alicuius operis iusti aliquando non tribuere uel certam scientiam 
 uel uictricem delectationem, ut cognoscant non a se ipsis, sed ab illo 
 sibi esse lucem, qua inluminentur tenebrae eorum, et suauitatem, 
 qua det fructum suum terra eorum.

Cum autem ab illo illius adiutorium deprecamur ad faciendam 
 perficiendamque iustitiam, quid aliud deprecamur, quam ut 
 aperiat quod latebat et suaue faciat quod non delectabat? quia et 
 hoc ab illo esse deprecandum eius gratia didicimus, dum antea lateret, 
 eius gratiadileximus. dum antea non delectaret, ut qui gloriatur non 
 in se, sed in domino glorietur. extolli quippe in superbiam propriae 
 uoluntatis est hominum, non operis dei; neque enim ad hoc eos

 

 
 
 
 conpellit aut adiuuat deus. praecedit ergo in uoluntate hominis adpetitus 
 quidam propriae potestatis, ut fiat inoboediens per superbiam. 
 hic autem adpetitus etiam si non esset, nihil molestum esset, 
 et cum hoc noluit homo, sine difficultate noluisset; secutum est autem 
 ex debita iusta poena tale uitium, ut iam molestum esset oboedire 
 iustitiae. quod uitium nisi adiuuante gratia superetur, ad iustitiam 
 nemo conuertitur, nisi operante gratia sanetur, iustitiae pace 
 nemo perfruitur. cuius autem gratia uincitur et sanatur, nisi illius 
 cui dicitur: conuerte nos, deus sanita ium nostrarum, et 
 a uerte iram tuam a nobis? quo et si facit, misericordia facit, 
 ut dicatur: non secundum peccata nostra fecit nobis nec 
 secundum iniquitates nostras retribuit nobis. et quibus 
 non facit, iudicio non facit. et quis dicet illi: \'quid fecisti, cui misericordia 
 et iudicium pia sanctorum mente cantatur\'? idcirco etiam 
 sanctos et fideles suos in aliquibus uitiis tardius sanat, ut in his eos 
 minus, quam inplendae ex omni parte iustitiae sufficit, delectet bonum, 
 siue cum latet siue cum etiam manifestum est. ut, quantum 
 pertinet ad integerrimam regulam ueritatis eius, non iustificetur 
 in conspectu eius omnis uiuens. nec in eo ipso uult nos damnabiles 
 esse, sed humiles commendans nobis eandem gratiam suam, ne 
 facilitatem in omnibus adsecuti nostrum putemus esse quod eius est; 
 qui error multum est religioni pietatique contrarius. nec ideo tamen 
 in eisdem uitiis nobis permanendum esse existimemus, sed aduersus 
 ipsam maxime superbiam, propter quam in eis humilamur, et 
 nos uigilanter conemur et ipsum deprecemur ardenter simul

 

 
 
 
 intellegentes et quod sic conamur et quod sic precamur dono illius nos 
 habere, ut in omnibus non ad nos respicientes, sed sursum cor habentes 
 domino deo nostro gratias agamus et, cum gloriamur, in illo 
 gloriemur.

Quartum iam illud restat, quo explicato, quantum 
 adiuuat dominus, sermo quoque iste tam prolixus tandem terminum 
 sumat, utrum qui omnino numquam ullum peccatum habuerit habiturusue 
 sit, non solum quisquam natorum hominum sit, uerum etiam 
 potuerit aliquando esse uel possit. hune prorsus nisi unum mediatorem 
 dei et hominum hominem Christum Iesum nullum uel esse uel fuisse uel 
 futurum esse certissimum est. unde iam multa diximus de baptismo 
 paruulorum, qui si nullum peccatum habent, non solum sunt homines 
 innumerabiles sine peccato, uerum etiam fuerunt et erunt. porro si 
 ueraciter illud constitit, unde secundo loco egimus, neminem esse sine 
 peccato, profecto nec paruuli sine peccato sunt. ex quo conficitur. 
 etsi quisquam in hac uita esse potuisset, qui uirtute ita perficeretur. 
 ut ad tantam plenitudinem iustitiae perueniret, qua nullum haberet 
 omnino peccatum, fuisse tamen eum antea peccatorem, unde in 
 istam nouitatem uitae conuerteretur, non esse dubitandum. etenim secundo 
 illo loco aliud quaerebatur, aliud in hoc quarto propositum 
 est. nam in illo, utrum aliquis in hac uita ad perfectam. quae prorsus 
 sine ullo peccato est, uitam perueniret per gratiam dei studio 
 uoluntatis, hoc requirebatur; in hoc autem quarto, utrum esset in 
 filiis hominum uel esse potuisset aut posset, qui non ex peccato ad 
 iustitiam perfectissimam perueniret, sed nullo omnino umquam 
 peccato esset obstrictus, hoc quaeritur. ideo si illa uera sunt, quae

 

 
 
 
 tam multa deparuulis diximus, nec est iste in filiis hominum quisquam 
 nec fuit nec erit excepto uno mediatore, in quo nobis propitiatio et 
 iustificatio posita est, per quam finitis inimicitiis peccatorum reconciliemur 
 deo. non itaque ab re est, quantum praesenti causae sufficere 
 uidetur, ab ipso exordio generis humani pauca repetere, quibus 
 aduersus quaedam, quae mouere possent, legentis animus informetur.

Posteaquam illi primi homines, uir unus Adam et ex 
 illo Eua uxor eius, accepto dei praecepto seruare oboedientiam 
 noluerunt, iusta eos poena ac debita consecuta est. sic enim comminatus 
 fuerat dominus, quod ea die, qua uetitum cibum ederent, 
 morte morerentur. proinde quia utendi ad escam omni ligno, quod 
 in paradiso erat, acceperant potestatem, in quo etiam lignum uitae 
 plantauerat deus, ab illo autem solo eos prohibuerat, quod appellauit 
 scientiae boni et mali, quo nomine significaretur experientiae 
 consequentia, et quid boni custodita et quid mali essent transgressa 
 prohibitione sensuri, recte profecto intelleguntur ante malignam 
 diaboli persuasionem abstinuisse cibo uetito atque usi fuisse concessis 
 ac per hoc et ceteris et praecipue ligno uitae. quid enim absurdius, 
 quam ut credantur ex aliis arboribus alimenta sumpsisse, non 
 autem etiam ex illo, quod et similiter permissum fuerat et utilitate 
 praecipua per aetatum labem mutari quamuis animalia corpora 
 atque in mortem uetcrescere non sinebat, tribuens hoc corpori humano 
 de suo corpore beneficium et mystica significatione demonstrans 
 quid per sapientiam, cuius figuram gestabat, conferretur 
 animae rationali, ut alimento cius uiuificata nequaquam in labem 
 mortemque nequitiae uerteretur? merito enim de illa dicitur:

 

 
 
 
 lignum uitae est am plectentibus eam. sicut haec arbor in 
 corporali sic illa in spiritali paradiso, ista exterioris, illa interioris 
 hominis sensibus praebens uigorem sine ulla in deterius temporis 
 commutatione uitalem. seruiebant igitur deo uehementer sibi commendata 
 pietate oboedientiae, qua una colitur deus. quae per se ipsam 
 quanta sit quamque sola sufficiat ad tuendam rationalem sub creatore 
 creaturam, non potuit excellentius intimari, quam ut a ligno 
 prohiberentur non malo. absit enim ut bonorum creator, qui fecit 
 omnia et ecce bona ualde, mali aliquid in illius etiam corporalis 
 paradisi fertilitate plantaret. sed ut ostenderetur homini, cui esset 
 sub tali domino utilissima seruitus, quantum esset solius oboedientiae 
 bonum, quam solam de famulo exegerat, cui oboedire non propter 
 ipsius dominatum, sed propter seruientis utilitatem potius expediret, 
 ab eo ligno sunt prohibiti, quo si uterentur non prohibiti, nihil mali 
 omnino paterentur, ut quod illo post prohibitionem utentes passi 
 sunt satis ostenderetur quod eis hoc non intulerit arbor cibo noxio 
 perniciosa, sed tantum oboedientia uiolata.

Hanc ergo priusquam uiolassent, placebant deo et 
 placebat eis deus et, quamuis corpus animale gestarent, nihil inoboediens 
 in illo aduersum se moueri sentiebant. faciebat quippe hoc 
 ordo iustitiae, ut, quia eorum anima famulum corpus a domino 
 acceperat, sicut ipsa eidem domino suo ita illi corpus eius oboediret 
 atque exhiberet uitae illi congruum sine ulla resistentia famulatum. 
 hinc et nudi erant et non confundebantur. animam quippe rationalem 
 naturali uerecundia nunc pudet, quod in carne, in cuius seruitutem 
 ius potestatis accepit, nescio qua infirmitate efficere non

 

 
 
 
 potest, ut se nolente non moueantur membra et se uolente moueantur. 
 quae propter hoc in quouis casto merito appellantur pudenda, 
 quod aduersus dominam mentem, quasi suae sint potestatis, sicut 
 libitum est, excitantur idque solum iuris in his habent frena uirtutis, 
 ut ad ininundas et inlicitas corruptiones ea peruenire non sinant. 
 haec igitur carnis inoboedientia, quae in ipso motu est, etiamsi habere 
 non permittatur effectum, non erat in illis tunc primis hominibus, quando 
 nudi erant et non confundebantur. nondum quippe anima rationalis 
 domina carnis inoboediens extiterat domino suo, ut poena reciproca 
 inoboedientem experiretur carnem famulam suam cum sensu. quodamconfusionisetmolestiaesuae, 
 quem sensum certe ipsa per inoboedientiam 
 suam non intulit deo. neque enim deo pudendum est aut 
 molestum, si nos ei non oboedimus, cuius in nos summam potestatem 
 nullo modo minuere ualemus, sed nobis pudendum est, quod imperio 
 nostro caro non seruit, quia hoc fit per infirmitatem, quam peccando 
 meruimus, uocaturque peccatum habitans in membris nostris. sic 
 est autem hoc peccatum, ut sit poena peccati. denique posteaquam 
 est illa facta transgressio et anima inoboediens a lege sui domini 
 auersa est, habere coepit contra eam seruus eius, hoc est corpus 
 eius, legem inoboedientiae et puduit illos homines nuditatis suae 
 animaduerso in se motu, quem ante non senserant, quae animaduersio 
 apertio dicta est oculorum; neque enim oculis clausis inter 
 illas arbores oberrabant. sic et de Agar scriptum est: aperti sunt 
 oculi eius et uidit puteum. tunc illi homines pudenda texerunt, 
 quae deus illis membra, ipsi uero pudenda fecerunt.

De hac lege peccati nascitur caro peccati expianda 
 per illius sacramentum. qui uenit in similitudine carnis peccati, ut 
 euacuetur corpus peccati, quod et corpus mortis huius appellat, unde 
 miserum hominem non liberat nisi gratia dei per Iesum Christum 
 dominum nostrum. sic enim ab eis transitum fecit in posteros ista 
 lex initium mortis, quemadmodum labor quo cuncti homines laborant 
 in terra, quemadmodum in feminas parturitio cum doloribus. haec 
 enim, cum de peccato arguerentur, dei sententia meruerunt, quae 
 non in eis solis, sed etiam in successoribus eorum, in aliis magis, in 
 aliis minus, tamen in omnibus uidemus inpleri. cum itaque primorum 
 illorum hominum fuerit prima iustitia oboedire deo et hanc 
 in membris aduersus legem mentis suae legem concupiscentiae non 
 habere, nunc post eorum peccatum nata ex eis nostra carne peccati 
 pro magno obtinetur ab his qui oboediunt deo desideriis eiusdem 
 concupiscentiae non oboedire et crucifigere in se carnem cum passionibus 
 et concupiscentiis, ut sint Iesu Christi, qui hoc in sua cruce 
 figurauit, quibus per gratiam suam dedit potestatem filios dei 
 fieri. non enim omnibus hominibus dedit, sed quotquot receperunt 
 eum, ut deo renascerentur spiritu, qui saeculo nati erant carne. 
 sic enim de his dictum est: quotquot autem receperunt eum, 
 dedit eis potestatem filios dei fieri, qui non ex carne, 
 non ex sanguine, non ex uoluntate uiri nec ex uoluntate 
 carnis, sed ex deo nati sunt.

Secutus autem addidit: et uerbum caro factum 
 est et habitauit in nobis, tamquam dicens: \'magnum

 

 
 
 
 quidem hoc in his factum est, ut deo nascerentur ex deo, qui prius 
 nati fuerant ex carne saeculo quamuis creati ab ipso deo; sed longe 
 mirabilius factum est, quod, cum istis naturae fuerit nasci de carne, 
 beneficii nero nasci ex deo, propter hoc inpcrtiendum beneficium ille, 
 qui de deo naturaliter natus est, nasci etiam misericorditer de carne 
 dignatusest\';hocest enim: et uerbum caro factum est et habitauitin 
 nobis. per hoc, inquit, factum est, ut nati de carne caro postea 
 nascendo de spiritu spiritus essemus et habitaremus in deo, quia et 
 deus natus de deo postea de carne nascendo caro factus est et habitauit 
 in nobis. uerbum enim, quod caro factum est, in principio erat 
 et apud deum deus erat. uerum tamen ipsa participatio illius in inferiora 
 nostra, ut nostra esset in superiora illius, tenuit quandam et 
 in carnis natiuitate medietatem, ut nos quidem nati essemus in carne 
 peccati, ille autem in similitudine carnis peccati, nos non solum ex 
 carne et sanguine, uerum etiam ex uoluntate uiri et uoluntate carnis; 
 ille autem tantum ex carne et sanguine, non ex uoluntate uiri neque 
 ex uoluntate carnis, sed ex deo natus est. et ideo nos in mortem propter 
 peccatum, ille propter nos in mortem sine peccato. sicut autem inferiora 
 eius, quibus ad nos descendit, non omni modo coaequata sunt 
 inferioribus nostris, in quibus nos hic inuenit, sic et superiora nostra, 
 quibus ad cum ascendimus, non coaequabuntur superioribus cius, in 
 quibus cum illic inuenturi sumus. nos enim ipsius gratia facti erimus 
 filii dei, ille semper natura erat filius dei; nos aliquando conuersi adhaerebimus 
 inpares deo, ille numquam auersus manet aequalis deo; nos 
 participes uitae aeternae, ille uita aeterna. solus ergo ille etiam homo

 

 
 
 
 factus manens deus peccatum nullum umquam habuit nec sumpsit 
 carnem peccati quamuis de materna carne peccati. quod enim carnis 
 inde suscepit, id profecto aut suscipiendum mundauit aut suscipiendo 
 mundanit. ideo uirginem matrem non lege carnis peccati, id est non 
 concupiscentiae carnalis motu concipientem, sed pia fide sanctum 
 germen in se fieri promerentem quam eligeret creauit. de qua crearetur 
 elegit. quanto magis ergo caro peccati baptizanda est propter euadendum 
 iudicium, si baptizata est caro sine peccato propter imitationis 
 exemplum!

Quod autem supra respondimus aduersus eos qui dicunt: 
 si peccator genuit peccatorem, iustus quoque iustum gignere debuit . 
 hoc etiam his respondemus, qui dicunt de homine baptizato natum 
 iam uelut baptizatum haberi debuisse. cur enim non, inquiunt, in 
 lumbis patris sui potuerit baptizari, si secundum epistolam, quae ad 
 Hebreos scripta est, in lumbis Abrahae Leui potuit decimari ? hoc qui 
 dicunt adtendant non propterea Leui postea non fuisse decimatum, 
 quia iam fuerat decimatus in lumbis Abrahae, sed quia sic ordinatus 
 est honore saeerdotii, ut acciperet decimas, non praeberet; alioquin nec 
 ceteri fratres eius, qui ei praebebant, decimarentur, quia et ipsi in 
 lumbis Abrahae a Melchisedech iam fuerant decimati.

Sed nc quis dicat propterea recte potuisse Abrahae filios 
 decimari, quamuis iam fuissent in lumbis patris sui decimati, quia

 

 
 
 
 decimatio talis res erat. quae in unoquoque homine saepe fuerat facienda, 
 sicut Israhelitae annis omnibus, immo ex fructibus omnibus decimas 
 tota uita sua crebras solent praebere Leuitis, baptismum autem tale 
 sacramentum esse, quod semel datur et, si iam hoc acceperat quisque, 
 cum in patre suo esset, non nisi baptizatum fuisse deputandum, cum 
 de illo qui baptizatus fuerat gigneretur: qui hoc dicit, ne diu disputem, 
 circumcisionem respiciat, quae semel fiebat et tamen in singulis 
 singulatim fiebat. sicut ergo tempore illius sacramenti de circumciso 
 qui nasceretur circumcidendus fuit, sic nunc de baptizato qui natus 
 fuerit baptizandus est.

At enim ait apostolus: filii uestri inmundi essent, 
 nunc autem sancti sunt; et ideo, inquiunt, fidelium filii iam 
 baptizari minime debuerunt . miror hoc dicere qui negant peccatum 
 ex Adam originaliter trahi. si enim hanc apostoli sententiam sic accipiunt, 
 ut credant de fidelibus sanctificatos filios nasci, cur eos etiam 
 ipsi baptizari oportere non dubitant? cur denique nolunt fateri de parente 
 peccatore aliquod peccatum originaliter trahi, si de sancto 
 aliqua sanctitas trahitur? et contra nostram quidem non est adsertionem, 
 etiamsi ex fidelibus sancti propagantur, quod eos dicimus, 
 si non baptizantur, pergere in damnationem, quibus et ipsi regnum 
 caelorum intercludunt, quamuis eos dicant non habere ullum uel 
 proprium uel originale peccatum. aut si eis indignum uidetur, ut 
 sancti damnentur, quomodo erit dignum, ut a regno dei sancti separentur? 
 illud potius adtendant, quomodo non de peccatoribus parentibus 
 trahatur aliquod peccatum, si de sanctis aliqua sanctitas trahitur 
 et inmunditia de inmundis. utrumque enim dixit qui dixit: alioquin 
 filii uestri inmundi essent, nunc autem sancti sunt.

 

 
 
 
 explicent etiam quomodo iustum sit, ut sancti ex fidelibus et inmundi 
 ex infidelibus nati pariter tamen, si baptizati non fuerint, 
 regnum dei non permittantur intrare. quid ergo illis ista sanctitas 
 prodest? nam si damnari faterentur inmundos ex infidelibus natos, 
 sanetos autem filios fidelium in dei quidem regnum intrare non posse, 
 nisi fuerint baptizati, non tamen damnari, quia sancti sunt, esset 
 qualiscumque distinctio; nunc uero natos de sanctis sanctos et de 
 inmundis inmundos aequaliter dicunt et, quia peccatum non habent, 
 non damnari et, quia baptismum non habent, a dei regno separari. 
 hanc absurditatem talia ingenia non uidere quis credat ?

Nostrae autem, immo ipsius apostoli sententiae qui dixit: 
 ex uno omnes ad condemnationem et: ex uno omnes ad 
 iustificationem uitae, quam non sit contrarium hoc quod ait, 
 cum de alia re ageret: alioquin filii uestri inmundi essent, 
 nunc autem sancti sunt, paululum adtende. 
 
 
 Non unius modi est sanctificatio; nant et catechumenos 
 secundum quendam modum suum per signum Christi et orationem 
 manus inpositionis puto sanctificari et, quod accipiunt quamuis non sit 
 corpus Christi, sanctum est tamen et sanctius quam cibi quibus alimur, 
 quoniam sacramentum est. uerum et ipsos cibos, quibus ad necessitatem 
 sustentandae uitae huius utimur, sanctificari idem apostolus 
 dixit per uerbum dei et orationem, qua oramus utique nostra 
 corpuscula refecturi. sicut ergo ista ciborum sanctificatio non efficit, 
 ut quod in os intrauerit non in uentrem uadat et in secessum 
 emittatur per corruptionem, qua omnia terrena soluuntur, unde et

 

 

 

 
 
 
 ad aliam escam, quae non corrumpitur, nos dominus exhortatur, 
 ita sanctificatio catechumeni, si non fuerit baptizatus, non ei ualet 
 ad intrandum regnum caelorum aut ad peccatorum remissionem. 
 ac per hoc et illa sanctificatio, cuiuscumque modi sit, quam in filiis 
 fidelium esse dixit apostolus, ad istam de baptismo et de peccati 
 origine uel remissione quaestionem omnino non pertinet. nam et 
 coniuges infideles in coniugibus fidelibus sanctificari dicit eo ipso 
 loco ita loquens: sanctificatur enim uir infidelis in uxore 
 et sanctificatur mulier infidelis in fratre; alioquin filii 
 uestri inmundi essent, nunc autem sancti sunt. non, 
 opinor, quisquam tam infideliter intellegit, quodlibet in his uerbis 
 intellegat, ut ob hoc existimet etiam maritum non christianum, quia 
 christiana fuerit uxor eius, neque iam baptizari oportere et ad peccatorum 
 remissionem iam peruenisse et in regnum caelorum esse intraturum. 
 quia sanctificatus dictus est in uxore.

Quisquis uero adhuc monetur, quare baptizentur 
 qui iam de baptizatis nascuntur, hoc breuiter accipiat. sicut generatio 
 carnis peccati per unum Adam ad condemnationem trahit omnes 
 qui eo modo generantur, sic regeneratio spiritus gratiae per unum 
 Iesum Christum ad iustificationem uitae aeternae ducit omnes qui 
 eo modo praedestinati regenerantur. sacramentum autem baptismi 
 profecto sacramentum regenerationis est. quocirca sicut homo, qui 
 non uixerit, mori non potest et qui mortuus non fuerit resurgere non 
 potest, ita qui natus non fuerit renasci non potest. ex quo conficitur 
 neminem in suo parente renasci potuisse non natum. oportet autem 
 ut, si natus fuerit, renascatur, quia nisi quis natus fuerit 
 denuo, non potest uidere regnum dei. oportet igitur, ut 
 sacramento regenerationis, ne sine illo male de hac uita exeat, etiam

 

 
 
 
 paruulus inbuatur; quod non fit nisi in remissionem peccatorum. 
 quod etiam ipso loco Christus ostendit, cum interrogatus quomodo 
 possent ista fieri commemorauit quid Moj\'ses fecerit in exaltatione 
 serpentis. cum itaque per baptismi sacramentum morti Christi conformantur 
 infantes, eos a serpentis morsu fatendum est liberari, si 
 a christianae fidei regula nolumus aberrare. quem tamen morsum 
 non in sua uita propria. sed in illo cui primitus in illo cui est acceperunt.

Neque illud fallat, quod nec parenti post conuersionem 
 obsunt propria peccata; quanto enim magis, inquiunt, filio eius obesse 
 non possunt ! sed qui hoc sentiunt non adtendunt, quia, sicut parenti 
 per hoc quod spiritu renatus est propria peccata non obsunt, ita qui 
 de illo natus est, nisi eo modo renascatur, quae a parente tracta sunt 
 oberunt, quia et innouati parentes non ex primitiis nouitatis, sed 
 ex reliquiis uetustatis earnaliter gignunt et filii ex parentum reliqua 
 uetustate toti uetusti in peccati carne propagati damnationem ueteri 
 homini debitam sacramento spiritalis regenerationis et renouationis 
 cuadunt. illud namque praecipue propter quaestiones, quae de hac 
 re motae sunt uel moueri adhuc possunt, adtendere ac meminisse 
 debemus tantummodo peccatorum omnium plenam- perfectamque 
 remissionem baptismo fieri, hominis uero ipsius qualitatem non 
 totam continuo commutari, sed spiritales primitias in 1 ene proficientibus 
 de die in diem nouitate crescente commutare in se quod 
 carnaliter uetus est, donec totum ita renouetur, ut animalis etiam 
 infirmitas corporis ad firmitatem spiritalem incorruptionemque 
 perueniat.

Haec autem lex peccati, quod etiam peccatum 
 appellat apostolus, cum dicit: non ergo regnet peccatum 
 in uestro mortali corpore ad oboediendum desideriis 
 eius, non sic manet in membris eorum, qui ex aqua et spiritu renati 
 sunt, tamquam non sit eius facta remissio, ubi omnino plena et perfeeta 
 fit remissio peccatorum omnibus inimicitiis interfectis, quibus 
 separabamur a deo, sed manet in uetustate carnis tamquam superatum 
 et peremptum, si non inlicitis consensionibus quodam modo re- . 
 uiuescat et in regnum proprium dominationemque reuocetur. ab hac 
 autem uetustate carnis, in qua est lex ista peccati uel peccatum iam 
 remissum, usque adeo spiritus uita discernitur, in cuius nouitate 
 baptizati per dei gratiam renascuntur, ut parum fuerit apostolo dicere 
 tales non esse in peccato, nisi etiam diceret in ipsa carne illos 
 non esse, antequam ex hac mortali uita emigrarent; qui enim magis i m in 
 carne sunt, inquit, deo placere non possunt; uos autem 
 non estis in carne, sed in spiritu, si tamen spiritus dei 
 habitat in uobis. uerum tamen sicut ipsa carne quamuis corruptibili 
 bene utuntur qui membra eius ad opera bona conuertunt, in qua 
 carne non sunt, quia non secundum eam sapiunt neque uiuunt, sicut 
 denique etiam morte, quae primi peeeati poena est, bene utuntur 
 qui eam pro fratribus, pro fide, pro quacumque uera et sancta iustitia 
 fortiter et patienter inpendunt, sic illa etiam lege peccati, quod iam 
 remissum in uetustate carnis manet, bene utuntur coniugati fideles, 
 qui ex eo quod sunt in (\'Christi nouitate dominari sibi libidinem minime 
 patiuntur, ex eo autem quod adhuc trahunt Adae uetustatem regenerandos 
 inmortaliter filios mortaliter generant cum ea propagine 
 peccati, qua illi qui renati sunt obnoxii non tenentur et qua illi qui

 

 
 
 
 nascuntur renascendo soluuntur. quamdiu ergo manet lex concupiscentialis 
 in membris, manente ipsa reatus eius soluitur; sed ei 
 soluitur, qui sacramentum regenerationis accepit renouarique iam 
 coepit. ex illa autem manente concupiscentiae uetustate quod nasciturrenasci 
 indiget, ut sanetur, quia parentes fideles et nati carnaliter 
 et renati spiritaliter filios carnaliter genuerunt, filii uero antequam 
 nascerentur, renasci quomodo potuerunt?

Nec mireris, quod dixi manente concupiscentialiter lege peccati 
 reatum eius solui per gratiam sacramenti. sicut enim facta et 
 dicta et cogitata iniqua, quantum ad ipsos motus animi et corporis 
 pertinet, iam praeterierunt et non sunt, eis tamen praeteritis et 
 non iam existentibus reatus eorum manet, nisi peccatorum 
 remissione soluatur, sic contra in hac non iam praeterita, sed adhuc 
 manente lege concupiscentiae reatus eius soluitur et non erit, cum 
 fit in baptismo plena remissio peccatorum. denique si continuo consequatur 
 ab hac uita emigratio, non erit omnino, quod obnoxium 
 hominem teneat solutis omnibus quae tenebant. sicut ergo non est 
 mirum praeteritorum factorum, cogitatorum atque dictorum reatum 
 manere ante peccatorum remissionem, sic contra non debet esse 
 mirum manentis concupiscentiae reatum praeterire post peccatorum 
 remissionem.

Quae cum ita sint, ex quo per unum hominem peccatum 
 intrauit in hunc mundum et per peccatum mors et ita in 
 omnes homines pertransiit usque in finem carnalis huius generationis 
 et corruptibilis saeculi, cuius filii generant et generantur, nullo existente 
 homine, de quo in hac uita constituto ueraciter dici possit, quod 
 nullum habeat omnino peccatum excepto uno mediatore, qui

 

 
 
 
 nos creatori nostro per remissionem reconciliat peccatorum, idem ipse 
 dominus noster hanc suam medellam nullis generis humani temporibus 
 ante ultimum futurum adhuc iudicium denegauit eis, quos per 
 certissimam praescientiam et iustissimam beneficentiam secum regnaturos 
 in uitam praedestinauit aeternam. namque ante natiuitatem 
 carnis infirmitatemque passionis et uirtutem resurrectionis suae 
 earum rerum futurarum fide eos qui tune fuerant informabat ad hereditatem 
 salutis aeternae, quarum rerum praesentium fide informauit 
 eos, qui cum gererentur aderant atque inpleri praedicta cernebant, 
 quarum etiam praeteritarum fide qui postea fuerunt et nos ipsos et 
 qui deinde futuri sunt informare non cessat. una ergo fides est, quae 
 omnes saluos facit, qui ex carnali generatione in spiritalem renascendo 
 saluantur, terminata in eo, qui uenit pro nobis iudicari et 
 mori, iudex uiuorum et mortuorum. sed huius unius fidei pro significationis 
 oportunitate per uaria tempora sacramenta uariata sunt.

Idem ipse itaque saluator est paruulorum atque maiorum, 
 de quo dixerunt angeli: natus est uobis hodie saluator et de 
 quodictumest aduirginemMariam: uocabis nomen eius Iesum; 
 ipse enim saluum faciet populum suum a peccatis eorum, 
 ubi aperte demonstratum est eum hoc nomine, quo appellatus est 
 Iesus, propter salutem quam nobis tribuit nominari; Iesus quippe 
 latine saluator est. quis est igitur qui audeat dicere dominum Christum 
 tantum maioribus. non etiam paruulis esse Iesum? qui uenit in 
 similitudine carnis peccati, ut euacuaret corpus peccati, in quo

 

 
 
 
 infirmissimo nulli usui congruis uel idoneis infantilibus membris anima 
 rationalis miserabili ignorantia praegrauatur. quam plane ignorantiam 
 nullo modo crediderim fuisse in infante illo, in quo uerbum caro 
 factum est, ut habitaret in nobis, nec illam ipsius animi infirmitatem 
 in Christo paruulo fuerim suspicatus, quam uidemus in paruulis. per 
 hanc enim etiam, cum motibus inrationabilibus perturbantur, nulla 
 ratione, nullo imperio, sed dolore aliquando uel doloris terrore cohibentur, 
 ut omnino uideas illius inoboedientiae filios, quae mouetur 
 in membris repugnans legi mentis nec. cum uult ratio, conquiescit; 
 uerum et ipsa saepe uel dolore corporis tamquam uapulando conpescitur uel pauescendo uel 
 tali aliquo animi motu non tamen uoluntate 
 praecipiente conprimitur. sed quia erat in eo similitudo carnis peccati, 
 mutationes aetatum perpeti uoluit ab ipsa exorsus infantia, ut ad 
 mortem uideatur etiam senescendo illa caro peruenire potuisse, nisi 
 iuuenis fuisset occisus. quae tamen mors in carne peccati inoboedientiae 
 debita redditur, in similitudine autem carnis peccati oboedientiae 
 uoluntate suscepta est. ad eam quippe iturus eamque passurus hoc 
 ait: ecce ucnit princeps mundi huius et in me nihil inueniet; 
 sed ut sciant omnes, quia uoluntatem patris 
 mei facio. surgite, eamus hinc. his dictis perrexit ad indebitam 
 mortem factus oboediens usque ad mortem.

Quapropter illi qui dicunt: si primi hominis peccato 
 factum est, ut moreremur, Christi aduentu fieret, ut credentes in eum 
 non moreremur, et addunt quasi rationem dicentes: neque enim praeuaricatoris 
 transgressio plus nobis nocuit, quam incarnatio uel redemptio 

 

 
 
 
 profuit saluatoris, cur non potius hoc adtendunt, hoc audiunt, hoc 
 sine disceptatione credunt, quod apostolus sine ambiguitate locutus 
 est: quia per hominem mors et per hominem resurrectio 
 mortuorum. sicut enim in Adam omnes moriuntur, sic 
 et in Christo omnes uiuificabuntur? neque enim aliunde 
 quam de corporis resurrectione dicebat. omnium ergo corporis mortem 
 factam per unum hominem dixit et omnium corporis resurrectionem 
 in uitam aeternam per unum Christum futuram esse 
 promisit. quomodo ergo \'plus nobis nocuit ille peccando, quam iste 
 profuit redimendo\', cum per illius peccatum temporaliter moriamur, 
 per istius autem redemptionem non ad temporalem uitam, sed ad perpetuam 
 resurgamus? nostrum ergo corpus mortuum est propter peccatum, 
 Christi autem corpus solum mortuum est sine peccato, ut fuso 
 sanguine sine culpa omnium culparum chirographa delerentur, quibus 
 debitores, qui in eum credunt, a diabolo antea tenebantur. ideo: 
 hic est sanguis meus, qui pro multis effundetur 
 in remissionem peccatorum.

Poterat autem etiam hoc donare credentibus, ut nec 
 istius experirentur corporis mortem; sed si hoc fecisset, carni quaedam 
 felicitas adderetur, minueretur autem fidei fortitudo. sic enim 
 homines mortem istam timent, ut non ob aliud felices dicerent esse 
 Christianos, nisi quod mori omnino non possent, ac per hoc nemo 
 propter illam uitam, quae post istam mortem beata futura est, per 
 uirtutem etiam contemnendae ipsius mortis ad Christi gratiam festinaret, 
 sed propter remouendam mortis molestiam delicatius crederctur 
 in Christum. plus ergo gratiae praestitit, plus fidelibus suis 
 sine dubitatione donauit. quid enim magnum erat uidendo non mori 
 eos, qui crederent, credere se non moriturum? quanto est maius,

 

 
 
 
 quanto fortius, quanto laudabilius ita credere, ut se speret moriturus 
 • sine fine uieturum ! denique hoc quibusdam in fine largietur, ut mortem 
 istam repentina commutatione non sentiant, sed simul cum 
 resurgentibus rapiantur in nubibus in obuiam Christo in aera et sic 
 semper cum domino uiuant. et recte illis, quia non erunt iam posteri, 
 qui propter hoc credunt non sperando quod non uident, sed amando 
 quod uident. quae fides est eneruis et debilis nec fides omnino dicenda, 
 quando quidem fides ita definita est: fides est sperantium 
 substantia, conuictio rerum quae non uidentur. unde 
 etiam in eadem, ubi et hoc scriptum est, ad Hebreos epistola, cum 
 consequenter enumerasset quosdam, qui deo fide placuerunt: secundum 
 fidem, inquit, mortui sunt hi omnes, cum 
 non accepissent promissiones, sed longe eas uidentes et 
 salutantes et confitentes, quia hospites et peregrini sunt 
 super terram. et paulo post eandem fidei laudem ita conelusit: 
 et omnes, inquit, testimonium consecuti per fidem non 
 tulerunt promissiones dei; pro nobis enim meliora prouiderunt, 
 ne sine nobis perfecti perficerentur. haec laus 
 fidei non esset nec omnino, ut iam dixi, fides esset, si homines in eredendo 
 praemia uisibilia sequerentur, hoc est, si fidelibus merces 
 inmortalitatis in hoc saeculo redderetur.

Hinc et ipse dominus mori uoluit, ut, quemadmodum de 
 illo scriptum est, per mortem euacuaret eum qui potestatem 
 habebat mortis, id est diabolum, et liberaret eos 
 qui timore mortis per totam uitam rei erant seruitutis. 
 hoc testimonio satis etiam illud monstratur et mortem istam corporis 
 principe atque auctore diabolo, hoc est ex peccato, accidisse, quod

 

 
 
 
 ille persuasit; neque enim ob aliud potestatem habere mortis uerissime 
 diceretur. unde ille qui sine ullo peccato uel originali uel proprio , 
 moriebatur dixit, quod paulo ante commemoraui: ecce ueniet 
 princeps mundi,— idest diabolus, qui potestatem habet mortis 
 in me nihil inucniet, id est peccati, propter quod homines 
 mori fecit. et quasi diceretur ci: \'quare ergo moreris?\' sed ut sciant 
 omnes, inquit, quia uoluntatem patris mei facio, surgite, 
 eamus hinc, id est, \'ut moriar non habens mortis causam de peccato 
 sub auctore peccati, sed de oboedientiae iustitia factus oboediens 
 usque ad mortem\'. et hoc ergo illo testimonio demonstratum est et, 
 quod timorem mortis fideles uincunt, ad agonem ipsius fidei pertinere, 
 qui profecto defuisset, si mox esset credentes inmortalitas consecuta.

Quamuis itaque multa dominus uisibilia miracula 
 fecerit, unde ipsa fides uelut quibusdam primordiis lactescentibus 
 germinaret et in suum robur ex illa teneritudine coalesceret — tanto 
 est enim fortior, quanto magis iam ista non quaerit —, tamen illud, 
 quod promissum speramus, inuisibiliter uoluit expectari, ut iustus 
 ex fide uiueret, in tantum ut nec ipse qui die tertio resurrexit inter 
 homines esse uoluerit, sed eis demonstrato in sua carne resurrectionis 
 exemplo, quos huius rei testes habere dignatus est, in caelum ascenderit 
 illorum quoque se oculis auferens nihilque tale cuiusquam 
 eorum carni iam tribuens, quale in carne propria demonstrauerat, ut 
 et ipsi ex fide uiuerent eiusque ustitiae, in qua ex fide uiuitur, praemium, 
 quod post erit uisibile, nunc interim per patientiam inuisibiliter 
 expectarent. ad hunc intellectum credo etiam illud esse referendum, 
 quod ait de sancto spiritu: non potest ipse uenire, 
 nisi ego abiero. hoc enim erat dicere: \'non poteritis iuste uiuere 
 ex fide, quod de meo dono, id est de sancto spiritu, habebitis, nisi

 

 
 
 
 a uestris oculis hoc quod intuemini abstulero, ut spiritaliter cor uestrum 
 inuisibilia credendo proficiat\'. hanc ex fide iustitiam identidem 
 loquens de spiritu sancto ita commendat: ille, inquit, arguet mundum 
 de peccato, de iustitia, de iudicio: de peccato quidem, 
 quia non crediderunt in me, de iustitia, quia ad 
 patrem uado etiam non uidebitis me.quaeestistaiustitiaqua 
 eum non uiderent, nisi ut iustus ex fide uiueret et non respicientes 
 quae uidentur, sed quae non uidentur spiritu ex fide spem iustitiae 
 expectaremus?

Qui autem dicunt: si peccato mors ista corporis 
 accidisset, non utique post remissionem peccatorum, quam redemptor 
 nobis tribuit, moreremur, non intellegunt quomodo res, quarum reatum, 
 ne post hanc uitam obsint, deus soluit, tamen eas ad certamen 
 fidei sinit manere, ut per illas erudiantur et exerceantur proficientes 
 in agone iustitiae. posset enim et alius hoc non intellegens dicere: 
 \'si propter peccatum dixit deus homini: in sudore uultus tui 
 edes panem tuum, et spinas et tribulos pariet tibi terra, 
 quare et post remissionem peccatorum labor hic permanet et haec 
 dura et aspera parit etiam terra fidelium? item si propter peccatum 
 mulieri dictum est: in gemitu paries, cur etiam post peccatorum 
 remissionem feminae fideles eosdem dolores in parturiendo patiuntur?\' 
 et tamen constat propter peccatum, quod admiserant, illos 
 a deo primos homines haec audisse atque meruisse nec resistit his uerbis 
 diuini libri, quae posui de labore hominis et de parturitione mulieris, 
 nisi qui prorsus alienus a fide catholica eisdem litteris aduersatur.

Verum quia et tales non desunt, quemadmodum 
 eis hac quaestione proposita respondemus dicentes ante remissionem 
 esse illa supplicia peccatorum, post remissionem autem certamina

 

 
 
 
 exercitationesque iustorum, ita et illis, quos de morte corporis similiter 
 mouet, respondere debemus, ut eam et peccato accidisse fateamur 
 et post peccatorum remissionem, ut magnus timor eius a proficientibus 
 superetur, ad certamen nobis relictam esse non dedignemur. 
 si enim parua uirtus esset fidei, quae per dilectionem operatur, mortis 
 metum uincere non esset tanta martyrum gloria nec dominus diceret: 
 maiorem hac caritatem nemo habet, quam ut animam 
 suam ponat pro amicis suis. quod in epistola sua Iohannes ita 
 dicit: sicut ille animam suam pro nobis posuit, sic et 
 nos debemus animam pro fratribus ponere. nequaquam 
 igitur in morte pro iustitia subeunda uel contemnenda laudaretur 
 praecipua patientia, si mortis non esset magna multumque dura 
 molestia. cuius timorem qui uincit ex fide, magnam ipsius fidei conparat 
 gloriam iustamque mercedem. unde mirandum non est et mortem 
 corporis non fuisse euenturam homini, nisi praecessisset peccatum, 
 cuius etiam talis poena consequeretur, et post remissionem 
 peccatorum eam fidelibus euenire, ut in eius timore uincendo exerceatur 
 fortitudo iustitiae.

Caro enim, quae primo facta est, non erat caro peccati, in qua 
 noluit homo inter delicias paradisi seruare iustitiam. unde statuit 
 deus, ut post eius peccatum propagata caro peccati ad recipiendam 
 iustitiam laboribus et molestiis niteretur. propter hoc etiam de 
 paradiso dimissus Adam contra Edem habitauit, id est contra sedem 
 deliciarum, ut significaret quod in laboribus, qui sunt deliciis contrarii, 
 erudienda esset caro peccati, quae in deliciis oboedientiam non

 

 
 
 
 seruauit, antequam esset caro peccati. sicut ergo illi primi homines 
 postea iuste uiuendo-und.c merito creduntur per domini sanguinem 
 ab extremo supplicio liberati—non tamen in illa uita meruerunt 
 ad paradisum reuocari, sic et caro peccati, etiamsi remissis peccatis 
 homo in ea iuste uixerit, non continuo meretur eam mortem non 
 perpeti, quam traxit de propagine peccati.

Tale aliquid nobis insinuatum est de patriarcha Dauid in 
 libro Regnorum, ad quem propheta cum missus esset eique propter 
 peccatum, quod admiserat, euentura mala ex iracundia dei comminaretur, 
 confessione peccati ueniam meruit respondente propheta, 
 quod illud ei flagitium facinusque remissum sit; et tamen consecuta 
 sunt quae deus fuerat comminatus, ut sic humiliaretur a filio. quare 
 et hic non dicitur: \'si deus propter peccatum illud fuerat comminatus, 
 cur dimisso peccato quod erat minatus inpleuit?\' nisi quia rectissime, 
 si dictum fuerit, respondebitur remissionem illam peccati factam, 
 ne homo a percipienda uita inpediretur aeterna, subsecutum uero 
 illius comminationis effectum, ut pietas hominis in illa humilitate 
 exerceretur atque probaretur? sic et mortem corporis et propter 
 peccatum deus homini inflixit et post peccatorum remissionem propter 
 exercendam iustitiam non ademit.

Teneamus ergo indeclinabilem fidei confessionem. 
 solus unus est qui sine peccato natus est in similitudine carnis peccati, 
 sine peccato uixit inter aliena peccata, sine peccato mortuus est propter 
 nostra peccata. non declinemus in dexteram aut sinistram; in 
 dexteram enim declinare est se ipsum decipere dicendo se esse sine 
 peccato, in sinistram autem per nescio quam peruersam et prauam

 

 
 
 
 securitatem se tamquam inpune dare peccatis. uias enim, quae 
 a dextris sunt, nouit dominus, qui solus sine peccato est et 
 nostra potest delere peccata; peruersae autem sunt, quae a 
 sinistris, amicitiae cum peccatis. tales etiam illi uiginti annorum 
 adulescentuli figuram noni populi praemiserunt, qui in terram promissionis 
 intrarunt, qui nec in dextram nec in sinistram dicti sunt 
 declinasse. non enim et uiginti annorum aetas conparanda est innocentiae 
 paruulorum, sed, ni fallor, hic numerus mysticum aliquid 
 adumbrat et resonat. uetus enim testamentum in quinque Moysi 
 libris excellit, nouum autem quattuor euangeliorum auctoritate praefulget. 
 qui numeri per se multiplicati ad uicenarium perueniunt; quater 
 enim quini uel quinquiens quaterni uiginti sunt. talis populus, 
 ut praedixi, eruditus in regno caelorum per duo testamenta, uetus et 
 nouum, non declinans in dextram superba praesumptione iustitiae neque 
 in sinistram secura dilectione peccati in terram illius promissionis 
 intrabit, ubi iam peccata ulterius nec nobis donanda optemus nec in 
 nobis punienda timeamus ab illo redemptore liberati, qui non uenundatus 
 sub peccato redemit Israhel ab omnibus iniquitatibus eius siue 
 propria cuiusquam uita commissis siue originaliter tractis.

Non enim parum scripturarum diuinarum auctoritati 
 ueritatique cesserunt, qui, etsi noluerunt litteris suis aperte 
 exprimere paruulis remissionem necessariam peccatorum, redemptionem 
 tamen eis opus esse confessi sunt. alio quippe uerbo, etiam

 

 
 
 
 ipso de christiana eruditione deprompto, nihil aliud omnino dixerunt. 
 nec dubitandum est eis qui diuina scripta fideliter legunt, fideliter 
 audiunt, fideliter tenent, quod ab illa carne, quae prius uoluntate 
 peccati facta est caro peccati, deinceps per successionem transeunte 
 in omnes transcriptione iniquitatis et mortis caro sit propagata peccati 
 excepta una similitudine carnis peccati, quae tamen non esset, nisi 
 esset caro peccati.

De anima uero, utrum et ipsa eodem modo propagata reatu, 
 qui ei dimittatur, obstricta sit-neque enim possumus dicere solam 
 carnem paruuli, non etiam animam indigere saluatoris et redemptoris 
 auxilio alienamque ab ea esse gratiarum actione, quae in Psalmis 
 est, ubi legimus et dicimus: benedic, anima mea, dominum et 
 noli obliuisci omnes retributiones eius, qui propitius 
 fit omnibus iniquitatibus tuis, qui sanat omnes languores 
 tuos, qui redimit de corruptione uitam tuam —, an 
 etiam non propagata eo ipso, quo carni peccati aggrauanda miscetur, 
 iam ipsius peccati remissione et sua redemptione opus habeat, deo per 
 summam praescientiam iudicante, qui paruulorum ab isto reatu non 
 mereantur absolui, etiam qui nondum nati nihil alicubi propria sua 
 uita egerunt uel boni uel mali, et quomodo deus, etiamsi non de traduce 
 animas creat, non sit tamen auctor reatus eiusdem, propter 
 quem redemptio sacramenti necessaria est animae paruuli, magna 
 quaestio est aliamque disputationem desiderat, eo tamen, quantum

 

 
 
 
 arbitror, moderamine temperatam, ut magis inquisitio cauta laudetur quam praecipitata reprehendatur assertio. 
 ubi enim de re obscurissima 
 disputatur non adiuuantibus diuinarum auctoritatum certis 
 clarisque documentis, cohibere se debet humana praesumptio nihil 
 faciens in partem alteram declinando. etsi enim quodlibet horum, 
 quemadmodum demonstrari et explicari possit, ignorem, illud tamen 
 credo, quod etiam hinc diuinorum eloquiorum clarissima auctoritas 
 esset, si homo id sine dispendio promissae salutis ignorare non posset. 
 habes elaboratum - utinam tam commodum quam prolixum I - pro 
 meis uiribus opus, cuius prolixitatem fortasse defenderem, nisi id uererer 
 facere defendendo prolixius.

De quaestionibus, quas mihi proposueras ut ad te aliquid 
 scriberem aduersus eos qui dicunt Adam, etiamsi non peccasset, 
 fuisse moriturum nec ex eius peccato quicquam ad eius posteros propagando 
 transisse maxime propter baptismum paruulorum, quem 
 more piissimo atque materno uniuersa frequentat ecclesia, et quod 
 in hac uita sint, fuerint futurique sint filii hominum nullum habentes 
 omnino peccatum, iam duos prolixos absolueram libros. quibus

 

 
 
 
 mihi uisus sum non quidem omnibus omnium occurrisse in hac 
 causa motibus animorum, quod uel a me uel a quoquam utrum fieri 
 possit ignoro, immo fieri non posse non dubito, sed tamen egisse aliquid, 
 quo de his rebus a maioribus traditae fidei defensores contra 
 nouitates eorum qui aliter sentiunt non inermes usquequaque consisterent. 
 uerum post paucissimos dies legi Pelagii quaedam scripta, 
 sancti uiri, ut audio, et non paruo prouectu Christiani, quae in Pauli 
 apostoli epistolas expositiones breuissimas continerent, atque ibi 
 conperi, cum ad illum uenisset locum, ubi dicit apostolus per unum 
 hominem peccatum intrasse in mundum et per peccatum mortem 
 atque ita in omnes homines pertransisse, quandam eorum argumentationem 
 qui negant paruulos peccatum originale gestare, quam, fateor, 
 in illis tam longis uoluminibus meis non refelli, quia in mentem 
 mihi omnino non uenerat quemquam posse talia cogitare uel dicere. 
 quapropter quoniam illi operi, quod iam certo fine concluseram, nihil 
 addere uolui, et ipsam eisdem uerbis quibus cam legi et quid mihi 
 contra uideatur huic epistolae inserendum putaui.

Sic ergo illa argumentatio posita est: hi autem, inquit, 
 qui contra traducem peccati sunt, ita illam impugnare nituntur: si Adae, 
 inquiunt, peccatum etiam non peccantibus nocuit, ergo et Christi iustitia 
 etiam non credentibus prodest, quia similiter, immo et magis dicit per 
 unum saluari, quam per unum ante perierunt . huic ergo, ut dixi, argumento 
 in illis duobus libris, quos ad te scripsi, nihil respondi neque

 

 

 

 
 
 
 id mihi prorsus redarguendum proposui. nunc ergo prius illud adtende 
 quemadmodum, cum dicunt: si Adae peccatum etiam non peccantibus 
 nocet, ergo et Christi iustitia etiam non credentibus prodest, 
 absurdissimum utique et falsissimum iudicant, ut Christi iustitia 
 etiam non credentibus prosit. unde putant confici nec primi hominis 
 peccatum paruulis non peccantibus nocere potuisse, sicut Christi 
 iustitia prodesse ullis non credentibus non potest. dicant itaque, 
 iustitia Christi quid baptizatis paruulis prosit, dicant omnino quod 
 uolunt. profecto enim, si se Christianos esse meminerunt, aliquid 
 prodesse non ambigunt. quodlibet igitur prosit, prodesse, sicut etiam 
 ipsi adserunt, non credentibus non potest. unde coguntur paruulos 
 baptizatos in credentium numero deputare et auctoritati sanctae ubique 
 ecclesiae consentire, quae fidelium eos nomine non censet indignos, 
 quibus iustitia Christi etiam secundum istos prodesse non nisi credentibus 
 posset. sicut ergo eorum per quos renascuntur iustitiae spiritus responsione 
 sua traicit in eos fidem, quam uoluntate propria nondum 
 habere potuerunt, sic eorum per quos nascuntur caro peccati traicit 
 in eos noxam, quam nondum uita propria contraxerunt. et sicut eos 
 uitae spiritus in Christo regenerat fideles, sic eos corpus mortis in 
 Adam generauerat peccatores; illa enim carnalis generatio est. haec 
 spiritalis; illa facit filios carnis, haec spiritus; illa filios mortis, haec 
 filios resurrectionis; illa filios saeculi, haec filios dei; illa filios irae, 
 haec filios misericordiae; ac per hoc illa peccato originali obligatos, 
 ista omnis peccati uinculo liberatos.

Postremo ad id quod intellectu perspicacissimo adsequi non 
 ualemus, auctoritate diuina consentire cogamur. bene, quod ipsi nos

 

 
 
 
 admonent, iustitiam Christi nisi credentibus prodesse non posse et 
 prodesse aliquid paruulis confitentur. unde, ut diximus, necesse est 
 eos baptizatos in credentium numero sine ulla tergiuersatione constituant. 
 consequenter igitur, si non baptizentur, inter eos qui non 
 credunt erunt ac per hoc nec uitam habebunt, sed ira dei manet super 
 eos, quoniam qui non credit filio, non habebit uitam, 
 sed ira dei manet super eum, et iudicati sunt, quoniam qui 
 non credit, iam iudicatus est, et condemnabuntur, quoniam 
 qui crediderit et baptizatus fuerit, saluus erit, qui autem 
 non crediderit, condemnabitur. iam nunc uideant isti, qua 
 iustitia temptent uel conentur adserere non ad uitam aeternam, sed 
 ad iram dei pertinere et iudicari diuinitus atque damnari homines, 
 qui sine peccato sunt, si quemadmodum proprium ita nullum in eis 
 est etiam originale peccatum.

Iam ceteris, quae Pelagius insinuat eos dicere, qui contra 
 originale peccatum disputant, in illis duobus prolixi mei operis libris 
 satis, quantum arbitror, dilucideque respondi. quod etsi quibusdam 
 uel parum uel obscurum uidebitur, dent ueniam et conponant cum eis, 
 qui fortasse illud non quia parum est, sed quia nimium reprehendunt; 
 et qui ea, quae pro natura quaestionum dilucide dicta existimo, adhuc 
 non intellegunt, non mihi calumnientur pro neglegentia uel pro 
 meae facultatis indigentia, sed deum potius pro accipienda intellegentia 
 deprecentur.

Verum tamen nos non neglegenter oportet aduertere 
 istum, sicut cum qui nouerunt loquuntur, bonum ac praedicandum 
 uirum hanc argumentationem contra peccati propaginem non ex 
 propria intulisse persona, sed quid illi dicant qui eam non adprobant

 

 

 
 
 
 intimasse nec solum hoc quod modo proposui eique respondi, uerum 
 etiam cetera quibus me in illis libris iam respondisse recolui. nam cum 
 dixisset: si Adae, inquiunt, peccatum etiam non peccantibus nocuit, 
 ergo et Christi iustitia etiam non credentibus prodest — quod in his quae 
 respondi cernis quam non solum non expugnet quod dicimus, sed 
 etiarn nos admoneat quid dicamus -, secutus adiunxit: deinde aiunt: 
 si baptismus mundat antiquum illud delictum, qui de duobus baptizatis 
 nati fuerint debent hoc carere peccato; non enim potuerunt ad posteros 
 transmittere quod ipsi minime habuerunt. illud quoque accedit, inquit, 
 quia, si anima non est ex traduce, sed sola caro, ipsa tantum habet traducem 
 peccati et ipsa sola poenam meretur, iniustum esse dicentes, ut 
 hodie nata anima non ex massa Adae tam antiquum peccatum portet 
 alienum. dicunt etiam, inquit, nulla ratione concedi, ut deus qui propria 
 peccata remittit imputet aliena .

Videsne, obsecro, quemadmodum hoc totum Pelagius non 
 ex sua, sed ex aliorum persona indiderit scriptis suis usque adeo 
 sciens hanc nescio quam esse nouitatem, quae contra antiquam 
 et ecclesiae insitam opinionem sonare nunc coeperit, ut eam ipse confiteri aut uerecundatus aut ueritus 
 fuerit. et forte hoc ipse non sentit, 
 quod sine peccato nascatur homo, cui fatetur necessarium esse baptismum, 
 in quo fit remissio peccatorum; quod sine peccato damnetur 
 homo, quem necesse est non baptizatum in non credentibus deputari, 
 quia utique scriptura euangelica fallere non potest, in qua 
 apertissime legitur: qui non crediderit, condemnabitur; 
 postremo quod sine peccato imago dei non admittatur ad regnum 
 dei, quoniam nisi quis renatus fuerit ex aqua et spiritu,

 

 
 
 
 non potest introire in regnum dei, atque ita uel in aeternam 
 mortem sine peccato praecipitetur aut, quod est absurdius, extra 
 regnum dei habeat uitam aeternam, cum dominus praedicens quid 
 suis in fine dicturus sit: ucnitc, benedicti patris mei, percipite 
 regnum quod uobis paratum est ab initio mundi, 
 manifestauerit etiam quid sit ipsum regnum quod dicebat ita concludens: 
 sic ibunt illi in ambustionem aeternam, iusti 
 autem in uitam aeternam. haec ergo et alia, quae hunc sequuntur 
 errorem, nimium peruersa et christianae repugnantia ueritati 
 credo quod uir ille tam egregie christianus omnino non sentiat. sed 
 fieri potest, ut etiam istorum argumentis, qui contra peccati traducem 
 sentiunt, adhuc fortasse ita moueatur, ut audire uel nosse quid contra 
 eos dicatur expectet; et ideo quid illi dicant qui contra peccati traducem 
 sentiunt nec tacere uoluit, ut quaestio discutienda insinuaretur, 
 et a persona sua remouit, ne hoc etiam ipse sentire iudicaretur

Ego autem etsi refellere istorum argumenta non ualeam, 
 uideo tamen inhaerendum esse his quae in scripturis sunt apertissima, 
 ut ex his reuelentur obscura aut, si mens nondum est idonea, quae 
 possit ea uel demonstrata cernere uel abstrusa uestigare, sine ulla 
 haesitatione credantur. quid autem apertius tot tantisque testimoniis 
 diuinorum eloquiorum, quibus dilucidissime apparet nec praeter 
 Christi societatem ad uitam salutemque aeternam posse quemquam 
 hominum peruenire nec diuino iudicio iniuste aliquem posse damnari, 
 hoc est ab illa uita et salute separari? unde fit consequens, ut, quoniam 
 nihil agitur aliud, cum paruuli baptizantur, nisi ut incorporentur 
 ecclesiae, id est Christi corpori membrisque socientur, manifestum 
 sit eos ad damnationem, nisi hoc eis conlatum fuerit, pertinere. 
 non autem damnari possent, si peccatum utique non haberent. hoc

 

 
 
 
 quia illa aetas nullum in uita propria contrahere potuit, restat intellegere 
 uel, si hoc nondum possumus, saltim credere trahere paruulos 
 originale peccatum.

Ac per hoc si ambigui aliquid habent uerba apostolica, quibus 
 dicit: per unum hominem peccatum intrauit in mundum 
 et per peccatum mors et ita in omnes homines pertransiit, 
 possuntque in aliam duci transferrique sententiam, numquid et illud 
 ambiguum est: nisi quis renatus fuerit ex aqua et spiritu, 
 non potest introire in regnum dei? numquid et illud: uocabis 
 nomen eius Iesus; ipse enim saluum faciet populum 
 suum a peccatis eorum? numquid etiam illud, quia non 
 est opus sanis medicus, sed aegrotantibus, hoc est quia non 
 est necessarius Iesus eis qui non habent peccatum, sed eis qui saluandi 
 sunt a peccato? numquid etiam illud, quia nisi manducauerint 
 homines carnem eius, hoc est participes facti fuerint corporis eius, 
 non habebunt uitam? his atque huiusmodi aliis, quae nunc praetereo, 
 testimoniis diuina luce clarissimis, diuina auctoritate certissimis 
 nonne ueritas sine ulla ambiguitate proclamat non solum in regnum 
 dei non baptizatos paruulos intrare non posse, sed nec uitam aeternam 
 posse habere praeter Christi corpus, cui ut incorporentur sacramento 
 baptismatis inbuuntur? nonne ueritas sine ulla dubitatione testatur 
 eos non ob aliud ad Iesum, hoc est ad saluatorem et ad medicum Christum, 
 piis gestantium manibus ferri, nisi ut per medicinam sacramentorum 
 eius possint a peccati peste sanari? quid ergo cunctamur apostoli 
 uerba, de quibus forte dubitabamus, etiam ipsa sic intellegere, 
 ut his congruant testimoniis, de quibus dubitare non possumus?

Quamquam toto ipso loco, ubi per unius peccatum multorum 
 condemnationem et per unius iustitiam multorum iustificationem

 

 
 
 
 apostolus loquitur, nihil mihi uideatur ambigui, nisi quod ait \'Adam 
 formam futuri\'. hoc enim reuera non solum huic sententiae conuenit, 
 qua intellegitur futuros eius posteros ex eadem forma cum 
 peccato esse generatos, sed etiam in alios et alios intellectus possunt 
 haec uerba deduci. nam et nos aliud inde aliquando diximus 
 et aliud fortasse dicemus, quod tamen huic intellectui non sit 
 aduersum, et ipse Pelagius non uno modo id exposuit. cetera uero 
 quae ibi dicuntur, si diligenter aduertantur atque tractentur, sicut 
 in primo duorum illorum libro utcumque conatus sum, etiamsi 
 subobscurum pariunt rerum ipsarum necessitate sermonem, non 
 tamen poterunt alium sensum habere, nisi per quem factum est. ut 
 antiquitus uniuersa ecclesia retineret fideles paruulos originalis 
 peccati remissionem per Christi baptismum consecutos.

Vnde non inmerito beatus Cyprianus satis ostendit, quam 
 hoc ab initio creditum et intellectum seruet ecclesia. qui cum paruulos 
 a materno utero recentissimos iam idoneos ad percipiendum 
 Christi baptismum adsereret, quoniam consultus fuerat, utrum hoc 
 ante octauum diem fieri deberet, quantum potuit, conatus est eos 
 demonstrare perfectos, ne quis ipso numero dierum, quo octauo 
 antea circumcidebantur infantes, eos adhuc perficiendos existimaret. 
 sed cum magnum eis defensionis patrocinium praestitisset, ah originali 
 tamen peccato eos inmunes non esse confessus est, quia, si 
 hoc negaret, ipsius baptismi causam, propter quem percipiendum 
 eos defendebat, auferret. potes ipsam epistolam memorati martyris

 

 
 
 
 De baptizandis paruulis legere, si uolueris; neque enim potest deesse 
 Karthagini. uerum in hanc etiam nostram, quantum praesenti 
 quaestioni satis nisum est, pauca inde transferenda arbitratus sum, 
 quae prudenter adtende: quantum uero, inquit, ad causam 
 infantium pertinet, quos dixisti intra secundum ueltertium 
 diem quo nati sunt constitutos baptizari non oportere 
 et considerandam esse legem circumcisionis antiquae, 
 ut intra octauum diem eum qui natus est baptizandum 
 et sanctificandum non putares, longe aliud in 
 concilio nostro uisum est. in hoc enim, quod tu putabas 
 esse faciendum, nemo consensit; sed uniuersi potius 
 iudicauimus nulli hominum nato misericordiam dei et 
 gratiam denegandam. nam eum dominus in euangelio 
 suo dicat: \'filius hominis non uenit animas hominum 
 perdere, sed saluare\', quantum in nobis est, si fieri potuerit, 
 nulla anima perdenda est. aduertisne quid dicat, quemadmodum 
 sentiat non tantum carni, sed animae quoque infantis 
 exitiabile esse atque mortiferum sine illo salutari sacramento exire 
 de hac uita? unde, si iam nihil aliud diceret, intellegere nostrum fuit 
 sine peccato animam perire non posse. sed uide paulo post defendens 
 innocentiam paruulorum quid tamen de illis apertissime fateatur: 
 ceterum si hominesinquit, inpedire aliquid ad consecutionem 
 gratiae possetmagis adultos et prouectos et maiores 
 natu possent inpedire peccata grauiora. porro autem si 
 etiam grauissimis delictoribus et in deum multum ante 
 peccantibus, eum postea crediderint, remissa

 

 
 
 
 peceatorum datur et a baptismo atque gratia nemo prohibetur, 
 quanto magis prohiberi non debet infans, qui recens 
 natus nihil peccauit, nisi quod secundum Adam carnaliter 
 natus contagium mortis antiquae prima natiuitate 
 contraxit! qui ad remissam peccatorum accipiendam 
 hoc ipso facilius accedit, quod illi remittuntur non propria, 
 sed aliena peccata.

Vides quanta fiducia ex antiqua et indubitata fidei regula 
 uir tantus ista loquatur. qui haec documenta certissima ideo protulit, 
 ut illud quod erat incertum, unde consuluerat ille cui rescribit et unde 
 concilii decretum constitutum esse commemorat, ut scilicet etiam 
 ante octauum diem, ex quo die natus esset infans, cum, si afferretur, 
 baptizare nemo dubitaret, per haec firmamenta probaretur. neque 
 enim hoc tunc quasi nouum aut quasi aliqua cuiusquam contradictione 
 pulsatum concilio statuebatur scu firmabatur, quod ob?tricti 
 originali peccato tenerentur infantes, sed cum illic illa consultatio 
 uersaretur et disceptaretur, propter legem carnalis circumcisionis 
 utrum eos et ante octauum diem baptizari oporteret. ideo ei qui hoc 
 negabatnemo consensit, quia iam non consulendum necdisceptandum, 
 sed firmum certumque habebatur animam saluti aeternae pcrituram, 
 si hanc uitam sine illius sacramenti consecutione finiret, quamuis 
 ab utero recentissimi paruuli solo reatu essent peccati originalis obstricti; 
 quare illis etsi multo facilior, quod alienorum, sed tamen esset 
 necessaria remissio peccatorum. his certis illa incerta de octauo die 
 quaestio dissoluta est atque in concilio iudicatum homini nato, ne in

 
 
 
 aeternum pereat, omni die licere succurrere, cum etiam de ipsa carnali 
 circumcisione ratio redderetur, quod umbra esset futuri, non quo 
 intellegeremus etiam baptismum octauo ex quo natus est homo die 
 dari oportere, sed nos in Christi resurrectione spiritaliter circumcidi, 
 qui tertio quidem post diem passionis, in diebus tamen ebdomadum, 
 quibus tempora prouoluuntur, octauo, hoc est post sabbatum primo 
 die, a mortuis resurrexit.

Et nunc nescio cuius nouae disputationis audacia quidam 
 nobis facere conantur incertum, quod maiores nostri ad 
 dissoluenda quaedam, quae nonnullis uidebantur incerta, tamquam 
 certissimum proferebant. quando enim primitus hoe disputari 
 coeperit nescio; illud tamen seio quod etiam sanctus Hieronymus, 
 qui hodieque in litteris ecclesiasticis tam excellentis doctrinae 
 fama ac labore uersatur, ad quasdam soluendas in suis libris 
 quaestiones etiam hoe certissimum adhibet sine ulla disceptatione 
 documentum. nam in eo quod in Ionam prophetam scripsit, cum 
 ad eum uenisset locum, ubi commemorantur etiam paruuli ieiunio 
 castigati: maior, inquit, aetas incipit, usque ad minorem 
 peruenit. nullus enim absque peccato nec si unius 
 quidem diei fuerit uita eius et numerabiles anni uitae 
 illius. si enim stellae non sunt mundae in conspectu 
 dei, quanto magis uermis et putredo et hi qui peccato 
 offendentis Adam tenentur obnoxii! hunc doctissimum 
 uirum si facile interrogare possemus, quam multos utriusque 
 linguae diuinarum scripturarum tractatores et christianarum

 

 
 
 
 disputationum scriptores commemoraret, qui non aliud, ex quo 
 Christi ecclesia est constituta, senserunt, non aliud a maioribus acceperunt, 
 non aliud posteris tradiderunt! ego quidem quamuis longe 
 pauciora legerim, non memini me aliud audisse a Christiani, qui 
 utrumque accipiunt testamentum, non solum in catholica ecclesia, 
 uerum etiam in qualibet heresi uel schismate constitutis, non memini 
 me aliud legisse apud eos, quos de his rebus aliquid scribentes 
 legere potui quiscriptura. canonicas sequerentur uel sequi se crederent 
 crediue uoluissent. unde nobis hoc negotium repente emerserit nescio. 
 nam ante paruum tempus a quibusdam transitorie conloquentibus 
 cursim mihi aures perstrictae sunt, cum illic apud Carthaginem 
 essemus, \'non ideo paruulos baptizari, ut remissionem accipiant peccatorum, 
 sed ut sanctificentur in Christo.\' qua nouitate permotus et 
 quia oportunum non fuit, ut contra aliquid dicerem, et non tales 
 homines erant, de quorum essem auctoritate sollicitus, facile hoc in 
 transactis atque abolitis habui. et ecce iam studio flammante defenditur, 
 ecce scribendo etiam memoriae commendatur, ecce res in 
 hoc discrimen adducitur, ut hinc etiam a fratribus consulamur. ecce 
 contra disputare atque scribere cogimur!

Ante paucos annos Romae quidam extitit Iouinianus, 
 qui sanctimonialibus etiam aetate iam prouectioribus nuptias persuasisse 
 dicatur non inliciendo, quo earum aliquam ducere uellet 
 uxorem, sed disputando uirgines sanctimonio dicatas nihil amplius 
 fidelibus coniugatis apud deum habere meritorum. numquam tamen 
 hoc ei commentum uenit in mentem, ut asserere conaretur sine originali 
 peccato nasci hominum filios. et utique si hoc astrueret. multo

 

 
 
 
 procliuius uellcnt feminae nubere fetus mundissimos pariturae. huius 
 sane scripta — nam et scribere ausus est — cum fratres adHieronymum 
 refellenda misissent, non solum in eis nihil tale conperit, uerum etiam 
 ad quaedam eius uana refutanda hoc tamquam certissimum de hominis 
 originali peccato, unde utique nec ipsum dubitare credebat, 
 inter multa sua documenta deprompsit. id agentis haec uerba sunt: 
 \'qui dicit se\', inquit, \'in Christo manere, debet sicut ille ambulauit 
 et ipse ambulare\'. eligat aduersarius e duobus 
 quod uult; optionem ei damus. manet in Christo an 
 non manet? si manet, ita ergo ambulet ut Christus. si 
 autem temerarium est similitudinem uirtutum domini 
 polliceri, non manet in Christo, quia non ingreditur ut 
 Christus. ille peccatum non fecit neque inuentus est 
 dolus in ore eius; qui cum malediceretur, non remaledixit 
 et tamquam agnus coram tondente sic non aperuit 
 os suum; ad quem uenit princeps mundi istius et 
 inuenit in eo nihil; qui cum peccatum non fecisset, pro 
 nobis peccatum eum fecit deus. nos autem iuxta epistolam 
 Iacobi\'multa peccamus omnes\' et \'nemo mundus a 
 peccatis, nec si unius quidem dieifuerit uita eius\'. \'quis 
 enim gloriabitur castum se habere cor? aut quis 
 confidet mundum se esse a peccatis?\' tenemurque rei 
 in similitudine praeuaricationis Adam. unde et 
 Dauid: \'ecce\', inquit, \'in iniquitatibus conceptus sum et 
 in delictis concepit me mater mea.\'

Haec non ideo commemoraui, quod disputatorum quorumlibet 
 sententiis tamquam canonica auctoritate nitamur, sed ut appareat 
 ab initio usque ad praesens tempus, quo ista nouitas orta est, hoc 
 de originali peccato apud ecclesiae fidem tanta constantia custoditum, 
 ut ab eis, qui dominica tractarent eloquia, magis certissimum proferretur 
 ad alia falsa refutanda quam id tamquam falsum refutari 
 ab aliquo temptaretur. ceterum in sanctis canonicis libris uiget 
 huius sententiae clarissima et plenissima auctoritas. clamat apostolus: 
 per unum hominem peccatum intrauit in mundum et 
 per peccatum mors et ita in omnes homines pertransiit, 
 in quo omnes peccauerunt. unde nec illud liquide dici potest, 
 quod peccatum Adae etiam non peccantibus nocuit, cum scriptura 
 dicat: in quo omnes peccauerunt. nec sic dicuntur ista aliena 
 peccata, tamquam omnino ad paruulos non pertineant — si quidem 
 in Adam omnes tunc peccauerunt, quando in eius natura illa insita 
 ui, qua eos gignere poterat, adhuc omnes ille unus fuerunt -, sed 
 dicuntur aliena, quia nondum ipsi agebant uitas proprias, sed quicquid 
 erat in futura propagino uita unius hominis continebat.

Nulla, inquiunt, ratione conceditur, ut deus, qui propria 
 peccata remittit, inputet aliena . remittit, sed spiritu regeneratis, non 
 carne generatis; inputat uero non iam aliena, sed propria. aliena 
 quippe erant, quando hi qui ea propagata portarent nondum erant; 
 nunc uero carnali generatione iam eorum sunt, quibus nondum spiritali 
 regeneratione dimissa sunt.

Sed si baptismus, inquiunt, mundat antiquum illud delictum, 
 qui de duobus baptizatis nati fuerint debent hoc carere peccato. non enim 
 potuerunt ad posteros transmittere, quod ipsi minime habuerunt . ecce

 

 
 
 
 unde plerumque eonualescit error, cum homines idonei sunt his rebus 
 interrogandis, quibus intellegendis non sunt idonei. cui enim auditori 
 uel quibus explicem uerbis, quomodo mortalia uitiosa 
 primordia non obsint eis, qui aliis primordiis inmortalibus inchoati 
 sunt, et tamen obsint eis, quos idem ipsi, quibus iam non obsunt, ex 
 eisdem uitiosis primordiis generauerint? quomodo id intellegat 
 homo, cuius tardiusculam mentem inpedit etiam suae sententiae praeiudicium 
 et peruicaciae grauissimum uinculum? uerum tamen si aduersus 
 eos mihi esset causa ista suscepta, qui omnino paruulos baptizari 
 prohiberent aut superfluo baptizari contenderent dicentes eos 
 ex fidelibus natos parentum meritum necessario consequi, tunc deberem 
 ad hanc opinionem conuincendam laboriosius fortassis et 
 operosius excitari, tunc, si mihi apud obtunsos et contentiosos 
 propter rerum naturae obscuritatem difficultas refellendi falsa et 
 persuadendi uera resisteret, ad haec forte quae in usu atque in 
 promptu essent exempla confugerem uicissimque interrogarem, ut, 
 quia eos moueret quomodo peccatum quod mundatur per baptismum 
 maneat in eis quos genuerint baptizati, ipsi explicarent 
 quomodo praeputium quod per circumcisionem aufertur maneat in 
 eis quos genuerint circumcisi, quomodo etiam palea quae opere 
 humano tanta diligentia separatur maneat in fructu qui de purgato 
 tritico nascitur.

His et talibus forsitan utcumque conarer exemplis persuadere 
 hominibus, qui mundationis sacramenta superfluo filiis mundatorum 
 crederent adhiberi, quam recto consilio baptizatorum paruuli 
 baptizentur quamque fieri possit, ut homini habenti utrumque 
 semen, et mortis in carne et inmortalitatis in spiritu, non obsit regenerato 
 per spiritum, quod obest eius filio generato per carnem, sitque 
 in isto remissione mundatum, quod sit etiam in illo simili remissione

 
 
 
 uelut circumcisione uelut trituratione ac uentilatione mundandum. 
 nunc ucro, quando quidem cum cis agimus, qui confitentur baptizatorum 
 filios baptizandos, quanto melius sic agimus, ut dicamus: 
 \'uos, qui asseritis de hominibus a peccati labe mundatis sine peccato 
 nasci filios debuisse, cur non adtcnditis eo modo uobis posse dici de 
 christianis parentibus christianos nasci filios debuisse? cur ergo eos 
 Christianos fieri debere censetis? numquid in eorum parentibus corpus 
 christianum non erat, quibus dictum est: nescitis quia corpora 
 uestra membra sunt Christi? an forte corpus quidem christianum 
 de christianis parentibus natum est, sed non christianam 
 animam accepit? hoc uero multo est mirabilius; namque utrumlibet 
 de anima sentiatis, quia profecto cum apostolo non eam creditis, antequam 
 nasceretur, aliquid egisse boni aut mali, aut de traduce adtracta 
 est et similiter ut corpus de Christianis christianum anima etiam christiana 
 esse debuit aut a Christo creata, uel in christiano corpore uel 
 propter christianum corpus, christiana debuit seu creari seu mitti. 
 nisi forte dicetis christianos homines christianum corpus gignere 
 potuisse et ipsum Christum animam christianam non potuisse procreare. 
 cedite itaque ueritati et uidete, sicut fieri potuit, quod et uos 
 fatemini, ut de Christianis non Christianus, de membris Christi non 
 membrum Christi atque — ut occurramus etiam omnibus, qui licet 
 falso, tamen quocumque religionis nomine detinentur de consecratis 
 non consecratus, ita etiam fieri, ut de mundatis non mundatus nascatur. 
 quid respondebitis, quare de Christianis non Christianus 
 nascatur, nisi quia non facit generatio, sed regeneratio Christianos? 
 hanc igitur uobis reddite rationem, quia similiter a peccatis nemo 
 nascendo, sed omnes renascendo mundantur. ac per hoc de hominibus 
 ideo mundatis, quoniam renatis, homo qui nascitur renascatur, ut

 

 
 
 
 etiam ipse mundetur. potuerunt enim parentes ad posteros transmittere, 
 quod ipsi minime habuerunt, non solum sicut frumenta 
 paleam et praeputium circumcisus, sed etiam, quod et uos dicitis, 
 fideles infidelitatem in posteros traieiunt; quod non est iam illorum 
 per spiritum regeneratorum, sed, quo in carne generati sunt, mortalis 
 seminis uitium. nam utique quos paruulos per sacramentum fidelium 
 fideles faciendos esse iudicatis, infideles natos ex parentibus fidelibus 
 non negatis'.

At enim: si anima non est ex traduce, sed sola caro, ipsa 
 tantum habet traducem peccati et ipsa sola poenam meretur — hoc enim 
 sentiunt — iniustum esse dicentes, ut hodie nata anima non ex massa 
 Adae tam antiquum peccatum portet alienum . adtende, obsecro te, 
 quemadmodum uir circumspectus Pelagius — nam ex eius libro haec 
 quae modo posui uerba transcripsi — sensit quam in difficili de anima 
 quaestione uersetur. non enim ait, quia anima non est ex traduce, 
 sed \'si anima uon est ex traduce\', rectissime faciens de re tam 
 obscura, de qua nulla in scripturis sanctis certa et aperta testimonia 
 possumus inuenire aut difficillime possumus, cunctanter loqui potius 
 quam fidenter. quapropter ego quoque huic propositioni non praecipiti 
 assertione respondeo: \'si anima non est ex traduce, ergo quae 
 ista iustitia est, ut recens creata et ab omni delicto prorsus inmunis, ab 
 omni peccati contagione penitus libera, passiones carnis diuersosque 
 cruciatus et, quod est horribilius, etiam daemonum incursus in paruulis 
 sustinere cogatur? neque enim aliquid horum caro sic patitur, 
 ut non ibi anima potius, quae uiuit ac sentit, poenas luat. hoc enim 
 si iustum ostenditur, sic etiam ostendi potest qua iustitia in carne 
 quoque peccati subeat originale peccatum baptismatis sacramento

 

 
 
 
 et gratiae miseratione mundandum. si autem illud ostendi non potest, 
 neque hoc posse arbitror. aut ergo utrumque occultum feramus et 
 nos homines esse meminerimus aut alias aliud de anima opus, si 
 necesse uidebitur, cautela sobria disputando moliamur\'.

Nunc tamen illud, quod ait apostolus: per unum 
 hominem peccatum intrauit in mundum et per peccatum 
 mors et ita in omnes homines pertransiit, in quo 
 omnes peccauerunt, sic accipiamus, ne tot tantisque apertissi- 
 Illis diuinarum scripturarum testimoniis, quibus docemur praeter 
 Christi societatem, quae in illo et cum illo fit, cum sacramentis eius 
 inbuimur et eius membris incorporamur, uitam salutemque aeternam 
 adipisci neminem posse, nimis insipienter atque infeliciter repugnare 
 iudicemur. neque enim alio sensu dictum est ad Romanos: per 
 unum hominem peccatum intrauit in mundum et per 
 peccatum mors atque ita in omnes homi nes pertransiit, 
 quam illo quo dictum est ad Corinthios: per hominem mors et per 
 hominem resurrectio mortuorum; sicut enim in Adam 
 omnes moriuntur, sic et in Christo omnes uiuificabuntur. 
 nemo quippe ambigit hoc ibi de morte corporis dictum, quoniam 
 de resurrectione corporis magna apostoli intentione quaestio 
 uersabatur. et ideo uidetur ibi de peccato tacuisse, quia non erat 
 quaestio de iustitia; hic autem ad Romanos utrumque posuit et 
 utrumque diutissime commendauit, peccatum in Adam, iustitiam in 
 Christo et mortem in Adam, uitam in Christo; quae omnia uerba 
 sermonis apostolici, quantum potui satisque uisum est, in primo, ut 
 iam dixi, duorum illorum libro perscrutatus aperui.

Quamquam etiam ibi ad Corinthios locum ipsum de resurrectione 
 diu tractatum sic in fine concluserit, ut nos dubitare non 
 sineret mortem quoque corporis merito accidisse peccati. cum 
 enim dixisset: oportet corruptibile hoc induere incorruptionem 
 et mortale hoc induere inmortalitatem. cum 
 autem corruptibile hoc indutum fuerit incorruptionem 
 et mortale hoc inmortalitatem, tunc fiet, inquit, sermo 
 qui scriptus est: absorta est mors in uictoriam. ubi est, 
 mors, uictoria tua? ubi est, mors, aculeus tuus? deinde 
 subiecit: aculeus autem mortis est peccatum, uirtus uero 
 peccati lex. quia ergo, sicut apostoli apertissima uerba declarant, 
 10 absorbebitur mors in uictoriam, quo corruptibile et mortale hoc 
 induet incorruptionem et inmortalitatem, id est quo uiuificabit 
 deus et mortalia corpora nostra propter inhabitantem spiritum eius 
 in nobis, manifestum est et huius mortis corporis, quae resurrectioni 
 corporis contraria est, aculeum fuisse peccatum, aculeum autem, 
 quo mors facta est, non quem mors fecit; peccato enim morimur, non 
 morte peccamus. sic itaque dictum est \'aculeus mortis\', quomodo 
 lignum uitae, non quod hominis uita faceret, sed quo uita hominis 
 fieret, et quomodo lignum scientiae, per quod scientia fieret hominis, 
 non quod per suam scientiam fecerit homo. sic ergo et aculeus mortis, , 
 quo mors facta est, non quem mors fecit. sic enim dicimus et

 

 
 
 
 poculum mortis, quo aliquis mortuus sit ucl mori possit, non quod moriens 
 mortuusue confecerit. aculeus itaque mortis peccatum est, peccato 
 punctum mortificatum est genus humanum. quid adhuc quaerimus 
 cuius mortis, utrum animae an corporis? utrum primae, qua nunc 
 omnes morimur, an secundae, qua tunc impii morientur? nulla causa 
 est est exagitandi quaestionem, nullus tergiuersandi locus; apostoli uerba, 
 quibus id agebat, interrogata respondent.. cum mortale hoc, inquit, 
 induerit inmortalitatem, tunc fiet sermo qui scriptus 
 est: absorta es.t mors in uictoriam. ubi est, mors, uictoria 
 tua? ubi est, mors, aculeus tuus? aculeus autem mortis 
 peccatum, uirtus uero peccati lex. de resurrectione corporis 
 agebat, quod absorbebitur mors in uictoriam, cum mortale hoc induerit 
 inmortalitatem.. tunc ipsi morti insultabitur, quae in uictoriam resurrectione 
 corporis absorbebitur. tunc ei dicetur: ubi est, mors, 
 uictoria tua? ubi est, mors, aculeus tuus? morti ergo corporis 
 hoc dicetur. hanc enim absorbebit uictoriosa inmortalitas, 
 cum mortale hoc inmortalitate induetur. morti, inquam, corporis tunc 
 dicetur:\' ubi est mors, uictoria tua, qua hic omnes sic uiceras, ut 
 etiam dei filius tecum confligeret teque non uitando, sed suscipiendo 
 superaret? uicisti in morientibus, uicta es in resurgentibus. uictoria 
 tua, qua absorbueras corpora morientium, temporalis fuit, uictoria 
 nostra, qua in corporibus absorta es resurgentium, aeterna constabit. 
 ubi est aculeus tuus? hoc est peccatum, quo puncti et uenenati 
 sumus, ut etiam in nostris corporibus fieres et ea tam longo saeculo

 

 

 
 
 
 possideres? aculeus autem -mortis est peccatum, uirtus 
 uero peccati lex. peccauimusin uno omnes, ut moreremur in uno 
 omnes; accepimus legem, non ut emendatione finiremus peccatum, 
 sed ut transgressione augeremus. lex enim subintrauit, ut abundaret 
 peccatumet: conclusit scriptura omnia sub peccato. 
 sed deo gratias, qui dedit nobis uictoriam per dominum 
 nostrum legum Christum, ut, ubi abundauit peccatum, 
 superabundaret gratia atque ut promissio ex fide Iesu Christi 
 daretur credentibus et uinceremus mortem per inmortalem resurrectionem 
 et aculeum eius peccatum per gratuitam iustificationem\'.

Nemo itaque de hac re fallatur et fallat. omnes adimit 
 atque aufert iste sanctae scripturae sensus manifestus ambages. 
 quemadmodum ab origine trahitur mors in corpore mortis huius, sic 
 ab origine tractum est et peccatum in hac carne peccati; propter quod 
 sanandum et propagine adtractum et uoluntate auctum atque 
 ipsam carnem resuscitandam medicus uenit in similitudine carnis 
 peccati, qui non est opus sanis. sed aegrotantibus, nec uenit uocare 
 iustos, sed peccatores. proinde quod ait apostolus, cum fideles moneret, 
 ut se ab infidelibus coniugibus non disiungerent: sanctificatus 
 est enim uir infidelis in uxore et sanctificata 
 est mulier infidelis in fratre; alioquin filii uestri inmundi 
 essent, nunc autem sancti sunt, aut sic est accipiendum, 
 quemadmodum et nos alibi et Pelagius cum eandem ad Corinthios 
 epistolam tractaret exposuit, quod exempla iam praecesserant et 
 uirorum quos uxores et feminarum quas mariti lucrifecerant Christo

 

 
 
 
 et paruulorum ad quos faciendos Christianos uoluntas christiana 
 etiam unius parentis cuicerat, aut si, quod magis uerba apostoli uidentur 
 sonare et quodam modo cogere, aliqua illic intellegenda est 
 sanctificatio, qua sanctificabantur uir uel mulier infidelis in coniuge 
 fideli et qua sancti nascebantur filii fidelium, siue quia in menstruo 
 cruore mulieris a concubitu continebat, quicumque uir uel femina id 
 in lege didicerat — nam hoc Hiezechiel inter illa praecepta ponit, 
 quae non figurate accipienda sunt — siue propter aliam quamlibet, 
 quae ibi aperte posita non est, ex ipsa necessitudine coniugiorum 
 atque filiorum sanctitatis asperginem, illud tamen sine dubitatione 
 tenendum est, quaecumque illa sanctificatio sit, non ualere ad Christianos 
 faciendos atque ad ( dimittenda peccata, nisi christiana et 
 ecclesiastica institutione et sacramentis efficiantur fideles. nam nec 
 coniuges infideles, quamlibet sanctis et iustis coniugibus haereant, 
 ab iniquitate mundantur, quae a regno dei separatos in damnationem 
 uenire conpellit, nec paruuli de quibuslibet sanctis iustisque procreati 
 originalis peccati reatu absoluuntur, nisi in Christo fuerint baptizati, 
 pro quibus tanto inpensius loqui debemus quanto pro se ipsi minus 
 possunt.

Id enim agit illa disputatio, contra cuius nouitatem 
 antiqua ueritate nitendum est, ut infantes omnino superfluo baptizari 
 uideantur. sed aperte hoc non dicitur. ne tam firmata salubriter 
 ecclesiae consuetudo uiolatoros suos ferre non possit. sed si pupillis 
 opem ferre praecipimur, quanto magis pro istis laborare debemus, 
 qui destitutiores et miseriores pupillis etiam sub parentibus remanebunt, 
 si eis Christi gratia denegabitur, quam per se ipsi flagitare non 
 possunt !

Illud autem quod dicunt sine ullo peccato aliquos homines iam 
 ratione propriae uoluntatis utentes in hoc saeculo uixisse uel uiuere 
 optandum est ut fiat, conandum est ut fiat, supplicandum est ut fiat, 
 non tamen quasi factum fuerit confidendum. hoc enim optantibus et 
 conantibus et digna supplicatione deprecantibus, quidquid remanserit 
 peccatorum, per hoc cotidie soluitur, quod ueraciter in oratione dicimus: 
 dimitte nobis debita nostra, sicut et nos dimittimus 
 debitoribus nostris. quam orationem quisquis cuilibet, etiam homini 
 sancto et dei uoluntatem scienti atque facienti, praeter unum 
 sanctum sanctorum dicit in hac uita necessariam non fuisse, multum 
 errat nec potest omnino illi ipsi placere quem laudat; si autem se ipsum 
 talem putat, ipse sc decipit et ueritas in eo nonest, non ob aliud, nisi 
 quia falsum putat. nouit ergo ille medicus, qui non est opus sanis, sed 
 aegrotantibus, quemadmodum nos curando perficiat in aeternam 
 salutem, qui et ipsam mortem, quamuis peccati merito inflicta sit, 
 non aufert in hoc saeculo eis quibus peccata dimittit, ut etiam cum 
 eius timore superando suscipiant pro fidei sinceritate certamen, et 
 in quibusdam etiam iustos suos, quoniam adhuc extolli possunt, non 
 adiuuat ad perficiendam iustitiam, ut, dum non iustificatur in conspectu 
 eius omnis uiuens, actionem gratiarum semper indulgentiae 
 ipsius debeamus et sic ab illa prima causa omnium uitiorum, hoc est 
 a tumore superbiae, sancta humilitate sanemur. hanc epistolam dum

 

 
 
 
 dispositio mea breuem parturit, liber prolixus est natus, utinam tam 
 perfectus quam tandem aliquando finitus!

Venit etiam necessitas, quae me cogeret aduersus Pelagianam 
 heresem scribere, contra quam, cum opus erat, non scriptis, sed sermonibus 
 et conlocutionibus agebamu., ut quisque nostrum poterat 
 aut debebat. missis ergo mihi a Carthagine quaestionibus eorum, 
 quas rescribendo dissoluerem, scripsi primum tres libros, quorum 
 titulus est De peccatorum meritis et remissione.

Vbi maxime disputatur de baptismate paruulorum propter 
 originale peccatum et de gratia, qua iustificamur, hoc est iusti efficimur, 
 quamuis in hac uita nemo ita seruat mandata iustitiae, 
 ut non sit ei necessarium pro suis peccatis orando dicere: dimitte 
 nobis debita nostra. contra quae omnia sentientes illi nouam 
 heresem condiderunt. in his autem libris tangenda adhuc arbitratus 
 sum nomina eorum sic eos facilius posse corrigi sperans, immo etiam 
 in tertio libro, quae est epistula, sed in libris habita propter duos, 
 quibus eam conectendam putaui, Pelagi ipsius nomen non sine aliqua 
 laude posui, quia uita eius a multis praedicabatur, et eius illa redargui, 
 quae in suis scriptis non ex persona sua posuit, sed quid ab aliis 
 diceretur exposuit, quae tamen postea iam hereticus pertinacissima 
 animositate defendit. Caelestius uero discipulus eius iam propter 
 tales assertiones apud Carthaginem in episcopali iudicio, ubi ego 
 non interfui, excommunicationem meruerat.

In secundo libro quodam loco: hoc quibusdam, inquam, 
 etiam in fine largietur, ut mortem repentina commutatione 
 non sentiant, seruans locum diligentiori de hac re inquisitioni. 
 ant enim non morientur aut de ista uita in mortem et de 
 morte in aeternam uitam celerrima commutatione tamquam in ictu 
 oculi transeundo mortem non sentient.

Hoc opus sic incipit: Quamuis in mediis et magnis 
 curarum aestibus.