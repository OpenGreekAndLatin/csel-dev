Possibilitatis non est neque praesumptionis meae, beatissimi 
 sacerdotes, sed artissimae ac paene extremae, ut ipsi agnoscitis, 
 necessitatis, ut ego nunc uidear. quod quidem ut facerem, 
 iniuria coactus sum, non solum defensor fidei meae sed etiam 
 perfidiae manifestator alienae.

sicut enim purgationi propriae 
 studere debeo propter conscientiam — conscientiam autem dico 
 non meam sed alterius —, ita et deprehensos in grege ouium 
 lupos ostentare ad digitum cogor propter fidem et zelum — 
 zelum autem non meum dico sed Christi.

sed neque ego, cum 
 sim minimus omnium, aliquid temeritate praesumo: mihi

 

 


 
 necessitas est iniuriam manifestare, quam passus sum. cunctis 
 pateat qui fecerunt. Dei enim et uoluntas et ordinatio est, ut 
 malum, quod per patientiam tolerabatur, necessarie proderetur, 
 et per contentionem furoris eorum ipsis dignam mercedem 
 quam oportuit erroris sui recipientibus non solum pessimorum 
 denotatio fieret dogmatum sed corripiendarum manifestatio 
 personarum.

patres enim et qui iam quieuerunt martyres et 
 confessores, Cyprianus, Hilarius et Ambrosius, et quibus etiam 
 nunc permanere adhuc in carne necessarium est, qui sunt 
 columnae et firmamenta Ecclesiae catholicae, Aurelius Augustinus 
 et Hieronymus, multa iam aduersus hanc nefariam 
 haeresim absque designatione nominum haereticorum scriptis 
 probatissimis ediderunt.

quamquam et haec uenenatissimorum 
 dogmatum abominatio habet etiam nunc uiuentes mortuos 
 mortuosque uiuentes. nam Origenes et Priscillianus et Iouinianus, 
 olim apud se mortui, in his uiuunt, et non solum uiuunt 
 uerum etiam loquuntur;

nunc uero Pelagine et Caelestius, si 
 in his perseuerauerint uiuentes mortui, ecce aduersus Ecolesiam, 
 quod miserum est, et, quod multo miserius est, in ecclesia 
 palam sibilant impiique serpentes uibrantibus infecta linguis 
 ora lambentes dum sanctam et munitissimam sedem cui subtiliter 
 inrepsere obsident, cunctos fideles, ne ad illud firmissimum 
 quondam in Sion refugium conuolemus, exterrent. fetor 
 siquidem oris eorum longe lateque diffusus omnium, quibus 
 odor uitae in uitam erat, odorem uertit in mortem.

Contra hunc serpentem suffocantemque halitum multa utique

 


 
 beatissimi quos supra memorauimus uiri et multifaria saueolentia 
 scripturarum unguenta conficiunt et ad reficienda 
 aestuantium corda populorum fragrantissimum thymiama cum 
 oblatione orationis incendunt.

sed hoc parum est, incerto 
 propemodum auctore contendere et contraria substituendo 
 contrariis infectum pestifero halitu aerem temperare, nisi ipsi 
 in medium protrahantur proteranturque serpentes.

qui cum 
 tuendi solius capitis causa reliquum conoisioni atque iniuriae 
 corpus exponunt nihil damni arbitrantes ea tantum sui parte 
 a periculo libera, quae multimodas uenenatasque in se obtinet 
 linguas, si etiam membris omnibus amputentur: nobis sufficere 
 uidetur temperando saltem putori satisfacere, ipsos autem a 
 penetralibus non mouere ?

— quasi ullus exhalationis fetidae 
 finis sit nisi auctore finito - et inter haec illud Salomonis 
 testimonium non occurrit? unus aedificans, alius destruens, 
 quis eorum proficiet nisi labor?

stat etiam 
 inmanissimus superbia Goliath carnali potentia tumidus, omnia 
 se per se posse confidens capite manu, ac per totum insuper 
 corpus plurimo aere uestitus, habens post se armigerum suum, 
 qui etsi ipse non dimicat, cuncta tamen aeris ac ferri suffragia

 

 


 
 subministrat. et non mirum est, si competenter hunc locum 
 prouidens Scriptura pronuntiat, ubi ait, Philistiim stabant 
 super montem ex hac parte.

ab Ecclesia siquidem haereseos 
 impugnator expellitur et nutriri in sinu Ecclesiae haereticus 
 inuenitur, et propter hoc per Spiritum Sanctum inde 
 Israel stare pronuntiatur, hinc hostis. et hoc saepe. nam 
 et rex Dauid usque ad impium filium pius pater ab Hierusalem 
 deposito regis habitu fugatur: ubi protinus Absalon tyrannus 
 ingreditur.

stat ergo Goliath - pro dolor! — ex hac parte, 
 id est in Ecclesia, et non solum stat, uerum et prouocat, 
 simulque per dies plurimos sanctum Israel manifesti timoris 
 exprobrat.

Ne, quaeso, beatissimi sacerdotes, quisquam me arbitretur 
 sub praetextu speciei Goliath Dauid nomine gloriari: uos me 
 participem certaminis uestri esse uoluistis, ut auxiliator non 
 auctor accederem.

latebam siquidem in Bethleem, ignotus 
 aduena pauper — quid miser ego sic loquor, iterum forsitan 
 iactantiae notandus? quoniam quidem et ipse Dauid et talis 
 et inde processit — latebam ergo in Bethleem, traditus a 
 patre Augustino, ut timorem Domini discerem sedens ad pedes 
 Hieronymi. inde Hierusalem nobis accersientibus uocatus adueni; 
 dehinc in conuentum uestrum una uobiscum Iohanne 
 episcopo praecipiente conscendi.

ilioo a pusillitate mea postulastis 
 uniuersi, ut si quid super hac haeresi, quam Pelagius

 

 


 
 et Caelestius seminarunt, in Africa gestum esse cognoscerem, 
 fideliter ac simpliciter indicarem.

exposui coronae uestrae 
 breuiter ut potui, Caelestium iam ad honorem presbyterii 
 subrepentem apud Carthaginem plurimis episcopis iudicantibus 
 proditum auditum conuictum confessum detestatumque ab 
 Ecclesia ex Africa profugisse;

contra librum uero Pelagii 
 beatum Augustinum discipulis ipsius Pelagii prodentibus ac 
 petentibus plenissime respondere, extare etiam in manibus 
 meis epistulam supra memorati episcopi, quam nuper ad 
 Siciliam ordinasset, in qua multas quaestiones haereticorum 
 retudit: quam etiam ibidem ut legerem praecepistis et legi.

ad haec Iohannes episcopus ut Pelagius coram intromitteretur 
 expetiit. cui et propter paternitatis ipsius reuerentiam et 
 propter actionis utilitatem, dum praesentem ab episcopo rectius 
 crederetis confutandum, intromittendi coniuentia praestita est.

Intromissum Pelagium unanimiter omnes interrogastis, an 
 haec, quibus Augustinus episcopus respondisset, se docuisse 
 cognosceret. ilico ille respondit: cet quis est mihi Augustinus ?\' 
 cumque uniuersi acclamarent, blasphemantem in episcopum, 
 ex cuius ore Dominus uniuersae Africae unitatis indulserit 
 sanitatem, non solum a conuentu illo uerum ab omni ecclesia 
 pellendum, episcopus Iohannes ilico eum, hominem uidelicet 
 laicum in consessu presbyterorum, reum haereseos manifestae

 

 

 
 
 in medio catholicorum sedere praecepit et deinde ait:

\'Augnstinus 
 ego sum,\' ut scilicet persona quasi praesentis assumpta. 
 liberius ex auctoritate eius qui laedebatur ignosceret et dolentium 
 animos temperaret.

cui mox a nobis dictum est: csi 
 Augustini personam sumis, Augustini sequere sententiam\'. tunc 
 idem episcopus nobis omnibus ait: \'haec, quae leguntur, in alios 
 dicta sunt, dicta autem de Pelagio suggerendum putatis; si in 
 ipsum ergo Pelagium quid dicatis, expromite\'.

ego autem nobis 
 annuentibus dixi: Telagius mihi dixit docere se, hominem 
 posse esse sine peccato et mandata Dei facile custodire, si 
 uelit\'. respondit Pelagius audientibus nobis: \'hoc et dixisse me 
 et dicere, negare non possum).

ego ilico prosecutus sum: \'hoc 
 in Caelestio Africana synodus detestata est; hoc Augustinus 
 episcopus scriptis suis, sicut audistis, exhorruit; hoc in ipsius 
 nunc Pelagii scriptis sua responsione condemnat;

hoc et 
 beatus Hieronymus, cuius eloquium uniuersus Occidens, sicut 
 ros in uellus, expectat — multi enim iam haeretici cum 
 dogmatibus suis ipso oppugnante supplosi sunt — in epistula 
 sua, quam nuper ad Ctesiphontem edidit, condemnauit, similiter 
 et in libro, quem nunc scribit, collata in modum dialogi

 

 


 
 altercatione confutat. hoc est enim lubricum in ancistro 
 draconem tenere, ne possit effugere\'.

Porro autem episcopus Iohannes nihil horum audiens a 
 nobis exigere conabatur, ut accusatores nos ipso iudice fatesremur. 
 responsum saepissime est ab uniuersis: nos accusatores 
 huius non sumus, sed quid fratres tui, patres nostri, senserint 
 et decreuerint super hac haeresi, quam nunc laicus uulgo 
 praedicat, intimamus, ne Ecclesiam, tuam praesertim ad cuius 
 sinum conuolauimus, te ignorante conturbet\'.

at ille cum saepe 
 nos docendi simulatione in aliquam professionis speciem temptaret 
 inducere, dicens, quia ad Abraham dictum esset a 
 Domino: ambula coram me et esto sine macula, et 
 Zachariam atque Elisabeth pronuntiatos esse iustos ambos 
 ante Dominum, incedentes in omnibus iustificationibus 
 Domini sine querela;— quod quidem ab Origene 
 dictum ab eo proferri compluribus nobis notum erat — cui 
 responsum per me est: nos filii Ecclesiae catholicae sumus; 
 non exigas a nobis, pater, ut doctores super doctores esse. 
 audeamus aut iudices super iudices. patres, quos uniuersa per 
 Orbem Ecclesia probat, quorum communioni uos adhaerere 
 gaudetis, damnabilia haec esse dogmata decreuerunt: illis 
 probantibus nos oboedire dignum est. cur interrogas filios 
 quid sentiant, cum patres audias quid decernant?\'

Ad quod ille diu disputans et nostris propter imperitiam 
 ignoti nobis interpretis — quem saepissime uiri primarii et 
 religiosi Passerio et Auitus presbyteri et Domnus exduce 
 uel praue interpretantem uel plura subprimentem uel alia ex 
 aliis suggerentem confutauerunt — nostris, ut dixi, actionibus 
 uel interpolatis plerumque uel tacitis, episcopus Iohannes ait:

\'si sine adiutorio Dei hoc hominem posse diceret, pessimum 
 et damnabile erat; nunc autem cum adiciat, posse hominem 
 esse sine peccato non sine adiutorio Dei, uos quid dicitis? an

forte uos Dei adiutorium denegatis?\' cui respondi ego: 
 \'testibus et testificantibus etiam nunc uobis et supra memoratis 
 uiris anathema ei, qui negat adiutorium Dei. ego certe 
 non nego, praecipue cum e contrario in haeretioos confutarim\'.

dein cum, intellecto iudice et interprete prodito, clamaremus, 
 Latinum esse haereticum, nos Latinos, haeresim Latinis magis 
 partibus notam Latinis iudicibus disserendam, ac se paene 
 impudenter ad iudicandum — cum quidem nos accusatores non 
 essemus — et unus et suspectus ingereret, dici a pluribus 
 necessarium fuit: \'non potest quisquam idem et haereticus 
 esse et aduocatus et iudex\'.

multisque aliis actitatis Iohannes 
 episcopus nouissimam sententiam protulit, confirmans tandem

 


 
 postulationem intentionemque nostram, ut ad beatum Innocentium, 
 papam Romanum, fratres et epistulae mitterentur, 
 uniuersis quod ille decerneret secuturis, sed ut haereticus 
 Pelagius imposito sibi eatenus silentio conticesceret et ut 
 nostri ab insultatione conuicti Iohannis confessique cessarent. 
 uniuersi in hanc sententiam consensimus; gratiarum actione 
 celebrata, pace facta et consummata ad pacis testimonium 
 oratione discessimus.

Nunc autem cum post dies XL et vn primo enoaeniorum 
 die, ut solitus eram quando aderam, ad obsequium Iohannis 
 episcopi cucurrissem, statim ab eo notam falsi criminis pro 
 gratia salutationis accepi. ait enim mihi: \'quare ad me uenis, 
 homo qui blasphemastif?\' nolens, ut credo, intellegi: noli 
 me tangere, quia mundus sum et absque peccato. 
 at ego nihil mihi conscius interrogaui:

cquando aut quo audiente 
 aut cuiusmodi illud est dictum, quod blasphemiae possit 
 adscribi ? episcopus respondit: (ego te audiui dixisse, quia nec 
 cum Dei adiutorio possit esse homo sine peccato\'.

ego quidem, 
 beatissimi saoerdotes, sicut et nos testes estis et uniuersa 
 fraternitas et praeterea sancti uiri qui huic testimonio amore 
 ueritatis adsistunt, statim testificatus sum dicens, quia eiusmodi 
 uerbum, quod nunc a me dictum episcopus intenderit, numquam 
 de ore meo antea processisset. quamquam hanc

 

 

 


 
 inconuenientiam miserae falsitatis ruminans saepius crebra 
 expositione non tam me probasse quam alium uidear prodidisse.

concedo enim, ut, qualecumque dictum illud est, 
 dixerim: quomodo Latinum expers Latinitatis Graecus audinit? 
 aut, si audiuit sacrilegum uerbum, cur non statim coarguit 
 blasphemantem uel, ut lenius ageret, quasi incautum filium 
 pius pater de cohibenda licentia periculosi sermonis admonuit ?

sed e contrario post plurimam magni temporis obliuionem ipse 
 per se accusationem intulit, ipse testimonium perhibuit, ipse 
 iudicium promulgauit, omnium scelerum officia in suae personae 
 auctoritatem suscipiens, praesertim euangelica lectione 
 diligenter instructus, Dominum nostrum Iesum nisi testimonio 
 principis non fuisse damnatum.

ex alio mihi latere fratres 
 mei adsistebant, ex alio falsi fratres. deinde in consessu eodem 
 ex una mecum parte consederant Auitus et Vitalis 
 presbyteri, ex alia nescio quis ignotus interpres et deinde 
 probati et saeculo et Deo uiri Passerio presbyter et Domnus 
 exduce:

qui ambo ut pro experientia ac fide sua adesse interpretes 
 dignarentur, ipso conueniente episcopo lohanne a corona. 
 
 uestra conrogati deductique conuenerant.

medius quoque uobis 
 ipse fuit, quem in illa tunc circumstantia non minus audisse

 


 
 quam uidisse mirandum est, quomodo sermo dimissus tantos 
 aduersarios collegas auditoresque praeterierit et inscias aures 
 gnari auditoris intrauerit.

Sed ego calore ueritatis inpulsus satis urgueor: excedo professionis 
 modum. concedendum est magis, ut interpres errasse 
 dicendo quam episcopus audiendo finxisse uideatur et nunc 
 ad uicem meroedis quam haereticis praestitit exigendae falsos 
 in adiutorium sui testes quaerere;

quippe cum mirari iam 
 nemo debeat conquiri et existere falsos testes in Hierusalem 
 a sacerdotibus atque senioribus: hoc sanguis Stephani clamabat, 
 hoc dominicae crucis uexilla significant, hoc etiam 
 nunc excitata per eos manifestat iniuria . sed haec utrum 
 ab episcopo temere credita an malitiose ficta an ignare 
 subaudita uideantur, Christo iudiei discutienda commendo.

sabsit a tne umquam, ut ego pauper, peooator, ignotas 
 episcopum et praecipue Hierosolymae audeam ad episcopos 
 prouocare. mea mihi apud eminentissimam Trinitatem omnipotentiae 
 Dei et apud uniuersos seruos eius eatholioos simplicitas 
 et probatio sat est.

testem inuoco Deum super animam 
 
 meam, beatissimi sacerdotes, scientibus haec eadem uobis 
 mecumque testantibus, nullam me in illo conuentu uestro ore 
 meo protulisse blasphemiam neque huiuscemodi uerba quae 
 mihi ab episcopo Iohanne sunt obiecta dixisse, hoc est, etiam

 


 
 cum adiutorio Dei non posse esse hominem sine peccato.

satisfactum etiam contentioni opinionis, ignarae nobis, ideo 
 nolo, ne forte a uobis quidem non auditum, a me tamen 
 dictum putantes testimonio laboretis ambiguo; uulgo autem 
 rumorique propterea, ne, dum episcopum mentiri posse non 
 crederet, alia innocentem oredulitate peccaret. et inde quis 
 ignoret auctores uel in accusatione Susannae uel in lapidatione 
 Nabuthae ?

Et, ne forte quis nesoiat, in Hierosolymam numquam ad 
 effundendum sanguinem Christianum uel argenti suffragia uel 
 flagella militum defuisse, nunc, quoniam ab hoc qualicumque 
 uerbo esse me liberum reor, liberum fide uestra, liberum 
 conscientia mea, ipsius uerbi ambiguitate discussa conabor 
 exquirere, hi qui ita nos respondisse adserunt, qualiter ipsi 
 interrogasse uideantur. forsitan per modum interrogationis 
 ipsorum arcanum dogmatis denudabitur, ut reciprocis feriendo 
 uulneribus emissorem suum remissa certius tela castigent.

ait enim a nobis esse responsum: \'nec cum Dei adiutorio 
 potest homo esse sine peccato*. hoc si quisquam. hominum ita 
 dicendum putet, ut sub infirmitate hominis Deum non posse

 

 


 
 confirmet et omnipotentiae Dei aliquid inpossibile suspioetur 
 in omni creatura caelestium et terrestrium et infernorum, 
 hunc non tantum sententia mea dixerim blasphemum anathema 
 detestandum, sed etiam uel in exemplum Nadab et Abiu 
 diuino igne damnandum uel iuxta perditionem Dathan atque 
 Abiron hiatu terrae receptum uiuum ad inferna mergendum.

utrique siquidem praesumptione cordis Dei potentiae derogarunt 
 uel illi, dam ignem alienum, quasi hoc indigeret Deus, offerunt, 
 uel isti, dum resistentes Moysi in terram repromissionis introduci 
 se posse diffidunt.

Deus omnia potest et quae unlt 
 semper potest, quam potens in faoiendo de nihilo tam facilis 
 in perficiendo de facto. ipsi enim sibi subest, cum uelit, 
 posse. hoc indulta secundum spiritum gratia confitetur, 
 hoc secundum litteram lex conscripta testatur, hoc in uniuersis lex 
 naturalis intellegit, hoc ordinatissimus mundi motus ostendit.

quis 
 enim gentilium hoc audeat dicere, cui in prospectu 
 semper sunt caeli terraeque ac maris elementa distincta?

quia Iudaeorum hoc suspioari queat, ad quem traditae per Moysen 
 legis scientia quantulacumque peruenerit, cum scriptum et 
 agnoscat et credat, nuda discissis Erythraei maris luotibus

 

 


 
 profunda patuisse et tutum iter in pelago pediti praebuisse

terreno, diuisumque Iordanem resupims in fontem refluxisse 
 gurgitibus, uel mortalem in corpore Heliam euectum flammei 
 currus igne nec laesum, uel praeparatis onustum escis Abacuc, 
 ut ieiuno inter esurientes feras iusto prandium ministraret, 
 ut uulgata narrat editio, in momento diei a Iudaea. in Babyloniam 
 translatum fuisse protinus ac relatum?

quis hoc Christianus 
 in cor suum uel in atomo cogitationis admittat, qui 
 sciat Lazarum quadriduanum mortuum fetentibus membris ac 
 liquida iam intra semet pelle fluitantibus Domini deuoto prosiluisse 
 seruitio; qui legerit caecum a natiuitate eundemque 
 iam aetatem habentem uel factis subito uel refectis uiguisse 
 luminibus;

qui probauerit uentos fluctus ao tempestates simulque 
 inuicem elementa rixantia dominicae increpationis 
 audito mansuetasse praecepto; qui credat Petrum, carnali 
 sarcina grauem et ter Dominum continuo negaturum, super 
 tumidos fluctus pendulis incessisse uestigiis?

Itaque uniuersos homines arbitror, uel qui excellenti fide 
 et sapientia praediti sunt uel qui se aliter habent, hoc, quod 
 Deus omnia potest, uenerari\' credere confiteri. ideo enim 
 generaliter ab uniuersa creatura dicitur omnipotens, quia 
 omnia potest. et hoc est Deus solus qui ait: haec apud 
 homines inpossibilia sunt. atque alibi docet dicens: 
 sine me nihil potestis facere.

potest ergo omnia in

 

 

 

 


 
 homine, qui utique potest omnia. porro autem quid superbit 
 terra et cinis, ut dicat \'homo potest), cum Deus possit? clamat 
 apostolus: gratia eius sum quod sum, et gratia eius 
 egena in me non fuit, sed abundantius illis omnibus 
 laboraui: non ego autem, sed gratia Dei mecum. 
 quid, inoaute praesumptor, aspicis, quia dixerit \'mecum\'?

attende, quia praemiserit non ego\'. quapropter inter haec duo 
 uerba \'non ego) et \'mecum\' gratia Dei media est, cuius est 
 uere et uelle et perficere pro bona uoluntate et tamen uoluntate 
 hominis. unde et ille confisus est, ut diceret mecum\', 
 qui dixerat non ego.

\' in uoluntate ergo hominis gratia diuinae 
 uirtutis operatur, quae et hoc ipsum uelle donauit. ita conscientia 
 hominis profitetur ut dioat non ego\'; gratia Dei largitur, 
 ut \'mecum\'.

| clamat apostolus: cgratia Dei sum quod 
 sum . meminerat enim Domini praedicantis: nemo uenit ad 
 me, nisi quem Pater attraxerit; et rursum alibi: ego 
 autem uobiscum sum omnibus diebus usque in 
 consummationem saeculi. et alio loco de Spiritu Sancto 
 sic ait: expedit uobis, ut ego eam: nam si non 
 abiero, non ueniet consolator ille ad uos; si autem 
 iero, mittam eum ad uos.

Infelix, o homo, secundum ueritatem sententiae Dei! Pater 
 te attrahit, Filius tecum et Spiritus consolator, et in hac 
 tanta diuinae maiestatis circumstantia audes dicere: \'gratia

 

 


 
 quidem Dei adiuuante sed mea possibilitate sum 
 quod sum\'!

adseris enim nunc post hanc sociam antiquo errori 
 emendationem: potest homo sine peccato esse cum Dei 
 adiutorio; quamquam in libro tuo, quem Testimoniorum 
 titulatione signasti, haec ipsa sententia hoc modo scripta sit, 
 posse hominem sine peccato esse et facile Dei mandata 
 custodire, si uelit.

nulla ibi gratia Dei, nullum 
 adiutorium nominatum est, quamlibet crebro dicas de gratia 
 Dei: non ideo negaui, quia non dixi, sed ideo dixisse 
 accipiendus sum, quia non negaui. quasi uer 
 et Susanna ideo de adulterio confessa credenda sit, quia 
 arguentibus aliis non negauit , aut testimonium falsorum 
 testium Dominus Iesus, quia tacuit, adprobauerit.

quodsi apud 
 uos non negasse dixisse est et tacuisse clamasse est, frustra 
 Dauid postulat: pone, Domine, custodiam ori meo et 
 ostium circumstantiae labiis meis: frustra et ego me 
 non dixisse, in quo arguor, testibus et testificatione confirmo, 
 ei alter audire potuit, quod meus sermo non dixit.

sed concedo, 
 ut quod nequaquam dixeris pro dicto accipiendum putes. 
 quid agimus ex eo, quod inuenientes ex sensu diuersitatem 
 sermonis, iuncturis discordibus non cohaerent, quod ipsa quoque 
 pagina discrepantia inter se uerba non recipit? scribis enim, 
 posse hominem sine peccato esse et facile Dei

 

 


 
 mandata custodire, si uelit; et, quemadmodum beatissimus pater 
 Hieronymus de hac eadem sententia in epistula, quam ad Ctesiphontem 
 scripsit, exposuit, nouissime quasi e grauissimo somno 
 expergescens adicis: non sine adiutorio Dei.

in hoc enim 
 repugnat tibi ipsa ueritas et reolamat. quid per fastidiosum 
 tumorem nausiantemque uerecundiam non necessarium tibi ia 
 ore tuo adiutorium Dei detines, qui facilia tibi arbitraris 
 cuncta?

summis labiis me honoras, cor autem tuum longe 
 eat a me. non est opus duobus in operatione, quod uni facile 
 est, frustraque se gratia diuinitatis interserit, ubi fatetur se 
 homo, quod facile possit, si uelit. tu uolenti facilia esse mandata 
 dixisti, at ego etiam illud adsero, quod et difficilia dicas 
 conpleri.

tamen quoquo modo per hominem posse promittas, 
 Dominum exprobras inuidiae, qui adiuncto adiutorio suo 
 temptet adscribere, quod solus per uoluntatem homo potuisset 
 implere. aut tolle homini si uelit et gratiae adscribe 
 quod possit ant, quia homini tribuis posse cum uelit, 
 remoue simulatam gratiae palpatam nec cohaerentem participationem 
 et nudam ex abundantia cordis profitere blasphemiam.

Sed mearum ista partium non snnt latius indagare, praesertim 
 unde beatissimi patres Augustinus et Hieronymus 
 plenissimam conuictae haereseos probationem ocoidentalibus 
 prouinciis tradiderunt. ad propositam supra redeam quaestionem, 
 ad quam non fiduoia suscitatus ingenii sed iniuria 
 motus acoessi.

dicis, posse in hoc saeculo esse hominem sine 
 peccato cum Dei adiutorio. tu dicis \'potest homo\', ego dico 
 potest Dens. tres in camino pueros aestuans introrsum flamma 
 non laesit. quis eorum quod contra naturam factum est 
 potuit: utrumne ipsi an quartus in medio eorum similis filio 
 Dei ?

leprosus exclamat: Domine, si uis, potes me 
 mundare, possibilitate uoluntatem manifestans. uoluntatem 
 possibilitate confirmans. ipse est enim solus, cui, cum uelit, 
 posse subsistit. aocesserunt ad eum caeci, ut inluminarentur 
 orantes; quibus ait Iesus: creditis, quod possim hoc 
 facere? Dominus Christus summo praemio fidei dignum 
 iudioat, si quis haeo filium Dei posse crediderit; et Britannicus 
 noster mox, ut uoluerit, se posse confidit! fideli paralytico 
 Dominus dicit: constans esto, fili:

dimissa sunt tibi 
 peccata tua; et nunc nonus magister ministerque mensarum 
 remissionem peccatorum de sua magis ausus est possibilitate 
 praesumere, nec de Domino expectat audire! scribae non intellegentes 
 ueritatem murmurant et dicunt: quis potest

 

 


 
 dimittere peccata nisi solus Deus.?; et hic abolita esse 
 iudicat, quae Deum nesciat dimisisse!

Ecce inflatus spiritu carnis tuae, tamquam super nihil sit, 
 libero superbus arbitrio gloriaris et dicis \'peccator sum quia 
 uolo; pecoo dum uolo; cum autem rursum uoluero, possum 
 esse sine peccato\'. quod dicis \'pecco cum uolo\' uerum est, 
 quia et quod opere non feceris, cogitatione fecisti; rursus 
 cum uolo, non pecco\' durum quidem ac difficile, nec semper 
 omni subest, sed tamen aliquando fieri posse non dubium est;

at uero posse esse sine peccato qui aliquando peccauerit, inpossibile 
 est absque sola gratia baptismi, ubi ex persona 
 Domini dicitur: remissa sunt tibi peccata tua. quod 
 suadeor credere, quia permittor audire: possum ergo esse sine 
 peccato, in hac dumtaxat corruptione, qua uiuimus, non 
 suscipio, non praesumo, non audeo\'.

si enim Dauid orat ad 
 Deum tibi soli peccaui et malum coram te feci et 
 secundum Apocalypsim Iohannis iudioandi sunt mortui ex his, , 
 quae coram Deo peccauerunt, ex his, quae scripta sunt in 
 libris, recipientes secundum opera sua: cur meum circa me 
 praesumo iudicium, si me scio etiam de ipso iudicandum?

aut, si libri illi sacri numquam nisi in iudicio aperiendi, 

 

 


 
 pariter uitae nostrae bona malaque suscipiunt, examen iudicii 
 in pondere praebituri: quomodo sine examine in hac uita et 
 ante mortem abolitos esse cognoscimus, quos non solum post 
 mortem uerum etiam post resurrectionem legimus proferendos ?

ego in potestate habui pecoare, liberari a peccato in potestate 
 non habeo. precari meum est, absolui non meum. ubi uero 
 peccato me dedi, seruus factus sum accusatoris, reus iudicis. 
 possum propter adsiduarum precum praemissa suffragia de bono 
 iudice spem ferre, innocentem sine timore conscientiam ante 
 promulgationem sententiae uindicare non possum.

dicit enim 
 apostolus: nolite ante tempus quid iudicare, donec 
 ueniat Dominus, qui et inluminabat occulta tenebrarum 
 et manifestabit consilia cordium: et tunc 
 laus erit unicuique a Deo. alioquin si in potestate 
 est hominis, ut liberum se ipse faciat a peccato suo, aut non 
 est iudex Christus aut frustra est.

Sed dicis cego dixi hominem sine peccato secundum hunc 
 sensum: peccator cum ingemuerit, tunc saluus erit, hoc est, 
 tunc ad salutem incipiet pertinere\'. tamen sine peccato statim 
 non erit. Dominus enim cum intrasset domum Zaohaei credentis, 
 ait: hodie salus domui huic facta est. numquid, 
 si unus credidit, statim uniuersa domus familia sine peccato 
 fuit, cui tunc utique maiore domus credente initium salutis 
 intrauit?

nam et Dauid cum peccasset ingemnit et, quamuis 
 meruisset audire dimissum sibi esse delictum, multo tamen

 

 


 
 postea id ipsum exilio et plurimo expiauit obprobrio, ut manifeste 
 et poena in praesenti reddita et remissio in futurum 
 repromissa uideatur, et per hoc Deus multum misericordiae 
 ingemescenti donauerit peccator, ut peccatum, quod morte 
 dignum erat, temporaria castigatione purgaret.

Ananiae de 
 Paulo dicitur, querellam de persecutione eius cum timore 
 facienti: ego monstrabo illi, quanta patietur propter 
 nomenmeum, ut, cum Paulus ibi solueretur, ubi ligasset 
 persequendo Christum, mox patiendo pro Christo tribulatus 
 usque ad mortem in resurrectione glorificatus existeret. ita 
 fit, quia misericordia et ueritas praeeunt semper 
 faciem Dei, ut, si in tempore ab ingemescente uoluntarium 
 sacrificium, ut ueritas in misericordia fiat, contribulati spiritus 
 et contriti cordis offertur, in fine misericordia iudicio praeferatur.

Dominus Christus uenturus in gloria Dei Patris et 
 creditur et speratur iudicare uiuos et mortuos, a cuius 
 adspectu, ut Scriptura testatur, fugiet caelum et terra; 
 et existunt homines, qui nec propter ignorantiam, ut non dicam 
 propter oonscientiam, iudico superuenturo subiectos esse se 
 iudicent et aduentum Domini inlustrationemque fulgoris eius 
 elementis ardentibus et mundo pereunte trepident !

quos ex 
 illis fore timeo, de quibus praemonet Dominus: multi enim

 

 

 
 
 dicent in illa die — homines scilicet de illa carnali arrogantia, 
 qua homines seducebant, et non tam coram Deo quam 
 adhuc apud semet ipsos iusti — Domine, Domine, nonne 
 in nomine tno prophetauimus et in nomine tno 
 uirtutes magnas fecimus? et tunc ego inrabo illis, 
 et dicam: non noni nos, discedite a me, operarii 
 iniquitatis.

dicitur per prophetam Danid in persona Christi: 
 Domine, quis habitabit in tabernaculo tuo aut 
 quis requiescet in monte sancto tuo? qui ingreditur 
 sine macula et operatur iustitiam. hoc est reuera 
 dicere: qui potest esse et est sine peccato.

nam et ipse de se 
 Dominus ait: uenit princeps mundi huius et nihil in 
 me inuenit suum. quid enim est diaboli? haud dubium, 
 quinpeccatum. ab initio enim diabolus mendax est, et 
 contra Dominus mens est, qui loquitur ueritatem in 
 corde suo et non egit dolum in lingua sua.

angelus 
 magnus et fortis Scriptura testante clamat in caelo: quis 
 dignus est aperire librum et soluere signa eius? 
 nec quisquam poterat, neque in caelo, neque in 
 terra, neque sub terra aperire librum, neque per-

spicere eum, flet multum Iohannes et luget, quod ex uniuersitate 
 rationalium creaturarum nemo dignus repertus esset, 
 qui aperiret librum, ut uideret eum. flentem Iohannem unus 
 e senioribus consolatur et dicit: noli flere, Iohannes. ecce 
 uicit leo ex tribu Iuda, radix Dauid, aperire

 

 


 
 librum et soluere signa eius. quis, rogo, iste liber est, 
 quem de manu uiuentis in saecula nullus fuit accipere, nisi 
 qui ingreditur sine macula et operatur iustitiam?

parum est quia sine macula, parum quia agnus, nisi et occisus 
 nisi puritatem uitae passionis testimonio coronasset, habens 
 septem cornua et oculos septem, qui sunt septem 
 spiritus Dei: nec dubium, quin spiritus sapientiae et 
 intellectus, spiritus consilii et uirtutis, spiritus 
 scientiae et pietatis, spiritus timoris Domini. quis 
 ergo iste est liber? ut credo, indicii. Pater enim non 
 indicat quemquam; sed omne indicium Filio dedit. 
 Pro dolor! cogor dicere, quod horrui cogitasse.

ecce nunc 
 et Pelagius, qui ausus est profiteri se esse sine macula 
 atque peccato, consequenter arbitratur dignum se accipiendo 
 librum atque iudicium, proximumque est, ut dicat sibi cego 
 potestatem habeo ponendi animam meam et iterum sumendi 
 eam\' et praeparet se in throno Christi futurum esse consortem.

miser homo, qui non potius intellegit praeparare se Antichristi 
 aduentum praecursorem, qui cum fuerit reuelatus, extollit 
 se super omne quod dicitur aut quod colitur 
 Deus, iuxta hunc qui se iam conparat in coaequationem unici 
 filii Dei.

agnus Dei, filius Dei, ut accipiat librum de manu 
 Patris, praefert\' stigmata passionis, non iudicans perpetratam

 

 

 

 


 
 nisi in morte atque in resurrectione uictoriam; et ἀναμάρτητος 
 mens uenire sibi posse perfectionem uitae inmaculatae manducanti 
 bibenti dormientique confirmat!

Dominum nostrum Iesum 
 post quadraginta dierum ieiunium ter diabolus temptans terque 
 superatus reliquit et non reliquit in perpetuum sed ad tempus 
 acrior usque ad mortem crucis apostolo perturbarique 
 rediturus; et ἀπαϑὴς noster uictis sane, ut sibi uidetur, cum 
 auctore temptationibus non posse se ultra temptari perturbarique 
 confidit!

agnus ille perfectus, ille, qui non solum 
 peccata non habet sed etiam tollit peccata mundi et qui 
 habet septem cornua et oculos septem, non ita uentilare sufficiat 
 temptatorem quin redeat; et noster hic mutilus, leuis in fronte, 
 διόϕϑαλμος , non necessarium sibi aestimat munimen in capite, 
 qui possibilitatem praesumit in carne!

miser, qui secundum 
 Euangelium magis forte si caecus esset, pecoatum non haberet! 
 sed forsitan, quia septem oculi septem spiritus sunt, abundare

 

 


 
 se his omnibus iactat et quasi interiorem hominem suum 
 congestis septiformis gratiae uigere uirtutibus, praesertim qui 
 sibi totidem dogmatum suorum titulis gloriatur.

unde fieri 
 potest, ut iudicio suo se arbitretur spiritu sapientiae refertum, 
 praecipue cum dicat facilia Dei esse mandata; spiritu intellectus 
 sufficientem maxime, quo praenoscat et praedicat 
 peccatores omnes simul cum impiis in aeternum ignem esse 
 damnandos;

spiritu consilii diuitem, quo moneat malum nec 
 cogitandum; spiritu uirtutis potentem, quo adfirmet posse 
 esse hominem sine peccato; spiritu scientiae inflatum, quo 
 sperat, nisi qui scientiam legis habuerit, sine peocato esse 
 non posse;

spiritu pietatis exuberantem, quo doceat inimicum 
 uelut amicum diligendum oblitus, quia ipse dixerit, inimico 
 omnimodis non oredendum; spiritu timoris Dei cohonestatum, 
 quo post multam crapulam nouissime expergefactus adiungit, 
 posse hominem sine peccato esse non sine adiutorio Dei,

et 
 per hos praesumptionum, ut arbitror, gradus non reformidat 
 ascendere usque in id elatus, ut dicat, quia in similitudinem 
 Christi perfecta sui potentia plenus in toto super eum descenderit 
 Spiritus Sanctus et manserit;

cum tamen hoc illi 
 soli a Patre Deo datum sit, eui etiam dedit nomen, 
 quod est super omne nomen, qui solus sine peocato est 
 et ingreditur sine macula, apud quem manet ipsum

 

 

 


 
 sanctificationis unguentum. nos autem in odorem unguentorum 
 eius currimus et interim super nos aurae uitalis adflatu dulcia 
 uitae spiramina Domino praecedente captamus.

Sed dicis: Ccur tanta me lacessis iniuria, cur tam arrogantis 
 uerbi inuidia grauas? egone me seruus conparare audeam 
 Domino meo, egone terra et cinis conferam Verbo Dei? 
 egone morti obnoxius dici debeam uictori mortis aequalis?\'

bene quidem, o condemnata nequitia, dans testimonium Deo 
 humiliaris in uerbis, sed aliter sensus tuus clamat in paginis. 
 dicis hominem posse esse sine peccato; iterum ac saepius 
 repeto.

homo, qui hoc potest, Christus est: aut praesume 
 nomen aut depone fiduciam. Deus illud uni tantum donauit 
 et hoc non nisi primogenito in multis fratribus. sic catholica 
 fide traditur, sic tenemus.

sane Dominus noster admonuit 
 infideles: ego ueni in nomine Patris mei, et non me 
 recepistis. ueniet alius in nomine suo, forsitan 
 ipsum recipietis. aut nobiscum illum, cui credimus peccatores, 
 unum sine peccato eundemque unigenitum sequere 
 aut, si tu es ille alius, confitere.

ipse est dominus Iesus, qui 
 morte deuicta et diabolo triumphato ascendens in altum 
 captiuam duxit captiuitatem, dedit dona hominibus; 
 de cuius plenitudine nos omnes accepimus; 
 sicut apostolus docet: unicuique autem nostrum data 
 est gratia. secundum mensuram donationis Christi.

et ad Romanos idem magister gentium scribit: dico enim

 

 


 
 per gratiam, quae data est mihi, omnibus qui sunt 
 inter uos: non plus sapere quam oportet sapere, 
 sed sapere ad sobrietatem, et unicuique, sicut 
 Deus diuisit mensuram fidei.

deinde ad Corinthios 
 praedicat: diuisiones uero gratiarum sunt, idem 
 autem spiritus; et diuisiones operationum sunt, 
 idem autem Dominus; et diuisiones ministrationum 
 sunt, idem uero Deus qui operatur omnia in omnibus, 
 et post enumerationes plurimas gratiarum atque uirtutum 
 subicit: haec autem omnia operatur unus atque 
 idem spiritus, diuidens singulis prout uult.

deinde 
 per conparationem membrorum in corpore hominis manifestat 
 corpus unitatis Ecclesiae ex disparibus operum modis in unam 
 perfectionis conuenire concordiam, probans nullam penitus 
 esse membrorum, quod non egeat alterius ope atque conpage, 
 ipso domino capite constituto, in quo sunt omnes sensus 
 ac thesauri sapientiae ac scientiae absconditi.

unde et nobis dedit sensum, per quem sciremus, 
 quod est Verbum in Christo Iesu, in quo est omnis plenitudo 
 diuinitatis corporaliter; in quem iuxta testimonium 
 Iohannis descendens Spiritus Sanctus et permanens 
 in ipso, esse Dominum declarauit.

itaque si et nemo habet, nisi 
 qui a te petit, et nemo nisi secundum diuisionem mensuramque 
 accipit et, qui acceptum habet, ad ipsum custodiendum alieno 
 eget auxilio: qua, rogo, amentia sibi de plenitudine promittit, 
 qui in singularitate non sufficit?

de Domino euangelista 

 

 


 
 testatur: erat autem lux uera, quae inluminat omnem 
 hominem uenientem in hunc mundum. dicit uero 
 Dominus apostolis suis: uos estis lux huius mundi. ibi 
 in solo Domino lux tota, quia uera: hic in cunctis apostolis 
 lux quidem, sed de luce quae tota est.

et cum hoc in apostolis 
 ita est, in quorum electione uniuersum Ecclesiae corpus 
 adsumptum est, quid nos — nos, inquam, et singuli — quid 
 post eos uideri possumus, nisi secundum apostolum Petrum 
 homines ignari credentes tantum per fidem euangelico pheticoque 
 sermoni, tamquam lucernae lucenti in caligoso 
 loco?

quasi inlnstrati etiam ipsi persuademur, nt 
 praeparatae in operibus bonis sint lucernae ardentes in 
 manibus nostris, quae multimodis temptationibus fatigatae 
 et defectu semper proprio et uerbere periclitantur alieno. 
 unde et Dominus in Euangelio ait: et si ipsa lux, quae 
 in nobis est, tenebrae sunt: ipsae tenebrae quantae 
 erunt?

Sed concedo, ut hoc, quantulumcumque lumen est, indefioienti 
 usque in finem uigore permaneat, id est donum 
 illud, quod sortitus est specialis gratiae, non amittat — alioquin 
 plenitudo lucis adsistit in toto, caligo non remanet: 
 caliginem autem dico insipientiae de peccati sordibus accidentem 
 - quid si conpetens ratio est, ut quantum de luce

 

 


 
 defnerit tantum de caligine supersit?

porro antem difficillimum 
 est, ut offendiculum caligo non habeat. neoesse est homini, 
 in quantitate luminis et in reliquiis caliginis constituto, uolenti 
 bonum et non effugienti malum, et subsistere adiutorium 
 et non deesse peccatum.

quod si cuiquam obscure dictum 
 uidetur,, accipiat exemplum conuersationis humanae. duo singuli 
 habent dona diuersa, unus ut sit humilis in silentio, alter at 
 sit suadibilis in docendo. ille, cui silentium cordi est, si forte 
 poscatur rationem de fide reddere, putasne nullam in disserendo 
 patietur offensam ? aut si is, cui doctrina in docendo commissa 
 est, si de arrogantia castigetur, putasne nullam adsumit in 
 humilitate fallaciam?

aut facile arbitraris, ut simplex scurrilitate 
 careat, laetus uerbo, ollioitus iracundia, patiens neglegentia, 
 mitis pigritia, doctus iactantia, submissus inuidia, 
 extra illam, quae est omnium bonorum operum caligo generalis, 
 uanae gloriae concupiscentiam.

quodsi hoc pie sancteque 
 intellegitur, unusquisque nostrum adsumat conparationem, ut 
 magis semet ipsum in melioris praelatione condemnet quam 
 in minoris despectione iustificet. ita demum inuicem membra 
 sociabit, praecipue si, una caritate ueluti pelle ossa circumdante 
 neruisque iunctis indigentia, sui conscius homo hanc 
 ipsam quam habet gratiam donum intellegat esse non debitum 
 et magis ex eo unde accepit glorietur in Domino quam unde

 

 
 
 non acceperit irascatur.

nos enim cum essemus naturaliter 
 filii irae propter delictum nostrum, facti sumus filii misericordiae 
 propter clementiam Domini, nihil digni nisi damnatione. 
 non ingeramus Domino de non accepto querellam 
 sed de accepto gratiam repensemus gloriam solo illi creatori 
 redemptorique nostro Domino Iesu Christo, quem posuit 
 Deus propitiatorem in sanguine suo, utinnomine 
 eius quern genu curuetur caelestium et terrestrium 
 et infernorum, quem in illa praedicta potestate iudicantem 
 omnis caro uideat et cui omnis lingua fateatur.

unde et 
 apostolus ait: ideo contendimus siue absentes siue 
 praesentes placere illi. omnes enim nos manifestari 
 oportet ante tribunal Christi, ut referat 
 unusquisque propria corporis prout gessit siue 
 bonum siue malum; et alibi: omnes enim stabimus 
 ante tribunal Dei.

Paulus apostolus dixit etiam se staturum 
 ante tribunal Dei et propria corporis prout gessit cum 
 ceteris redditurum; contra autem Pelagius confidenter audet 
 dicere: cita consummo uniuersam in carne perfectionem, ut de 
 iudicis bonitate nihil sperem*.

iusti in illa die iudicis operum 
 suorum glorias audientes, adhuc tamen uelut ignorantes, 
 interrogabunt: Domine, quando te uidimus et haec

 

 


 
 fecimus tibi? et hic noster scientissimus legis agnoscit 
 quo die, qua hora, quo momento ultimam sedem, ultra quam 
 non sit alia plenissimae sanctitatis, intrabit!

Aut forsitan reclamat et loquitur: Crecte mihi haec amentiae, 
 ut non dicamsuperbiae, ingererentur obprobria, si dicerem sine 
 adiutorio hominem posse esse sine peccato ; nunc autem adiutorium 
 Dei, cui nihil difficile, adsero. an tu fortassis Dei adiutorium 
 negas?

\' concedo paulisper calumniae tuae, ut, dum quod 
 in te conuincere uolo in me uidear detegere, inueniamur simul 
 et ego in mei defensione purgatior et tu in tua confusione 
 manifestior.

mea semper haec est fidelis atque indubitata 
 sententia, Deum adiutorium suum non solum in corpore suo, 
 quod est Epclesia, cui specialia. ob credentium fidem gratiae 
 suae dona largitur, uerum etiam uniuersis in hoc mundo 
 gentibus propter longanimem sui aeternamque clementiam 
 subministrare,

non — ut tu adseris cum discipulo tuo Caelestio, 
 cui iam apud Africanam synodum occulta illa impiorum 
 dogmatum natura contusa est — in solo naturali bono et in 
 libero arbitrio generaliter uniuersis unam gratiam contributam, 
 sed speciatim cotidie per tempora, per dies, per momenta, per 
 atomos et cunctis et singulis ministrare. dicit enim Scriptura: 
 qui facit solem suum oriri super bonos et malos. 
 at tu forte respondes:

ordinem suum conposita bene natura 
 custodit ac per hoc Deus elementariis semel cursibus

 

 


 
 constitutis facit inde, quia fecit\'. quid ergo de illa sententiae 
 parte, quae sequitur, opinaris? dat pluuiam super iustos 
 et iniustos. utique qui dat, cum uult dat et ubi uult dat, 
 uel dispensando dispositam constitutionem uel effundendo 
 propriam largitatem.

ac ne secundum amentiam impietatis 
 tuae etiam hoc euacuare mediteris, audi prophetam super hac 
 ueritate testantem: qui aduocat aquas maris et effundit 
 eas super faciem terrae, Dominus nomen est 
 illi. quid uero dicam. de spe uera generis humani, quia 
 omnis qui arat, in spe arat. sperare autem non est 
 possibilitatis propriae sed largitatis alienae.

cum autem quis 
 seminauerit iactamque sementem in sinu terrae cultor absconderit, 
 non habet ultra quod faciat nisi ut oculos tendat ad 
 caelum, oret non terram cui commisit sed Deum cui credidit, 
 ut labores eius uel matutino uel serotino imbre fecundet. et 
 ut spiritali testimonio etiam ad communes usus perfruar, 
 neque qui plantat neque qui rigat quicquam sunt 
 sed qui incrementum dat Deus.

quantum ergo de Dei 
 adiutorio gaudeam, per id metire, quod ministrari per singula 
 etiam gentibus probo: ut manifestum nobis esset, quem usque 
 in finem cauere et quem sine cessatione inuocare debeamus.

Diabolus interrogatur a Domino: unde ades? at ille 
 respondit: circumiens terram et peragrans quae 
 sub caelo sunt adsum. rogo te: sollicitudo ista diaboli 
 bonae uoluntatis an malae est? fatearis necesse est: omnino 
 malae. hoc enim et sequens expostulatio eius ostendit.

manifestatio ista diaboli tempore Iob facta est, scilicet

 

 


 
 tempore Moysi. certe tunc nulla Iudaea, nulla Hierusalem, nulla 
 per Orbem Ecclesia erat. adhuc uniuersa gentilitas Dei 
 notitiam non habebat et iam tamen diabolus circumiens terram 
 omnia quae sub caelo sunt peragrabat atque ad seducendum 
 et disperdendum humanum genus incessabili malitiae suae 
 sollicitudine ferebatur.

itaque cum uideas hominibus ignaris 
 tantam diaboli in disperdendum incubuisse nequitiam, nullamne 
 credis Dei in custodiendo gratiam praefuisse? aut forte 
 frustra dictum putas: Domini est terra et plenitudo 
 eius, orbis terrarum et uniuersi qui habitant in 
 eo.

at uero, ut adesse adiutorium Dei et per singula et per 
 singulos manifestius probes, en ipse diabolus dum testatur de 
 uniuersitate, de uno interrogatur: animaduertisti, inquit 
 Deus, in puerum meumlob, quia non est quisquam 
 similis illi super terram?

nouit speciatim unumquemque 
 Dominus, nouit et diabolus; ille potestate naturae, iste labore 
 nequitiae; iste ut temptet, ille ut probet. Iob contradicente 
 aduersario a creatore laudatur. uult Dominus opus iudicare 
 hominis, quod ipse operatur in eo, at uero de adiutorio etiam 
 diabolus confitetur. dicit enim: nonne tu circumsaepsisti 
 quae sunt extra domum et intra domum eius?

expetente 
 inimico famulum suum Deus spoliat per temptationem, 
 non nudat, aufert substantiam et dat gratiam: ecce, inquit, 
 omnia quaecumque habet do in manu tua, sed ipsum

 

 


 
 noli tangere. parum est hoc. inuidus furit, mortem conatur 
 inducere, sed e contrario dispensatione Dei mouetur , gratia 
 non aufertur; expetita praedoni praeda permittitur et rursus 
 praedae suae custos adhibetur. dicitur enim ad eum: ecce 
 trado eum tibi, tantum animam ipsius custodi.

nemo ex hoc aestimet diabolum ad seducendam in corpore 
 tantummodo animam laborare nisi etiam ab ipso corpore uellendam, 
 si non saucium infirmumque hominem miserentis Dei 
 tutela muniret et obuia cunctis insidiarum eius conatibus 
 semper occurreret.

Habes, ut arbitror, etiam in gentibus sufficientem cooperantis 
 gratiae probationem: accipe manifestam quoque significantiam 
 de illo praecipuo dono, quod Ecclesiae et corpori suo 
 peculiare largitur.

Paulus apostolus ad Corinthios scribit: 
 gratias ago Deo meo semper pro uobis in gratia 
 Dei, quae data est uobis in Christo Iesu: quia in 
 omnibus diuites facti estis in illo, in omni uerbo 
 et in omni scientia, sicut testimonium Christi confirmatum 
 est in uobis: ita ut nihil uobis desit in 
 ulla gratia. et iterum: iustificati igitur ex fide 
 pacem habeamus ad Deum per Dominum nostrum 
 Iesum Christum: per quem accessum habemus fidei 
 in gratia ista, per quam stamus et gloriamur.

unde

 

 


 
 et Petrus apostolus admonet dicens: reoipientes finem 
 fidei uestrae, salutem animarum. de qua salute exquisierunt 
 atque scrutati sunt prophetae, qui de 
 futura in nos gratia Dei prophetauerunt. ex quo 
 euidentissime declaratum est, nemini hominum Dei deesse 
 adiutorium, praesertim cum et seductor insistat et insit infirmitas.

Confusa euacuataque oalumnia est caeci arguentis, qui ait: 
 forte tu Dei adiutorium negas?\' sed, quoniam de Iob fecimus 
 mentionem et superiori testimonio recensum est Domino dicente 
 homo sine crimine, uerax Dei cultor, abstinens 
 se ab omni malo —

solet enim a nobis saepissime dictitari 
 ad probandum hominem sine peccato posse esse, quia fuerit, 
 hoc est, quia et Iob testimonio Dei homo sine crimine est 
 dictus et uerax et Zacharias sine querella in euangelio 
 probatus ostenditur —:

dixit Dominus de Iob homo sine crimine, 
 numquid dixit sine peccato\'? peccatum enim cogitatio 
 concipit, crimen uero non nisi actus ostendit. esse etiam sine 
 querella eorum cognitioni iudicioque adscribitur, quibus in 
 promptu est, in facie quidem mansuetudinem aspicere sed 
 cordis bella nescire.

unde et Paulus confidenter iubet dioens 
 oportet enim episcopum sine crimine esse;- et alibi 
 generale dat testimonium Corinthiis atque adserit: ita ut 
 non indigeatis in ulla gratia, expectantes reuelationem 
 Domini nostri Iesu Christi: qui et

 

 

 
 
 confirmabit uos usque in finem sine crimine.

ecce Paulus 
 quos testimonio suo usque in finem confirmat esse sine crimine, 
 mox eosdem in eadem epistula corripit scribens: iam quidem 
 omnino delictum est in uobis, quod iudicia habeatis 
 inter uos. sub uno titulo iisdemque personis ecce sine 
 crimine, ecce delictum: unde declarat, non statim sine 
 delicto adseri quem uideas sine crimine nominari.

dixit enim 
 et Dominus Iesus: uenit Iohannes non manducans 
 neque bibens. et iterum scriptum est: esca illius erat 
 locusta et mel siluestre. numquid ex alterutro aut 
 Iohannes non manduoasse aut Dominus fefellisse credendus 
 est ? sed e contrario in utroque ueritas est, quia et Iohannes 
 in substantiam carnis escae aliquid sumpserit et rursum uere 
 dixerit Dominus in Iohannem, nec cum ceteris nec id manducasse 
 quod ceteros, probans se Scripturasque sanctas occultata 
 saepe scientia Dei hominum manifestare sententias.

quamobrem 
 obsequenter accipitur, quotiescumque Scriptura commemorat 
 et iustum et sine querella, pro captu temporis 
 et secundum iudicia hominum dici, non secundum illud ultimum 
 indicium Dei, cui uniuersorum conscientia subicitur et lingua 
 omnium confiteatur.

Denique liquido intellege, quia instificatio Iob passionumque 
 eius in carnem permissio prouido consilio Dei confusionem 
 diaboli arrogantis operata est, ut, dum homo de honore

 

 


 
 creatris ipso Domino probante laudatur, infidelitatis notam 
 declinans angelus puniretur.

rursus autem ne famulo suo 
 grauiorem plagam faceret, dum sanaret, et per curam carnis 
 animae uulnus nfligeret, hoc est, ne beatus Iob tanta temptatione 
 superata duplicatisque omnibus et restitutes in superbiam 
 elatus in iudicium incideret diaboli, admonetur ab 
 occultis suis, ut etsi a foris de iustitia laudaretur, intus tamen 
 ei se sciret subditum esse debere, a quo custodiretur . 
 dicit enim ad eum Dominus:

quis est hic qui celat me 
 consilium, continens sermones in corde, et me 
 putat latere? accinge tamquam uir lumbos tuos. 
 interrogabo, tu autem responde mihi. ubi eras, 
 cum fundarem terram? indica mihi, si nosti scientiam.

et post multam docendo correptionem uel corripiendo 
 doctrinam respondens Iob Domino dixit: quid ego 
 iudicor commonitus et increpitus a Domino, audiens 
 talia cum nihil sim?

Talis et Zacharias, homo sine querella, dignus honore 
 hominum, dignus testimonio Scripturarum, quem aliqua iam, 
 ut arbitror, ex hoc inflatio titillabat, incipiebatque plus credere 
 famae quam conscientiae, per corripientem angelum nota infidelitatis 
 arguitur et temporario silentio castigatur.

unde et 

 

 


 
 Paulus dicit: itaque qui se existimat stare, uideat 
 ne cadat. et quasi forma hominum de se ipse pronuntiat 
 dicens: castigo corpus meum et in seruitutem redigo: 
 ne forte, cum aliis praedicauerim, ipse reprobus 
 efficiar. ita sine crimine dici quemquam et sine querella 
 non est perfectionis testimonium sed conuersationis 
 exemplum.

De inmaculato autem ubicumque Scriptura pronuntiat; sicut 
 Dauid ait beati inmaculati in uia, qui ambulant in 
 lege Domini, sana doctrina traditum reor, quia uere beati 
 sint qui sunt inmaculati in uia, hoc est perfecta fide in ueritate 
 gradientes, non declinantes haeretica prauitate neque in 
 dexteram neque in sinistram.

uia Christus est, qui per Spiritum 
 Sanctum ducit ad Patrem. igitur qui sine macula 
 atque lepra nec conuiolatus ab his, quorum sermo serpit 
 ut cancer, uenerandae gloriam Trinitatis audit credit intellegit, 
 beatus in fide inmaculatusque consistit.

ex quo etiam 
 dicitur ad Abraham: ambula coram me et esto sine 
 macula. necessario enim Abraham — qui credidit Deo 
 et reputatum est ei ad iustitiam; ut sit in eo quo 
 credidit, uidit et gauisus est — perfectus ac sine 
 macula commonetur, multarum gentium pater constitutus 
 in fide et fidelium sinus, in requie ut simus omnes, qui speramus 
 in Deo cum fideli Abraham.

beati inmaculati in

 

 


 
 uia, scriptum est; per fidem enim ambulamus non 
 per speciem. at uero si uis de inmacalato qualem Dauid 
 orans quaerit audire, uanam possibilitatis tuae depone fiduciam, 
 et prostratus in precibus cum propheta oratione coniungere, 
 flens pariter ac dicens: delicta quis intellegit? ab occultis 
 meis munda me, Domine, et ab alienis parce 
 seruo tuo. si enim mihi non fuerint dominati, 
 tunc inmaculatus ero.

infelix ego homo delicta, quae 
 nondum intellego, quando uitabo? Petrus diligit Christum nec 
 umquam a dilectione declinat, testimonio dilectionis Domini 
 nunc petra fundamenti Ecclesiae constituitur, nunc satanae 
 uocabulo deprauatur. unum atque idem semper operanti nunc 
 dicitur non reuelauit hoc tibi caro et sanguis, sed 
 pater meus, qui est in caelis, nunc rursus ingeritur 
 non sapis quae Dei sunt, sed quae sunt hominum.

apostolns diligendo electus est diligendo confusus, habens pro 
 nimio amore peccatum. siquidem adnuntianti de passione sua 
 Domino amoris inpatientia dixerat: propitius tibi. esto; 
 Domine; non erit istud tibi.

0 miseriam miserorum! si Petrus in aliquo Christum amando 
 peccauit, delicta quis intellegit? clamat propheta et 
 clamat in Spiritu Sancto, clamat ille, de quo dixerat Dominus 
 manus mea auxiliabitur ei et bracchium meum

 

 

 

 


 
 confortabit eum et nihil proficiet inimicus in eo, et 
 quid clamet adtende: ab occultis meis munda me, Domine.

Dauid ille electus secundum cor, ille, quem promisit 
 Deus facturum omnes uoluntates suas, ille, quem 
 unxit in regem, ille , quem prophetici spiritus sanctificatione 
 donauit, stupens in obreptione peccaminum clamat ad Dominum 
 et ut ab occultis suis mundetur implorat et dicitur ei a Domino 
 in alio loco: non aedificabis domum nomini meo, eo 
 quod sis uir bellator et sanguinem fuderis, quasi 
 nero sordium abolitione cunctarum ita emundare eum nequiuerit, 
 ut dignum digno operi praepararet.

Dauid usque ad 
 mortem non emundatur, sed praelato in templi struotione sibi 
 filio se ipse condemnat; et Goliath cum armigero suo calumniatur 
 mihi, cur Dominus non faciat in eo, quod numquam 
 fecit in saeculo!

dicit et Ecclesiastes: nihil sub sole nouum, 
 nec ualet quisquam dicere: ecce hoc recens est; 
 iam enim praecessit in saeculis quae fuerunt ante 
 nos; et nouorum dogmatum instructor adfirmat: potest fieri, 
 quod numquam factum est! non requiras utrum fuerit, quod 
 posse non ambigas.

aedificari domum uoluit Deus nomini suo at 
 hoc, ut non nisi innocens et bene inmaculatus exstrueret. duo ad

 

 


 
 hoc reges cunctis uiribus eliguntur, uterque ad adiutorium; 
 de custodia utrique promittitur. ad Dauid siquidem dicit 
 Deus: neritas mea et miserioordia mea cum eo. de 
 Salomone uero testatur: ipsum elegi mihi in filium, et ego 
 ero ei in patrem.

ex his duobus templum Domini unus praeparat, 
 alter aedificat; praeparat senex, perficit puer. 
 dignum est enim, ut sanctum Domini templum sanctus aedificet. 
 praeparat, ut dixi, senex, sed quasi postquam peccare 
 ceesauit; perfioit puer, sed paene cum adhuc peccare non. 
 coepit. ille ante peccauit, hie postea. ille multo peccato aedificar 
 non meruit, iste multum peccando quod aedificauerat 
 dereliquit.

et inter haec mirabiliter sibi ordinatio sancta 
 disposuit, ut inter duas aetates, quod perpetuum in homine 
 esse non poterat, pro captu temporis inueniret. uterque aliquando 
 non peccaui, tamen uterque sine peccato esse non 
 potuit: ut sit Deus uerax, omnis autem homo mendax, 
 sicut scriptum est; uani filii hominum, mendaces 
 filii hominum in stateris.

Habentes utique gratiam et adiutorium Dei, tamen sine 
 peccato esse nec obtinere Dauid nec Salomon ualuit custodire; 
 et Iouiniani filius, ut omnipotens Deus pro ipso discipulisque 
 eius tantum rerum ordinem mutet, sperat! quod si factum 
 forte non fuerit, Deum inpossibilitatis accuset?

\'potest, inquit, 
 homo esse sine peccato, tamen cum Dei adiutorio*. quid

 

 

 


 
 faciam? tolerabo interim pannum nouum uestimento ueteri 
 conligatum, donec emendationis miserae falsitatem peior scissura 
 patefaciat. concedo enim, ut contra ducem ueritatis loquentis 
 cum dixerit potest homo si uelit\', dixisse uideatur potest 
 homo cum adiutorio Dei\'.

nunc demum mihi uelnti ad exordium 
 propositionis sermo reuocandus est et paulisper iniuriae 
 dolore seposito cum reuerentia disputandi ad celsitudinem 
 capitis recurrendum.

capnt enim nostrum est Christus Iesus, 
 quem, sicut apostolus ait, proposuit Deus propitiationem 
 per fidem in sanguine ipsius ad ostensionem 
 iustitiae, propter remissionem praecedentium 
 delictorum, in sustentationem Dei et ostensionem 
 iustitiae eius in hoc tempore, ut sit ipse 
 iustus et iustifieans eum, qui ex fide est Iesu.

itaque propitiator per fidem in sanguine suo positus ad 
 ostensionem formamque iustitiae ipse est mediator Dei et 
 hominum, homo Christus Iesus. de quo Iohannes usque 
 ad ipsam paene inaccessibilem lucem introductus exclamat 
 in principio erat Verbum et Verbum erat apud 
 Deum et Deus erat Verbum. hoc erat in principio 
 apud Deum, omnia per ipsum facta sunt.

ac post 
 paululum exposita diuini operis ueritate subiungit: etVerbum 
 caro factum est et habitauit in nobis; et uidimus 
 gloriam eius, gloriam tamquam unici nati a Patre,

 

 


 
 plenum gratiae et ueritatis. qui peccatum non 
 fecit, nec inuentusest dolus in ore eius, qui tamquam 
 agnus coram tondente sic non aperiens os 
 suum, cum flagellatus crucifixus et mortuus est, qui aculeum 
 mortis edomuit, qui a mortuis resurrexit, qui captiuam 
 ducens captiuitatem ascendit in caelos.

hic est unigenitus 
 in patre, primogenitus in multis fratribus; in 
 quo est omnis plenitudo diuinitatis corporaliter. 
 hic ergo Dominus Christus, hic, inquam, filius Dei, in uirtute 
 Patris et gloria quae in principio condidit et redemit in medio, 
 etiam in nouissimo iudicabit.

Itaque post conditionem uniuersae, quae secundum uoluntatem 
 eius extitit, creationis conpositis modum rebus inposuit, 
 ut quod rationale factum fuerat ratione subsisteret, et quod 
 libero donarat arbitrio, ne in licentiam perditionis excurreret, 
 praecepti lege restrinxit: ut cum creatura.

creatorem et domini 
 donum agnosceret et praecepti stabilitatem , in subiectione 
 lapsus libertatem prospiciens ad hoc tantum ipsa libertate uti 
 uellet, ut per eam seruitium quo regeretur eligeret digno 
 habitus iudicio, ut ex prudenti seruitute defensionem, ex libera 
 uoluntate mereretur mercedem, confirmante apostolo, qui ait: 
 si enim uolens hoc ago, mercedem habeo.

\'fiant duo 
 luminaria magna\' omnipotens Deus dixit et facta sunt, praecepitque, 
 ut diuidant diem ac noctem et sint in signa et

 

 


 
 tempora et dies et annos. numquid haec semel decreta 
 diatinotio non usque in praesentem permanet diem P et tamen 
 haec ipsa, quae sic ordinato motu feruntur, creatori mutare 
 cum uelit, potentia inerat, si ratio non teneret: quoniam in 
 omnibus potentiae Dei ratio coniuncta est. si enim esset apud 
 creatorem mutatio operum, qualiter a creatura expectari posset 
 obseruatio mandatorum?

iussum a Deo est, ut germinet 
 terra herbam, faenum lignumque fructiferum.. hoc 
 etiam nunc annuis uicibus incessabili parturitione custodit; 
 et tamen iratus saepissime Deus terrae fructus negata imbrium 
 ubertate diminuit et quod auferre in totum potuit maluit 
 castigare, ut et correptionem plaga ostenderet et ordinem 
 natura seruaret.

fecit Deus hominem de limo terrae 
 et uitalis spiritus insufflatione uiuentem posuit in paradiso 
 deliciarum, libero insuper donauit arbitrio uinxitque mandato 
 medio inmortalitatis et mortis; quamuis adserant toi, 
 qui abundantiora de pectore tuo uenena suxerunt, mortalem 
 eam fuisse factum nihilque eidem damni ex transgressione 
 contigisse praecepti. at uero praeuaricante homine terra maledicitur, 
 laboribus ac doloribus homo ipse coonustatur, ut in 
 sudore faciei panem adquirat iubetur, nota mortis circumscribitur, 
 donec in terram, de qua sumptus est, reuertatur;

 

 


 
 eicitur Adam de paradiso, generat filios trahentes secum seminis 
 infidelis originale peccatum; peccat humanum genus; 
 Deum quoque paenituit quod hominem fecisset in terra.

O Domine, sustine paulisper stultitiam meam, donec, qui 
 sibi sapiens et prudens uidetur, erubescat et sentiat inprudentiam! 
 peccante uno homine, ex quo in uniuersam suocessionem 
 dira contagia transierunt regnumque in uniuersos 
 mortis inualuit, paenitet te, irasceris, doles et, usquequo Verbum 
 caro factum passione, cruce ac morte opus habeat, commoueris.

forte satius fuerat unum deleri ilico pecoatorem et 
 mox alium secunda plasmatione substitui, quo ab omni sorde 
 libera et inmaculata propago descenderet. an haec te, omnipotens 
 Deus, quia non fecisse agnoscimus, non potuisse credimus?

o Petre, super quam petram Christus suam fundauit 
 ecclesiam, et o Paule, qui fundamentum posuisti, praeter quod 
 aliud nemo potest ponere, quod est Christus, beati apostoli, 
 columnae et firmamenta ueritatis, uos saltem huic, qui consiliarius 
 Deo est et mediator, sacris respondete sermonibus ! 
 ait Petrus:

benedictus Deus et pater domini nostri 

 

 


 
 Iesu Christi, qui per magnam misericordiam suam 
 regenerauit BOS in spem uitae per resurrectionem 
 a mortuis domini nostri Iesu Christi, in hereditaten 
 incorruptibilem et incontaminabilem, conseruatam 
 in caelis nobis, qui in uirtute Dei custodimini 
 per fidem in salutem paratam reuelari in 
 tempore nouissimo.

deinde Paulus, uas electionis, profert 
 thesauros salutares et ait: benedictus Deus et pater 
 domini nostri Iesu Christi, qui benedixit nos in 
 omni benedictione spiritali in caelestibus in Christo, 
 sicut elegit nos in ipso ante Mundi eonstitutionem, 
 ut essemus sancti et inmaculati in conspectu 
 eius in caritate, qua praedestinauit nos in 
 adoptionem filiorum per Iesum Christum in ipsum, 
 secundum propositum uoluntatis suae, in laudem 
 gloriae suae, in qua gratificauit nos in dilecto, 
 in quo habemus redemptionem per sanguinem 
 eius, remissionem peccatorum, secundum diuitias 
 gratiae eius, quae superabundauit in nobis in omni 
 sapientia et prudentia: ut notum faceret nobis 
 sacramentum uoluntatis suae secundum bonum 
 placitum eius quod disposuit in eo dispensatione 
 plenitudinis temporum, restaurare omnia in Christo, 
 quae in caelis et quae in terra sunt.

dicit


 

 


 
 Petrus in salutem paratam reuelari in tempore nouissimo; 
 testatur et Paulus, quod proposuit in eo in 
 dispensationem plenitudinis temporum instaurare 
 omnia in Christo; et nunc nobis nescio quis quasi rana e 
 caeno emergit et personat: cquid mihi est expectare tempus, 
 expectare iudicium. Deus si potest, semper potest: si semper 
 potest, personarum acceptor non est\'!

potest ergo et modo 
 potest et in te uere personarum acceptor probandus, si, quod 
 in omnibus potest et utique acturus in tempore suo est, in 
 te solo ante tempus faceret, quod neque in Moyse fecit, cui 
 unum tantummodo in hac uita peccatum exprobrauit et tamen 
 ante mortem remisit, quem ob hanc culpam mori iussit, ne 
 terram repromissionis intraret.

audiat ergo Salomonem super 
 ordinatione temporum et Dei constitutione testantem: omnia 
 tempus habent et suis spatiis transeunt uniuersa 
 sub caelo. tempus nascendi et tempus moriendi. 
 tempus plantandi et tempus euellendi quod plantatum 
 est. tempus occidendi et tempus sanandi. 
 deinde alio loco dicit:

uidi sub sole in loco iudicii impietatem 
 et in loco iustitiae iniquitatem et dixi 
 in corde meo: iustum et impium iudicabit Deus, 
 et tempus omnis rei tunc erit.

quamobrem, o homo 
 uacue, si quam fiduciam habes, patienter expecta ordinem Dei, 
 quem dignatus est et ipse Dominus expectare qui fecit: facastus 
 sub lege, qui fecerat legem. audi ipsum tibi dicentem: 
 non est uestrum scire tempora, quae Pater posuit

 

 

 
 
 in sua potestate.

aut si uis apertius accipere testimonium, 
 quia cum utique possit Deus tamen pro ipsa sui ordinatione 
 non faciat, dicit ad Petrum: an putas non posse me modo 
 rogare Patrem meum, et exhibebit mihi plus quam 
 duodecim legiones angelorum? sed quomodo conplebuntur 
 Scripturae, quia sic oportet fieri?

uides 
 ergo, quia operator temporis temperat uirtutes et ratio dispositionis 
 miscet potentiae patientiam. deinde ait Dominus: 
 reconde gladium in theca. fieri enim non potest, 
 ut calicem quem dedit mihi Pater non bibam illum.

et tamen Deus nihil non potest, nec est quicquam quod non 
 faciat nisi forte quod nolit, non oporteat, non proponat. loquitur 
 Paulus ad Thessalonicenses, significans de aduentu 
 Antichristi: non retinetis, quod cum adhuc essem 
 apud nos, haec dicebam nobis? et nunc quid detineat 
 scitis, ut reueletur in suo tempore.

tanta nis 
 est decreti Dei et tam inreuolubilis status constitutorum in 
 suis quibusque causis temporum, ut propter electos suos dies 
 saeculi adbreuiari dixerit Dominus non auferri; ut faceret 
 temporum statutorum pro maiestate plenitudinem, pro pietate 
 breuitatem, simulque et conpendium misericordia caperet et 
 numerum mundus inpleret.

et tu nis iam — ecce ego cum 
 dolore misericordiae loquor — tu inquam uis, o homo similis

 

 


 
 mei, ut tibi homines in hoc praesenti tempore, quod nusquam 
 antea dictum in sacris uoluminibus inuenitur, quemquam sine 
 peccato esse respondeant et, si in hoc forte consenserint, de 
 die momentoque subscribant,

nouam calumniae machinam instruens, 
 ut, quod non fieri dicimus, non posse fieri dixisse 
 uideamur, et in quo praecipue operantem in dispositione quam 
 statuit omnipotentiam praedicamus, ne inpatienter infamare 
 inpotentiam iudicemur? uanum, quaeso te, furorem abice, 
 quoniam hoc ipsum ad peccatum proficit, de quo abstergendo 
 possibilitatem temporis, non clementiam iudicis uideris cogitasse.

Hactenus de potentia Dei, quam praedicamus et colimus, 
 et de praefinitione temporum, quae profundissimo ipsius sunt 
 statuta consilio, dixisse sufficiat; de qua, etsi plura quae sunt 
 sanctorum scripta non essent, daemonum saltim responsio sola 
 sufficeret, qui propria damnati conscientia uociferantur ad . 
 Dominum. quid tibi et nobis, fili Dei ? quid uenisti 
 ante tempus perdere nos?

quos cum iQtellegas de constitutione 
 iudicii confitentes, cape certissimum ipsius contra 
 te exemplum. si illos in oppressione miseri hominis conprehensos 
 ultimo tunc iudicio intellegis esse damnatos: accipe 
 et te ipsum hic inperturbabili emundatione purgandum; sin

 

 


 
 autem, ut legitur, patientia Dei adhuc illis liberum indulget 
 arbitrium: adhuc et te crede temptandum.

Nunc ad aliam strictim transeo quaestionem, quam tu aduersus 
 omnes catholicos uibrare saepius diceris. nam etiam in 
 epistula tua illa lucubratissima haec ipsa uel intellegere uix 
 potuimus. ita ista, inquam, ad Demetriadem puellam, ut audio, 
 sacram et sanctam homo uerecundissimus scribere non erubuisti, 
 docens, ut credo, reuerentiam castitatis sub stropha Ioseph et 
 luxuriantis dominae suae, ubi dixisti, contempta frequenter 
 domina propiores adulescenti tendit insidias, 
 secretum ac sine testibus manu inpudens 
 adprehendit, nopportunam historiam obscenissimo sermone 
 contexens;

quamquam hoc quod neque apte neque decore dicitnr, 
 tibi inputare non debeamus, cui neque natales dederunt, 
 ut honestioribus studiis erudireris, neque naturaliter prouenit, 
 ut saperes , sed illis dictatoribus tuis, qui miserum sensum 
 miserrimo sermone conscribunt et te legendum cachinnis quasi 
 titulum confusionis exponunt.

inter haec ergo huiusmodi sensum 
 in eadem epistula indigestis sermonibus eructasti, quod 
 plerique nostrorum dicerent, Deum malam hominis condidisse 
 naturam. quod etiam ille Phineus tuus pedetemptim nobis

 

 


 
 temptauit intendere: unde breuiter primum profiteor, deinde 
 respondeo.

ante tribunal Christi in dextera inter agnos Dei 
 non sit dignus adsistere nec mereatur uidere Dominum in 
 regione uiuorum nec in gloria resurrectionis uita Iesu 
 manifestetur in mortali corpore eius, qui dicit Deum 
 aliquam malam uel hominis uel cuiusque rei condidisse naturam, 
 uel qui liberum in aliquo tollit arbitrium, cum scriptum 
 legerit: omnia quaecumque fecit Deus, bona 
 ualde.

et de libero hominis arbitrio scriptum est: Deus 
 creauit hominem inexterminabilem et reliquit eum 
 in manu consilii sui. caece et maligne — aliter enim tibi 
 loqui nequeo, sensum dominicae auctoritatis, sensum propriae 
 fragilitatis, sensum communis intellegentiae non habenti —, 
 nos naturam hominis infirmam dicimus esse, non malam. nam 
 si mala esset, bonum omnino non caperet; nunc uero cum 
 genuino affectu concupiscat bonum et adhaereat bono malumque 
 omnino fugiat, ubi in ea malam dicendum est esse substantiam?

Dopiinus clamat: spiritus quidem promptus, 
 caro autem infirma. clamat Abraham: ego autem terra 
 et cinis. clamat lob: homo putredo et filius hominis 
 uermis. clamat Esaias: o miser ego, quoniam conpunctus 
 sum, quia, cumsim homo et inmunda labia 
 habeam, in medio quoque populi inmunda labia

 

 

 
 
 habentis habitem.

clamat Hieremias: anima in angustiis, 
 et spiritus anxius clamat ad te: uide 
 Domine et miserere. clamat Abacuc: custodini me et 
 expauit uenter meus a uooe orationum et intra me 
 turbata est habitudo mea. clamat Dauid: exaudi me 
 in tua iustitia et non intres in iudicium cum seruo 
 tuo, quia non iustificabitur in conspectu tuo 
 omnis uiuens.

clamant omnes apostoli infirmitatis timore turbati: 
 Domine, libera nos, perimus. clamat Iohannes: 
 si dixerimus quoniam peccatum non habemus, ipsi 
 nos seducimus, et ueritas in nobis non est. clamat 
 Iacobus: in multis enim offendimus omnes.

clamat 
 Paulus: infelix ego homo, quis me liberabit de corpore 
 mortis huius? gratia Dei per Iesum Christum 
 dominum nostrum. et ut generaliter uniuersorum clamet 
 infirmitas, clamat Spiritus Sanctus in sanctis: omnis caro 
 faenum et gloria hominis sicut flos faeni. faenum. 
 aruit, flos decidit; uerbum autem Domini manet 
 in aeternum.

Contra has tam splendidas perspicuasque diuinorum nubes 
 testimoniorum audiat laborans in gemitu suo mundus uniuersus 
 Pelagium reclamantem atque humili ueritati non solum

 

 


 
 uerborum inpudentia sed etiam scriptorum cauteribus resistentem.

ait enim in epistula, quam supra nominauimus: uerum e 
 contrario remisso ac fastidioso animo superborum 
 ac nequam seruorum more in os Domini reclamamus, 
 et dicimus \'durum est, arduum est, non possumus; 
 homines sumus, fragili carne circumdamur\' et — o 
 caecam insaniam! — et — o profanam temeritatem! — 
 duplicis ignorantiae accusamus scientiae Dominum, 
 ut uideatur nescire quod fecit, nescire quod 
 iussit et quasi oblitus fragilitatis humanae, 
 cuius auctor ipse est, inposuerit homini, quod 
 ferre non possit. quid, rogo, hac praesumptione feralius?

quid hac increpatione peruersius? exprobras Ecclesiae catholicae, 
 cuius nos uiscera sumus, quod quasi dicere desperando 
 uideatur, quod Deus auctor hominis inposuerit homini quod 
 ferre non possit:

cuius tamen fidelissima est et ore et humilitate 
 professio, Deum et primo omnia possibilia praecepisse 
 et nemine tamen possibilia complente — propter quod subditus 
 fit omnis mundus Deo — postea pondus praecepti substituta

 

 

 
 
 gratiae indulgentia subleuasse.

ueramtamen ta, serue nequam 
 et maligne, qui quod tibi dominus tuus remisit, a conseruis tuis 
 conaris exigere: tuum primum sensum discutio et meum postea 
 si uidetur explano.

tu qui non posse ferri onus legis dixisse 
 quosdam arguis, ergo tu te ipsum ferre posse confidis? o miser, 
 qui secundum quod scriptum est dicis in corde tuo: diues 
 sum et ditatus sum et nullius rei egeo, et nescis quia 
 tu es miser et miserabilis et pauper et caecus et 
 nudus.

numquid ad te locutus est Christns \'amen dico 
 tibi, non tibi reuelauit caro et sanguis, sed pater 
 meus qui est in caelis\'? numquid tibi dixit \'tu uocaberis 
 Cephas*? numquid tibi spopondit super hanc 
 petram fundabo ecclesiam meam ?

adtende enim quid 
 Petrus apostolus Spiritu Sancto docente commoneat, qui ait: 
 et nunc ergo nos quid temptatis Deum, inponere 
 iugum collo discentium, quod neque patres nostri 
 neque nos ipsi potuimus portare? sed gratia domini 
 nostri Iesu Christi credimus nos posse saluos 
 fieri, sicut et illi.

Petrus apostolus dicit, quia ille nere 
 Deum temptet, qui nunc homini onus legis moliatur inponere; 
 contra autem tu obicis et minaris, quod ille criminetur iniustitiae 
 Deum, qui per confessionem propriae infirmitatis ad

 

 


 
 gratiam spiritus a littera occidente confugiat.

Samuhel Helias 
 Heliseus Esaias Hieremias Danihel Zacharias, omnes sancti 
 uel iudices uel reges uel prophetae patres sine dubio nestri 
 sunt et neminem patrum Petrus adfirmat sed neque semet 
 ipsos, hoc est apostolos, cum essent Iudaei, onus legis ferre 
 potuisse, sed fide Christi secundum spem gratiae fuisse 
 saluatos.

An forte secundum te omnes isti sancti patres Dai adintorium 
 non habebant? eecoe Petrus increpat illos, qui grate 
 ingum collo discentium inponere conabantur; tu « contrario 
 m scandalum Petri increpas eos, qui ad fidelem Dei misericordium 
 confugiunt et ae per semet ipsos onus legis ferre 
 diffidunt.

sed tibi specialis inde portandi oneria fortasse fiducia 
 est, quod balneis epulisque nutritus latos humeros gestas 
 robustamque ceruicem, praeferens etiam in fronte pinguedinem, 
 sicut scriptum est: tetendit enim aduersum Deum 
 manum suam et contra omnipotentem roboratus 
 est. cucurrit aduersum eum erecto collo et pingui I 
 cemice armatus est. operuit faoiem eius crassitudo, 
 et de lateribus eius aruina dependet.

atilli tales essa 
 non possunt, quibus semper in corde loquitur Christus: contendite 
 per angustam uiam introire: lata est enim, 
 quae ducit ad mortem. et Paulus apostolus monet:

 

 

 

 


 
 curam carnis ne feceritis in concupiscentiis. est 
 in me ueritas Christi, quia multum doleo pro nobis. 
 iuxta sententiam enim beati patris mei Augustini non est 
 sani fiducia sed insani.

de uno praeoepto eodemque primo te, 
 si dignaris, interrogo. in lege Dominus per Moysen iubet, 
 quod et in euangeliis Christus adfirmat: diliges Dominum 
 Deum tuum ex toto corde tno et ex tota anima tna 
 et ex totis uiribus tuis; et secundum simile huic: 
 diliges proximum tuum tamquam te ipsum.

rogo te, 
 responde non mihi sed Deo, non uoce sed conscientia, si ita 
 ex toto corde Deum diligis, ut nullam umquam in eo cogitationem, 
 quae absque timore et dilectione Dei intellegi possit, 
 admittas; si ita in tota anima sequeris, ut suscepta semel 
 cruce in nullam penitus oblectationem habita ad tempus iucunditate 
 succedas; si ita in totis uisceribus tuis calore caritatis 
 ardes, ut nulla penitus per argumenta necessitatis infirma 
 concupiscentiis ant desideriis adquiescas;

deinde, cum scriptum 
 sit: omne quod non sit ex fide peccatum sit et siue 
 nobilium locorum episcopos uideris sine potentes saeculi uiros 
 siue diuites sub religione uideas, utrum omnino nihil uel

 

 


 
 adulationi uel timeri uel spei acceptione personarum captus 
 indulgeas nec quicquam in quo te cor tuum reprehendat et 
 conscientia remordeat, uel si nulla uerba tempori potius quam 
 neritati adcommodata respondeas.

illud etiam consulo: utrum 
 aeque omnes Christianos siout te ipsum diligis? nos enim sub 
 uno capite, quod est Christus, et sub una Ecclesia, quae est, 
 Christus, omnes fratres sumus et unum corpus in Christo. 
 utrum ergo sicut te ipsum diligas omnes, qui misericordiam 
 Dei sperant, quos tamen noueris, confitere; non enim te de 
 ignotis consulo, quos ex eo te diligere arbitraris, quod quia 
 non noueris non odisti.

sed quid ego haec a canfessione tua 
 exigo, cum conuersationem tuam uulgus agnoscat P tu perfectus 
 sine infirmitate, tu omnem legis sarcinam ferre possibilis, tu, 
 inquam, homo inflate sed uacue, audi, si dignaris, Dominum 
 Saluatorem te, si tamen hoc poteris, ad sancta reuocantem: 
 amen dico uobis, quisquis non receperit regnum 
 Dei uelut infans, non intrabit in illud.

infans nihil 
 in se habet, nisi quod diligit blandientem et quod panem 
 suum non in sudore suo sed in precibus sperans alimoniam 
 uitae simplici petitione consequitur, quam fiduciali opere non 
 meretur: qua tu conparatione commonitus conuertere ad infantiam, 
 ut reuertaris ad uitam.

Et quoniam superius dixeram de possibilitate oneris sustinendi 
 tuum primum sensum discutio et meum postea, si 
 uideatur, explano\':

mea sententia est, quia et in hoc quoque 

 

 

 


 
 peccamus, qui, cum infirmi sumus, de infirmitate conquerimur 
 sicut apostolus ait numquid dicit figmentum ei qui se 
 finxit, quid me finxisti sic?

infirmitatis enittt querelia 
 propriae uirtutis ambitio est, quoniam occulte adiutorium Dei 
 fastidit, qui peculiarem fortitudinem quaerit. et hic diabolus 
 est, qui dicit \'uiribus faciam\'. ego autem secundum apostolum 
 gloriabor semper in infirmitatibus meis, ut 
 semper dicat cor meum Deo: in uelamento alarum tuarum 
 exultabo, adhaesit anima mea post te; me 
 suscepit dextera tua.

unde et scriptum est: postnlationes 
 uestrae innotescant coram Deo, et pax 
 Dei, quae exsuperat omnem mentem, custodiat 
 corda et corpora uestra in Christo Iesu. habeo itaque 
 infirmitatem et gaudeo in cognitione infirmitatis meae. cum 
 enim infirmor, tunc potens sum, potentem inuocando 
 Deum, qui me exaudit infirmum, qui nobis fidelissime repromisit: 
 ego autem uobiscum sum omnibus diebus 
 Usque ad consummationem saeculi.

pecdliare opus 
 infirmitatis est in omni loco semper orare, ut omnipotens Deus,

 

 


 
 qui se spopondit non deserere, etiam iuuare non cesset. ecce 
 enim Scriptura clamat infirmis: quaerite Dominum et 
 confirmamini quaerite faciem eius semper, cui 
 respondit pia. at uera. confessio : ecce sicut oculi seruerum 
 in manibus Dominorum suorum, ita oculi 
 nostri ad Dominum Deum nostrum donec misereatur 
 nobis s.

magna et qerta est 4e perfectione fiducia, cum 
 omnipotens facit quod optat infimus, rursusque magna et 
 certa est de confirmatione securitas, cum omnipotens seruat 
 nec perdit infirmos; sicut scriptum est: ei autem, qui 
 pote$t omnia abundantius facere quam petimus et 
 intellegimus, secundum uirtutem quam operatur 
 in nobis: ipsi gloria in Christo Iesu. quamobrem.

admonet apostolus: quae sursum. sunt sapite, non quae 
 super terram; mortui enim estis et uita uestra 
 abscondita est cum Christo in DęQ. cum Christus 
 apparuerit uita uestra, tunc et uos cum illo apparebitis 
 in gloria. uitae fructus est sanctitas, sanctitas uero est 
 esse sine peccato, si ergo incorruptionis gloria abscondita est ab 
 omnibus hominibus in hoc tempore, tu quomodo in hoe eedem 
 tempore ipsa incorruptione posse te superindui gloriaris?

sicut 
 enim corruptionis principium fuit homini declinare in peccatum, 
 ita incorruptionis initium erit non habere peccatum. quis ergo 
 illud ante indicium Dei abscondit aut de sinu Christi abstulit

 

 

 
 
 et tibi tradidit? an forte quia non mereretur eam in future 
 de manu Domini intellegis ?

haec praesnmmns instruit Paulus 
 et dicit: cum autem mortale hoc induerit inmortalitatem: 
 tunc fiet sermo qui scriptus est, Absorta 
 est mors in uictoria. ubi est, mors, uictoria 
 tua? ubi est, mors, stimulus tutis? stimulus 
 autem mortis peccatum est.

per quod ostendit apostolus, 
 nullo modo eatenus quemquam insultare posse morti atque 
 peccato, donec mortalitatem inmortalitas et corruptionem incorruptio 
 consequatur, et ubi infirmitate deleta uirtus perfecta 
 succedit, ubi non erit masculus et femina sed erunt omnes 
 similes angelis Dei.

porro autem si quis iam in tantum 
 cumulum sanctitatis excrescit, ut uiuens in hac carne uel 
 masculum se esse uel feminam nesciat, si iam plenissima sui 
 puritate percepta nec habens uestimenta sordidata similis est 
 angelis Dei et si iam illa quae promissa est sanctis in speciem 
 solis claritate circumdatur, digne hanc perfectionem non uoce 
 sed habitu profitetur.

uerumtamen praesumptio ista perditio 
 est; quin potius huiusmodi homini expedit, ut non suum cor 
 sed Paulum, magistrum gentium, audiat et sequatur simulque 
 oret cum eo, cui oranti respondeat Dominus: sufficit tibi 
 gratia mea; uirtus autem in infirmitate perficitur.

Itaque, quod solum et in quo solo liberum arbitrium pro- 
 Scit, praebeat se unusquisque nostrum Deo terram uoluntariam:

 

 


 
 Dei enim agricultura sumus; Dei aedificatio sumus. 
 mittat in agrum suum semen uerbum, credat in corde, ipse 
 plantet, ipse riget, ipse fecundet, ipse tribuat incrementum, 
 qui est uerus agricola.

quod solum tamen in nobis pobest 
 uoluntaria deuotio, ad continendam in se radioem seminis et . 
 nutriendos uberes partus fideliter subministret semperque 
 orationibus suis agricolam suum, ne inimicus zizania superseminare 
 possit, exsuscitet. haec sit eius in opere Dei co* 
 operatio, cum spe non dubia et caritate sincera.

ait enim 
 Dominus Iesus: ego sum uitis, uos estis palmites: 
 quodcumque habet, de uite habet. non enim, inquit apostolus, 
 tu radicem portas, sed radix te. quid se ergo 
 extollit in fructibus, qui uidentur in eo, cum totum pertineat 
 ad uitem non solum ut possit, uerum etiam ut sit? alioquin 
 excidetur et in ignem mittetur. non enim palmes 
 sed uitis potest, et quod uitis potest palmes ostendit.

sufficit 
 ergo unicuique ut habeat; at uero unde et ubi habeat, et 
 humiliter agnoscat et patienter expectet, ne, dum non habet 
 et habere Se credit, id ipsum quod habet auferatur 
 ab eo. primum hominem peccantem de paradiso eiecit Deus, 
 deinde primum in cruce credentem in paradisum Christus induxit.

merito ergo quamdiu in paradiso non sum et in terra 
 peregrinationis Adae maneo, sine peccato me esse non credo. 
 si autem in paradisum gratia Dei transductus fuero, ibi 
 perfectione mea et morte superata peccatoque deleto aeternam 
 in conspectu Dei potentiae eius gloriam praedicabo.

Haee ego, ut potui, beatissimi sacerdotes, causa fidei et 
 simplicitatis exposui. non mihi succenseant qui laeserunt, si 
 in aliquo per conparationes nominum titulantur. de quaestionibus 
 uero aequanimiter ferant magisque, si timorem Dei 
 habent, gaudeant responsum fuisse quod uerum est.

ego teste 
 Iesu Christo odisse me fateor haeresim, non haereticum, sed, 
 sicut iustum est, interim propter haeresim haeretieum uito, 
 quia et probaui et corripui. detestetur et damnet ore pariter 
 ac manu et cunctis fraternitatis uinculo haerebit, quia 
 scriptum est: inuicem onera uestra portate, et sic 
 implebitis legem Christi.