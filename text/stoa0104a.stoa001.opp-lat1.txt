Bene admones, Donate carissime: nam et promisisse me memini, 
 et reddendi tempestiuum prorsus hoc tempus est, quo 
 indulgente uindemia solutus animus in quietem sollemnes ac 
 statas anni fatigantis indutias sortiatur. locus etiam cum die 
 conuenit, et mulcendis sensibus ac fouendis ad lenes auras blandientis 
 autumni hortorum facies amoena consentit: hic iocundum 
 sermonibus diem ducere et studentibus fabulis in diuina praecepta 
 conscientiam pectoris erudire. ac ne loqui nostrum arbiter 
 profanus impediat aut clamor intemperans familiae strepentis 
 obtundat, petamus hanc sedem : dant secessum uicina secreta, 
 ubi dum erratici palmitum lapsus nexibus pendulis per harundines 
 baiulas repunt, uiteam porticum frondea tecta fecerunt. 
 bene hic studia in aures damus, et dum in arbores et in uites 
 


 


 
 uidemus, oblectante prospectu oculos amoenamus, animam simul 
 et auditus instruit et pascit obtutus : quamquam tibi sola nunc 
 gratia, sola cura sermonis est, contemptis uoluptariae uisionis 
 inlecebris in me oculos tuos fixus es, qua ore, qua mente totus 
 auditor es et hoc amore quo diligis.

Ceterum quale uel quantum est, quod in pectus tuum ueniat ex 
 nobis, exilis ingenii angusta mediocritas tenues admodum fruges 
 parit, nullis ad copiam fecundi caespitis culminibus ingrauescit, 
 adgrediar tamen facultate, qua ualeo: nam et materia dicendi 
 facit mecum. in iudiciis, [contione] pro rostris opulenta facundia 
 uolubili ambitione iactetur: cum de Domino et de Deo uox est, 
 uocis pura sinceritas non eloquentiae uiribus nititur ad fidei argumenta 
 sed rebus. denique accipe non diserta, sed fortia, nec 
 ad audientiae popularis inlecebram culto sermone fucata, sed ad 
 diuinam indulgentiam praedicandam rudi ueritate simplicia: accipe 
 quod sentitur, antequam discitur, nec per moras emporum 
 longa agnitione colligitur, sed conpendio gratiae maturantis 
 hauritur.

Ego cum in tenebris atque in nocte caeca iacerem cumque 
 in salo iactantis saeculi nutabundus ac dubius uestigiis oberrantibus 
 fluctuarem uitae meae nescius, ueritatis ac lucis alienus, 
 difficile prorsus ac durum pro illis tunc moribus opinabar, quod 
 in salutem mihi diuina indulgentia pollicebatur, ut quis renasci 
 denuo posset utque in nonam uitam lauacro aquae salutaris animatus, 
 quod prius fuerat, exponeret et corporis licet manente 
 conpage hominem animo ac mente mutaret. qui possibilis, aiebam, 
 tanta conuersio, ut repente ac perniciter exuatur, quod uel genuinum 
 situ materiae naturalis obduruit uel usurpatum diu senio 
 uetustatis inoleuit? alta haec et profunda penitus radice sederunt. 
 quando parcimoniam discit, qui epularibus cenis et largis dapibus 
 adsueuit ? et qui pretiosa ueste conspicuus in auro atque in 
 purpura fulsit, ad plebeium se ac simplicem cultum quando deponit ? 
 fascibus ille oblectatus et honoribus esse priuatus et inglorius 
 non potest. hic stipatus clientium cuneis, frequentiore comitatu 
 officiosi agminis honestatus, poenam putat esse, cum solus 
 est. tenacibus semper inlecebris necesse est, ut solebat, uinolentia 
 inuitet, inflet superbia, iracundia inflammet, rapacitas inquietet, 
 crudelitas stimulet, ambitio delectet, libido praecipitet.

Haec egomet saepe mecum. nam et ipse quam plurimis uitae 
 prioris erroribus inplicatus tenebar, quibus exui me posse non

 


 
 crederem: sic uitiis adhaerentibus obsecundans eram, desperatione 
 meliorum malis meis uelut iam propriis ac uernaculis et 
 fauebam. sed postquam undae genetalis auxilio superioris aeui 
 labe detersa in expiatum pectus ac purum desuper se lumen infudit, 
 postquam caelitus spiritu hausto in nonum me hominem natiuitas 
 secunda reparauit, mirum in modum protinus confirmare 
 se dubia, patere clausa, lucere tenebrosa, facultatem dare quod 
 prius difficile uidebatur, geri posse quod inpossibile putabatur, 
 ut esset agnoscere terrenum fuisse , quod prius carnaliter natum 
 delictis obnoxium uiueret, Dei esse coepisse, quod iam Spiritus 
 sanctus animaret. scis profecto et mecum pariter recognoscis, quid 
 detraxerit nobis quidue contulerit mors ista criminum, uita uirtutum. 
 scis ipse, nec praedico. in proprias laudes odiosa iactatio 
 est: quamuis non iactatum possit esse sed gratum, quicquid 
 non uirtuti hominis adscribitur, sed de Dei munere praedicatur, 
 ut iam non peccare esse , coeperit fidei, quod ante peccatum est, 
 fuerit erroris humani. Dei est, inquam, Dei omne, quod possumus. 
 inde uiuimus, inde pollemus, inde sumpto et concepto uigore 
 hic adhuc positi futurorum indicia praenoscimus: sit tantum 
 timor innocentiae custos, ut qui in mentes nostras indulgentiae 
 caelestis adlapsu clementer Dominus influxit, in animi oblectantis

 


 
 hospitio iusta operatione teneatur, ne accepta securitas indiligentiam 
 pariat et uetus denuo hostis obrepat.

Ceterum si tu innocentiae, si iustitiae uiam teneas inlapsa firmitate 
 uestigii tui, si in Deum uiribus totis ac toto corde suspensus 
 hoc sis tantum quod esse coepisti, tantum tibi ad licentiam 
 datur, quantum gratiae spiritalis augetur. non enim, qui beneficiorum 
 terrestrium mos est, in capessendo de Deo munere munere 
 ulla uel modus est. profluens largiter spiritus nullis finibus 
 premitur nec coercentibus claustris intra certa metarum spatia 
 frenatur. manat iugiter, exuberat afluenter: nostrum tantum 
 sitiat pectus et pateat. quantum illuc fidei capacis adferimus, tantum 
 gratiae inundantis haurimus. inde iam facultas datur, castitate 
 sobria, mente integra, uoce pura in medellam dolentium 
 posse uenenorum uirus extitinguere, animorum desipientium labes 
 reddita sanitate purgare, infestis iubere pacem, uiolentis quietem, 
 ferocientibus lenitatem, inmundos et erraticos spiritus, qui se 
 expugnandis hominibus inmerserint, ad confessionem minis increpantibus 
 cogere, ut recedant duris uerberibus urguere, conflictantes, 
 eiulantes, gementes incremento poenae propagantis extendere, 
 flagris caedere, igne torrere. res illic geritur nec uidetur: 
 occulta plaga et poena manifesta. ita quod esse iam

 


 
 coepimus, acceptus spiritus licentia sua potitur: quod necdum corpus 
 ac membra mutauimus, adhuc carnalis aspectus saeculi 
 nube caecatur. quantus hic animi potentatus est, quanta uis 
 est, non tantum ipsum esse subtractum perniciosis contactibus 
 mundi, ut quis expiatus et purus nulla incursantis inimici 
 labe capiatur, sed adhuc maiorem et fortiorem uiribus fieri, 
 ut in omnem adversarii grassantis exercitum inperioso iure dominetur.

Atque ut inlustrius ueritate patefacta diuini muneris indicia 
 clarescant, lucem tibi ad cognitionem dabo, malorum caligine 
 abstersa operti saeculi tenebras reuelabo. paulisper te crede subduci 
 in montis ardui uerticem celsiorem, speculare indererum 
 infra te iacentium facies et oculis in diuersa porrectis ipse a terrenis 
 contactibus liber fluctuantis mundi turbines intuere: iam 
 saeculi et ipse misereberis tuique admonitus et plus in Deum gratus 
 maiore laetitia quod euaseris gratuleris. cerne tu itinera latronibus 
 clausa, maria obsessa praedonibus, cruento horrore castrorum 
 bella ubique diuisa. madet orbis mutuo sanguine: et homicidium 
 cum admittunt singuli, crimen est: uirtus uocatur, 
 cum publice geritur. inpunitatem sceleribus adquirit non innocentiae 
 ratio, sed saeuitiae magnitudo.

Iam si ad urbes ipsas ocujos tuos atque ora conuertas, celebritatem 
 offendes omni solitudine tristiorem. paratur gladiatorius 
 ludus, ut libidinem crudelium luminum sanguis oblectet. inpletur 
 in sucum cibis fortioribus corpus, et aruinae toris

 


 
 membrorum moles robusta pinguescit, ut saginatus in poenam carius 
 pereat. homo occiditur in hominis uoluptatem, et ut quis possit 
 occidere, peritia est, usus est, ars est: scelus non tantum geritur 
 sed docetur. quid potest inhumanius, quid acerbius dici? 
 disciplina est, ut perimere quis possit, et gloria est, quod perimit 
 quid illud, oro te, quale est, ubi se feris obiciunt, quos 
 nemo damnauit, aetate integra, honesta satis forma, ueste pretiosa? 
 uiuentes in ultroneum funus ornantur, malis suis miseri 
 et gloriantur. pugnant ad bestias non crimine sed furore. spectant 
 filios suos patres, frater in cauea et soror praesto est, et 
 spectaculi licet pretium largior muneris adparatus amplificet, ut 
 maeroribus suis mater intersit, hoc pro dolor mater et redimit. 
 et in tam impiis spectaculis tamque diris esse se non putant 
 oculis parricidas.

Conuerte hinc uultus ad diuersi spectaculi non minus paenitenda 
 contagia: in theatris quoque conspicies, quod tibi et dolori 
 sit et pudori. cothurnus est tragicus, prisca carmine facinora 
 recensere: de parricidiis et incestis horror antiquus expressa ad 
 imaginem ueritatis actione replicatur, ne saeculis transeuntibus 
 exolescat quod aliquando commissum est. admonetur aetas omnis 
 auditu fieri posse quod factum est. numquam aeui senio delicta 
 moriuntur, numquam temporibus crimen obruitur,

 


 
 numquam scelus obliuione sepelitur. exempla fiunt quae esse iam 
 facinora destiterunt. tum delectat in mimis turpitudinum magisterio 
 uel quid domi gesserit recognoscere uel quid gerere possit 
 audire. adulterium discitur dum uidetur, et lenocinante ad uitia 
 publicae auctoritatis malo quae pudica fortasse ad spectaculum 
 matrona processerat, de spectaculo reuertitur inpudica. adhuc 
 deinde morum quanta labes, quae probrorum fomenta, quae alimenta 
 uitiorum, histrionicis gestibus inquinari, uidere contra 
 foedus iusque nascendi patientiam incestae turpitudinis elaboratam: 
 euirantur mares, honor omnis et uigor sexus eneruati corporis 
 dedecore mollitur plusque illic placet, quisque uirum in 
 feminam magis fregerit. in laudem crescit ex crimine et peritior 
 quo turpior iudicatur. spectatur hic pro nefas et libenter. quid 
 non possit suadere qui talis est? mouet sensus, mulcet adfectus, 
 expugnat boni pectoris conscientiam fortiorem: nec deest probri 
 blandientis auctoritas, ut auditu molliore pernicies hominibus 
 obrepat. exprimunt inpudicam Venerem, adulterum Martem, 
 louem illum suum non magis regno quam uitiis principem, in 
 terrenos amores cum ipsis suis fulminibus ardentem, nunc in 
 plumam oloris albescere, nunc aureo imbre defluere, nunc in 
 puerorum pubescentium raptus ministri(auibus prosilire. quaere 
 iam nunc, an possit esse qui spectat integer uel pudicus. deos 
 suos, quos ueneratur, imitatur: fiunt miseris et religiosa delicta.

O si et possis in illa sublimi specula constitutus oculos tuos 
 inserere secretis, recludere cubiculorum obductas fores et ad 
 conscientiam luminum penetralia occulta reserare: aspicias ab 
 inpudicis geri quod nec possit aspicere frons pudica, uideas 
 quod crimen sit et uidere, uideas quod uitiorum furore

 


 
 dementes gessisse se negant et gerere festinant. libidinibus insanis in 
 uiri uiri proruunt. fiunt quae nec illis possunt placere qui faciunt. 
 mentior, nisi alios qui talis est increpat, turpes turpis 
 infamat et euasisse se conscium credit, quasi conscientia satis 
 non sit. idem in publico accuaatores, in occulto rei, in semet 
 ipsos censores pariter et nocentes: damnant foris quod intus operantur, 
 admittunt libenter, quod cum admiserint criminantur. 
 audacia prorsus cum uitiis faciens et inpudentia congruens inpudicis. 
 nolo mireris quae locuntur huiusmodi: ore illo quidquid 
 iam uoce delinquitur minus est.

Sed tibi post insidiosas uias, post dispersas orbe toto multiplices 
 pugnas, post spectacula uel cruenta uel turpia, post libidinum 
 probra uel lupanaribus prostituta uel domesticis parietibus 
 obsaepta, quorum quo secretior culpa, maior audacia est, forum 
 fortasse uideatur immune, quod ab iniuriis lacessentibus liberum 
 nullis malorum contactibus polluatur. illuc aciem tuam 
 flecte: plura illic quae detesteris inuenies, magis oculos tuos 
 inde deuertes. incisae sint licet leges duodecim tabulis et publico 
 aere praefixo iura. proscripta sint: inter leges ipsas delinquitur, 
 inter iura peccatur, innocentia nec illic, ubi defenditur, 
 reseruatur. saeuit inuicem discordantium rabies et inter togas 
 pace rupta forum litibus mugit insanum. hasta illic et gladius et 
 carnifex praesto est, ungula effodiens, eculeus extendens, ignis 
 exurens, ad hominis corpus unum supplicia plura quam membra. 
 quis inter haec uero subueniat? patronus? sed praeuaricatur 
 et decipit. iudex? sed sententiam uendit. qui sedet crimina

 


 
 uindicaturus admittit, et ut reus innocens pereat, fit nocens iudex. 
 flagrant ubique delicta et passim multiformi genere peccandi 
 per improbas mentes nocens uirus operatur. hic testamentum subicit, 
 ille falsum capitali fraude conscribit: hic arcentur hereditatibus 
 liberi, illic bonis donantur alieni : inimicus insimulat, 
 «alumniator inpugnat, testis infamat. utrubique grassatur in 
 mendacium criminum prostitutae uocis uenalis audacia, cum interim 
 nocentes nec cum innocentibus pereunt. nullus de legibus 
 metus est, de quaesitore, de iudice pauor nullus: quod potest 
 redimi non timetur. esse iam inter nocentes innoxium crimen 
 est: malos quisquis non imitatur offendit. consensere iura peccatis 
 et coepit licitum esse quod publicum est. quis illic rerum 
 pudor, quae esse possit integritas, ubi qui damnent improbos 
 desunt, soli tibi qui damnentur occurrunt?

Sed nos uideamur eligere fortasse peiora et studio destruendi 
 per ea oculos tuos ducere, quorum tristis adque auersandus aspectus 
 ora et uultus conscientiae melioris offendat: iam tibi illa 
 quae ignorantia saecularis bona opinatur ostendam. illic etiam 
 fugienda conspicies. quos honores putas esse, quos fasces, quam 
 afluentiam in diuitiis, quam potentiam in castris, in magistratus 
 purpura speciem, in principatus licentia potestatem: malorum 
 blandientium uirus occultum est, et adridentis nequitiae facies 
 quidem laeta, sed calamitatis abstrusae inlecebrosa fallacia. instar 
 quoddam ueneni, ubi in letales sucos dulcedine aspersa calliditate

 


 
 fallendi sapore medicato poculum uidetur esse, quod sumitur: 
 ubi epota res est, pernicies hausta grassatur. quippe illum uides, 
 qui amictu clariore conspicuus fulgere sibi uidetur in purpura: 
 quibus hoc sordibus emit, ut fulgeat, quos adrogantium fastus 
 prius pertulit, quas superbas fores matutinus salutator obsedit, 
 quot tumentium contumeliosa uestigia stipatus in clientium 
 cuneos ante praecessit, ut ipsum etiam salutatum comes postmodum 
 pompa praecederet, obnoxia non homini sed potestati. 
 neque enim coli moribus meruit ille sed fascibus. horum denique 
 uideas exitus turpes. cum auceps temporum palpator abscessit, 
 cum priuati latus nudum desertor adsecla foedauit: tunc laceratae 
 domus plagae conscientiam feriunt, tunc rei familiaris exhaustae damna 
 noscuntur, quibus redemptus fauor uulgi et caducis adque 
 inanibus uotis popularis aura quaesita est. stulta prorsus et uana 
 iactura, frustrantis spectaculi uoluptate id parare uoluisse, quod 
 nec populus acciperet et perderet magistratus.

Sed et quos diuites opinaris continuantes saltibus saitus et de 
 confinio pauperibus exclusis infinita ac sine terminis rura latius 
 porrigentes, quibus argenti etauri maximum pondus et pecuniarum 
 ingentium uel exstructi aggeres uel defossae strues, hos etiam inter 
 diuitias suas trepidos cogitationis incertae sollicitudo discruciat, 
 ne praedo uastet, ne percussor infestet, ne inimica cuiusque locupletioris 
 inuidia calumniosis litibus inquietet. non cibus securo 
 somnusue contingit, suspirat ille in conuiuio, bibat licet gemma, 
 et cum epulis marcidum corpus torus mollior alto sinu condidit, 
 uigilat in pluma nec intellegit miser, speciosa sibi esse supplicia, 
 auro 80 alligatum teneri et possideri magis, quam possidere

 


 
 [diuitias] , adque — o detestabilis caecitas mentium et cupiditatis 
 insanae profunda caligo! – cum exonerare se possit et 
 leuare ponderibus, pergit magis fortunis angentibus incubare, 
 pergit poenalibus cumulis pertinaciter adhaerere. nulla in clientes 
 inde largitio est, cum indigentibus nulla partitio est, et 
 pecuniam suam dicunt, quam uelut alienam domi clausam sollicito 
 labore custodiunt, ex qua non amicis, non liberis quicquam, 
 non sibi denique impertiunt, possident ad hoc tantum, 
 ne possidere alteri liceat, et — o nominum quanta diuersitas! 
 — bona appellant, ex quibus nullus illis nisi ad res malas 
 usus est.

An ta uel illos putas tutos, illos saltim inter honorum infolaa 
 et opes largas stabili firmitate securos, quos regalis aulae splendore 
 fulgentes armorum excubantium tutela circumstat? maior 
 illis quam ceteris metus est. tam ille timere cogitur quam timetur. 
 exigit poenas pariter de potentiore sublimitas, sit licet satellitum 
 manu saeptus et clausum ac protectum latus numeroso 
 stipatore tueatur. quam securos non sinit esse subiectos, tam 
 necesse est non sit et ille securus: ante ipsos tenet potestas sua 
 quos facit esse terribiles: adridet, ut saeuiat, blanditur, ut fallat, 
 extollit, ut deprimat. faenore quodam nocendi quam fuerit 
 amplior summa dignitatis et honorum, tam maior exigitur usura 
 poenarum.

Una igitur placida et fida tranquillitas, una solida et firma 
 securitas, si qui ab his inquietantis saeculi turbinibus extractus. 
 salutaris portus statione fundetur: ad caelum oculos tollit a terris 
 et ad Domini munus admissus ac Deo suo mente iam proximus, 
 quidquid apud ceteros in rebus humanis sublime ac magnum

 


 
 uidetur, intra suam iacere conscientiam gloriatur. nihil adpetere 
 iam, nihil desiderare de saeculo potest, qui saeculo maior est. 
 \'quam stabilis, quam inconcussa tutela est, quam perennibus 
 bonis caeleste praesidium, inplicantis mundi laqueis solui, in 
 lucem immortalitatis aeternae de terrena faece purgari. uiderit, 
 quae in nos prius infestantis inimici pernicies insidiosa grassata 
 ait plus amare conpellimur, quod futuri sumus, dum et scire 
 conceditur et damnare, quod eramus. nec ad hoc pretiis ant ambitu 
 aut manu opus est, ut hominis summa uel dignitas uel potestas 
 elaborata mole pariatur: et gratuitum de Deo munus et 
 facile est. ut sponte sol radiat, dies luminat, fons rigat, imber 
 inrorat, ita se spiritus caelestis infundit. postquam auctorem 
 suum caelum intuens anima cognouit, sole altior et hac omni terrena 
 potestate sublimior id esse incipit, quod esse se credit.

Tu tantum, quem iam spiritalibus castris caelestis militia signauit, 
 tene incorruptam, tene sobriam religiosis uirtutibus disciplinam. 
 sit tibi uel oratio adsidua uel lectio. nunc cum Deo loquere, 
 nunc Deus tecum. ille te praeceptis suis instruat, ille 
 disponat. quem ille diuitem fecerit, nemo pauperem faciet. 
 penuria esse nulla iam poterit, cum semel pectus caelestis sagina 
 saturauerit. iam tibi auro distincta laquearia et pretiosi marmoris 
 crustis uestita domicilia sordebunt, cum scieris te excolendum 
 magis, te potius ornandum, domum tibi hanc esse potiorem, 
 quam Dominus insedit templi uice, in qua Spiritus sanctus coepit 
 habitare. pingamus hanc domum pigmentis innocentiae, luminemus 
 luce iustitiae. non haec umquam procumbet in lapsum senio 
 uetustatis, nec pigmento parietis aut auro exolescente foedabitur. 
 caduca sunt, quaecumque fucata sunt, nec fiduciam praebent 
 !possidentibus stabilem, quae possessionis non habeant ueritatem.

 


 
 hoc manet cultu iugiter uiuido, honore integro, splendore diuturno. 
 aboleri non potest nec extingui, potest tantum in melius 
 corpore redeunte formari.

Haec interim breuibus, Donate carissime. nam etsi facilem de 
 bonitate patientiam, mentem in domino solidam, fidem tutam salutaris 
 auditus oblectat, nihilque tam tuis auribus gratum est, quam 
 quod in Dominum gratum est, moderari tamen dicenda debemus \' 
 simul iuncti et saepius locuturi, et quoniam feriata nunc quies ac 
 tempus est otiosum, quidquid inclinante iam sole in uesperam dies 
 superest, ducamus hunc diem laeti nec sit uel hora conuiuii 
 gratiae caelestis inmunis. sonet psalmos conuiuium sobrium: ut 
 tibi tenax memoria est, uox canora, adgredere hoc munus ex 
 more. magis carissimos pascis, si sit nobis spiritalis auditio, 
 prolectet aures religiosa mulcedo.