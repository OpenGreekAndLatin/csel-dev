Etsi incongruens est, fratres carissimi, in hoc fauore dicendi aliquid 
 trepidationis adferre minimeque deceat gloriam tantae deuotionis 
 infringere ex eo quod fatear me coepisse dubitare, tamen identidem 
 dico ipsa animum deliberatione confringi: nam exequendae laudis 
 cupiditate succenditur et a loquendo magnitudine uirtutis inhibetur, 
 cum aut non deceat tacere aut periculosum sit parum dicere, nisi quod 
 haec aestuanti res sola subuenit quod uideatur ignosci ei facile posse 
 qui non timuit audere. quam ob rem, carissimi fratres, etsi potentia 
 rei oneratur facultas ingenii, ut quantum se in exprimenda martyrii 
 dignitate protulerit, tantum ipso pondere laudis oppressa adque aestimatione 
 rerum omnium de quibus cum maxime loquitur debilitata ac 
 facta, intra se ipsa inlaqueata oratione deficiat nec habenis liberis: 
 rac solutis in apertum sermonis eloquium uim tantae laudis expromat 
 tamen erit aliqua, nisi fallor, in eloquendo fides quae ipsius operis

 
 
 
 oratione munita. uage fundat quod a dicendo inpar ingenii conscientia 
 summoueat. cum igitur, carissimi fratres, tot tantisque rebus inpliciti 
 ad conprobandos salutis eximios pulcherrimosque prouentus omni 
 studio ac labore nitamur, non uereor ne quo ignauiae metu territus 
 uel reuocer uel extinguar, cum si quis ad id uoluerit de quo agimus 
 intueri sede deuotionis expensa adque ipsa eius magnitudine ponderata 
 magis miretur audere potuisse, in quo me positum et amplitudo rei 
 premeret et confusam gaudio mentem in angustias animi uoti sui feruor 
 urgueret. nam quis est quem non ista res terreat, quis quem non 
 admirationis suae pauore subuertat?

Est etenim profecto, nisi fallor, etiam in ipso conscientiae robore 
 admiranda formido quae nos exagitet pariter et inflammet: cuius 
 quanto penitius inspexeris potestatem, tanto ex ipso uenerandae claritatis 
 aspectu religionis suae praemittat horrorem. considerare enim 
 utique debetis: quanta est gloria, e uita quamlicet maculam sordis et 
 polluti corporis licet modice iniusta concreta contagia tantoque tempore 
 mundi crimen exceptum unius ictus remediis expiare, quo et 
 augeri merces et crimen possit excludi. unde omnis consummatio et 
 status uitae in martyrio est collocatus. hoc fundamentum uitae et fidei, 
 hoc praesidium salutis, hoc uinculum libertatis et honoris: et quamuis

 
 
 
 sint et alia per quae adipisci lux possit, tamen ad proximitatem 
 muneris repromissi poenis melius patrocinantibus peruenitur.

Quantae enim sit gloriae ponderate ab huius uitae cupiditatibus 
 adque ab omni animum natura mundique commercio segregatum contra 
 aduersantis discrimen opponere, nec saeuitiam torquentis horrere, 
 animari hominem nec dolore quo credatur extingui et id sibi in augmentum 
 uirtutis adsumere quod cruciatui putat prodesse qui punit. 
 nam praedurantibus licet costis resultans ungula recurrat in uulnus 
 et euntibus flagris cum auolsa corporis parte rediens habena ducatur, 
 stat immobilis tamen poenis suis fortior, hoc solum secum ipse conuoluens 
 quod in illa crudelitate carnificum plus pro quo patitur Christus 
 ipse patiatur. nam quando, si negauerit Dominum, pro eo crimen 
 subeat pro quo uicisse debebat, necesse est eum uideri cuncta tolerare 
 cui uictoria debetur ex poena.

Igitur quoniam res summa martyrium, tria sunt quae ex eo nobis 
 proposuimus esse dicenda, quid sit, quantum sit, cui rei prosit. quid 
 est ergo martyrium? delictorum finis, periculi terminum, dux salutis, 
 patientiae magister, domus uitae, quo perfecto etiam ea occidunt quae 
 in futuri discriminis potuissent tormenta reputari. per hoc et testimonium 
 nomini redditur et maiestas nominis ampliatur, non quod 
 per se ipsa minui possit uel de scelere retractantis magnitudo eius

 
 
 
 infringi, sed quod redundet ad gloriae cumulum, dum circumstrepentis 
 populi terror inpauidos animos dat dolori et minis frendentis 
 inuidiae addit ad titulum, quod tantum sibi mens crescat in pugna, 
 quantum se ille putauerit uincere, per quem Christus hominem uoluerit 
 coronare. tunc ergo omne fidei robur expeditur, tunc credulitas 
 conprobatur, cum in sermones uulgi adque in opprobrium ueneris 
 cumque te contra illas populares insanias religiosa mente firmaueris, 
 conuincens scilicet ac repugnans quicquid sub persona tua in iniuriam 
 Christi profanus sermo iactauerit: ut cum aduerso mari moles opposita 
 reluctatur, feriant licet fluctus et reuolutum aequor identidem 
 pulset, tamen haeret inmobilis uirtus nec undis circumspumantibus 
 adoperta succumbit, donec per scopulos uis digesta se supprimat et 
 superiacons in, aperto litoris spatia ictum aequor euadat.

Quid enim est in illis quam sermo uacuus et inane conloquium et 
 animi uoluptas praua uerborum, sicut scriptum est: oculos habent 
 et non uident, aures habent et non audiunt: grauatum 
 est cor insipiens eorum, ne quando conuertantur et 
 saluem illos. non enim dubium est quin hoc omnibus dixerit, quorum 
 dura mens semper et obstinata pectoris feritas a deuotione uitali 
 fugata dissentit ducente dementia, furore rapiente, omni denique illos 
 inmanitate uexante qua instigantur pariter ac feruntur: ut cum illis

 

 
 
 
 ad poenam sua facta sufficerent, poenam ipsam persecutionis agitatae 
 crimen oneraret.

Totum hoc in laudem martyrii spectat, totum gloria passionis 
 inluminat, in qua spes futuri temporis cernitur, in qua Christus ipse 
 operatur, cuius aguntur exempla quae petimus, cuius uirtus est qua 
 repugnamus. et quia in hoc loco aliquid proferre suppeditat, summa 
 nimirum est ista adque admiranda dignatio, quam nec mente concipere 
 nec uerbis ualeamus inplere. quid enim nobis amplius potuisset larga 
 pietate largiri quam ut in se primus ostenderet quid in aliis coronaret? 
 mortalis factus est ut inmortales esse possemus et humanae 
 sortis exitum pertulit per quem reguntur humana: ut nobis uideatur 
 praestitisse quod passus est, confessionem tribuit, martyria subiecit, 
 omnia denique quibus lux subprimi posset in remedium salutare 
 natiuitatis suae meritis religauit, humilitate praecipua uirtute diuina. 
 cuius rei quique digni esse meruerunt, caruerunt omnem hanc mundi 
 deterrimam labem, subacti mortis condicione uixerunt.

Non enim dubium est quantum a Domino consequantur qui saluti 
 suae nomen Dei praetulerunt, ut in illa iudicii die meliores cruor faceret 
 et sanguis suus ∗∗∗ esse monstraret. mors quippe integriorem 
 facit uitam, mors magis deducit ad gloriam. sic quotienscumque**

 
 
 
 lactentibus stipulis distenta imbribus frumenta turgescunt, fecundae 
 messes coguntur aestate , sic quotiens ferro uitis absciditur, erumpentibus 
 pampinis melius una uestitur. nam et in aduentum prouenturi 
 temporis cedit quidquid iniuria sua proficit. flammas quippe 
 plerumque agis iuuit inmittere quo calor euagantis incendii caeca 
 terrae spiramenta laxaret: iuuit leues stipulas crepitanti igne torrere 
 ut sic se altius grauida seges tolleret, parturientibus culmis densior 
 arista floreret. igitur talis et martyrii primo casus, postmodum fructus 
 est, qui morte uitam condemnat ut uitam morte custodiat.

Quid enim tam eximium adque sublime est quam inter tot instrumenta 
 carnificum deuotione robusta cunctam fidei reseruare uirtutem? 
 quid tam magnum adque pulcherrimum quam inter tot circumstantium 
 gladios libertatis suae dominum ac salutis auctorem repetita saepius 
 uoce profiteri, et maxime si ante oculos tuos ponas nihil detestabilius 
 esse dedecore, nihil foedius seruitute, aliud te debere iam petere, 
 aliud optare iam nihil quam eripiendum esse cladibus saeculi, exuendum 
 malis mundi et inter ruinas orbis iam iamque perituri alienum 
 a terrena contagione uersari. quid enim tibi cum hac luce cui lux

 
 
 
 aeterna promissa est? quid cum hoc uitae naturaeque commercio 
 quem caeli amplitudo deposcit? sane teneat cupiditas ista uiuendi, 
 sed quem post inexpiabili malo saeuiens ignis aeterna scelerum 
 ultione torquebit. teneat cupiditas ista uiuendi, sed quibus et mori 
 poena est et durare tormentum. tibi iam et mundus ipse succumbit et 
 terra cedit qui morientibus cunctis ad hoc reseruatus es ut martyr 
 esse potuisses. aut non cotidiana cernimus funera., cernimus nouos 
 exitus diuturnos factos, sed et saeuientibus morbis inexperta cuiusdam 
 cladis exitia ac stragem populatarum urbium intuemur, unde possimus 
 agnoscere quanta martyrii habenda sit dignitas, ad agnoscere gloriam 
 nos cogere etiam lues coepit.

Etenim, carissimi fratres, respicite ad hoc quaeso uos plenius in 
 quo et salus uertitur et sublimitas conputatur: licet non sim nescius 
 etiam uos plenissime nosse statum omnium nostrum iudiciis contineri 
 neque ignorare hanc esse nobis traditam disciplinam, ut sine ullo 
 terrore militiae uim tanti nominis tueamur: quippe quos pridem a 
 desiderio lucis istius cupiditas aeternae memoriae deduxerit, quos 
 futurorum uota diuellerint quosque ab omnibus uitiis optanda Christi 
 societas segregarit: hic si exitio succumbere, morti animam dubitamus

 
 
 
 offerre, nec iam retinenda sunt nobis et amplectenda beneficia. diuina 
 quorum ultra rerum ardorem tanta sit ista merces quantum in dicendo 
 humana mediocritas uix possit inplere. sanguini nostro patet caelum, 
 sanguini gehennae cedit habitaculum et inter omnium gloriam pulchrior 
 sanuinis titulus et integrior corona signatur.

$c quotiens de hoste triumphalibus spoliis onustus miles ingreditar, 
 uulneribus suis gaudet: sic quotiens tempestatibus diu nauta 
 fatigatus litora tuta contigerit, felicitatem suam de perpesso periculo 
 ducit. est enim profecto, nisi fallor, labor laetus per quem securitas 
 inuenitur. igitur toleranda sunt omnia, patienda cuncta, nec adpetendum 
 quo modico gaudeas tempore et perpetuo puniaris ardore. 
 meminisse enim debemus uelut quadam te foederis pactione constrictum, 
 ex qua ant capessendae salutis sit iusta. condicio aut poenae 
 merita formido: stas inter aduersa pariter et prospera, arma [inter] 
 et tela: hincque te saecularis ambitio, inde caelestis admonet 
 magnitudo.

Si salutem times perdere, scito te mori posse. porro autem contemnenda 
 tibi mors est, cui Christus occisus est. ante oculos tibi quoque 
 concurrant dominicae promissionis exempla, concurrant oblata et

 

 

 
 
 
 praemia et parata discrimina, quantamque inter se habeant difficultatem 
 res utrasque conspicito. nec enim poteris confiteri nisi scias 
 quantum noceas, si negaris. caelo martyres gaudent, ueritatis inimicos 
 ignis adsumet. paradisum Dei testibus floret, negatores gehenna conplexa 
 aeternus ignis inardescit. et ut de ceteris taceam, hoc nos utique 
 magis debet hortari quod confessio uocis unius Christi perpetua 
 confessione seruetur, sicut scriptum est: qui me confessus fuerit 
 in terris coram hominibus, et ego confitebor eum coram 
 patre meo et coram angelis eius. adhuc accedunt ad gloriae 
 cumulum ornamenta uirtutum. ait enim: fulgebunt etiam tamquam 
 scintillae in arundinetum discurrentes, iudicabunt 
 nationes et dominabuntur populis.

Magna est enim claritas, fratres carissimi, uitam salutis aeternae 
 aeternae passionis ornare, magna sublimitas ante ora Domini aspectumque 
 Christi potestate summa tormenta contemnere nec horrere. 
 sic Daniel minas regis et leonum frementium rabiem per substantiam 
 fidei suae uicit, dum adorandum nulli alii esse quam Deo credidit. 
 sic in camino pueris constitutis in se arsit incendium, dum ignes iusti 
 tolerant, quod de gehenna Domino credendo metuebant. unde et retulere 
 condigna, non in posterum tracti, non salutis aeternae praemio 
 reseruati. fidem illorum Deus uidit, ut quod sibi post exitum promiserant 
 uiuere mererentur in corpore. nec enim poterit aestimari

 

 
 
 
 quanta in praesenti tributa sit merces. si saeuitia fuit, cessit: si 
 flamma fuit, consedit. erat enim una mens omnibus quam nec uiolentia 
 frangeret nec ira subuerteret nec a deuotionis obsequio timor mortis 
 inhiberet. unde per gratiam Domini factum est ut sic in illis rex 
 potius uideretur punitus esse, dum euadunt quos se crediderat occidisse.

None iam ad eam rem, fratres carissimi, ueniam ex qua ostendere 
 satis possim quanta martyrii uirtus habeatur: quae tametsi est omnibus 
 nota proque ingenitae claritatis insignibus expetenda, tamen plus 
 addidit necessitas temporis desiderio uoluptatis. etenim est muneris 
 magni si eo tempore quis coronetur quo coronatum se putat, si forte 
 moriatur. igitur cum sit sublime excelsumque martyrium, nonne magis 
 est necessarium, cum mundus ipse subuertitur partimque orbe concusso 
 natura deficiens ultimi exitus monumenta testatur ? nam et cum caelo 
 imber incumbit, pluuias aer triste praetendit, et quotiens atra tempestas 
 horrenti imminet pelago, per interaperta nubium ante coruscantium 
 fulmina relucescunt: sed et cum magnis mare fluctibus uoluitur, 
 paulatim unda se tollit paulatimque aequor albescit, donec 
 cernas ita postmodum ruere, ut in illis quibus retunditur saxis spuma

 

 
 
 
 altius iaceat quam unda tumidum pelagus exspuebat. legis scriptum 
 esse usque quadrantem nos ultimum reddere. sed haec res est ablata 
 martyribus. etenim qui salutis aeternae cupiditatibus freti uitae desideria 
 uicerunt, hos inexpertos doloris uniuersos Domini promissa 
 fecerunt.

Igitnr hinc primum, carissimi fratres, poterimus expendere quanta 
 martyrii uirtus possit inplere. adque ut transeam cuncta, meminisse 
 debemus quanta sit gloria ad Christum inmaculatum uenire, consortem 
 passionis existere perpetuaque cum Domino aeternitate regnare, carere 
 exitiis inminentis saeculi nec inter cruenta morborum populantium 
 strage communi cum ceteris sorte misceri. adque ut sileam de corona, 
 si tibi in his naturae lubricis malis posito uitae promitteretur excessus, 
 nonne omni mente gauderes? si qua te in huius mundi turbinibus 
 fluctuantem uicina arcesseret requies, nonne mortem pro\' 
 remedio conputares ? positus inter arma carnificum ac tela probantium 
 quaestionum, sta sublimis ac fortis considerans quanta sit poena 
 negare eo tempore quo frui saeculo nequeas, cuius causa negaras, 
 quoniam quidem grauia tormenta ac puniendi noxias artes in perniciem

 

 
 
 
 nostram Dominus sciebat armari, quo fortes ad omnem tolerantiam 
 faceret. fili, inquit, accedens seruituti Dei sta in 
 iustitia et timore et praepara animam tuam ad temptationem. 
 sed et beatissimus Paulus apostolus exclamauit et dicit: 
 mihi uiuere Christus est et mori lucrum.

Quam ob rem, carissimi fratres, fide firma deuotione robusta 
 contra omnes saeculi atroces et asperos insequentium fremitus aduersa 
 uirtute resistendum nec timendum, quorum spes aeternitatis 
 et uita caelestis est quorumque ardor in cupidine lucis succenditur et 
 salus de promissa inmortalitate laetatur. hoc uero quod catenis artantibus 
 manus adstrictae et circumacti graues ceruicibus nexus solido 
 deprimunt pondere uel quod eculeo corpus extensum candentes stridet 
 ad laminas, non expetendi sanguinis sed temptationis est causa. nam 
 et ipsam martyrii dignitatem quemadmodum possemus agnoscere nisi 
 illam etiam cum damno corporis nostri cogeremur optare? sensi equidem, 
 nec me ueritas fallit, cum saeuae incumbentium manus membra 
 diuellerent artusque laniatos tortor saeuiens exararet nec tamen uinceret, 
 circumstantium uerbis cmagnum istud est\' dici \'profecto nescio 
 quid, non doloribus subigi, non poenis angentibus frangi\'. sed erant 
 aliae dicentium uoces: (et puto liberos habet. nam est illi societas in 
 penatibus coniux, et tamen nec uinculo pignerum cedit nec obsequio

 

 
 
 
 pietatis abductus a proposito suo deficit \' noscenda res est, uirtus 
 penitus scrutanda uisceribus. nec enim lenis est ista quaecumque 
 confessio, propter quam homo patitur, et mori posse.

Etenim, carissimi fratres, natas est tanta martyrii, nt per illud credere 
 etiam ille cogatur qui te uoluit occidere. scriptum est et legimus: 
 in dolore sustine et in humilitate tua habe patientiam, 
 quoniam per ignem probatur aurum et argentum. quoniam 
 ergo nos terrenis temptationibus probat Dominus et his saeculi 
 malis scrutatur Christus et expendit, gratulandum nobis est adque 
 laetandum quod non illis perennibus reseruet exitiis, sed gaudeat ab 
 omni contagione purgatos. ceterum ab his quos hereditatis participes 
 adsciscit et in regna caelorum libenter adsumit, quid utique aliud 
 quam integritatis ambitum quaerit P ipse finxit uniuersa et quae 
 iacentibus se explicant campis et quae in obliquos se erigunt colles, 
 et quod caeli magnitudo circumuenit et pelago circumfluente lubricum 
 aequor includit. quod si illi adiacent omnia nec a nobis exposcit nisi 
 facta sincera, auro, ut ipse dixit, similes esse debemus. aurum quippe 
 cum relucentibus terris tremulo uideris splendore sub lumine ros et in 
 liquidum flammis torrentibus resolui, sed (nam et artificis gratia fere sic

 

 
 
 
 est) caminis quotiens anhelantibus aestuans ignis euomitur, aditu 
 terrae canali angusto diues flammis elicitur et refluentibus glebis 
 arena retinetur. unde necesse est uniuersa sufferre, quo possimus 
 omni scelere carere, sicut per prophetam suum dixit: et si coram 
 hominibus tormenta passi sunt, tamen spes illorum 
 inmortalitate plena est, et uexati in paucis in multis 
 bene disponentur, quoniam Deus temptauit eos, et inuenit 
 illos dignos sui et quasi holocaustam hostiam 
 accepit illos.

Quod si te dignitas ambitiosa deterret et congregata in thesauris 
 pecuniae admonet magnitudo, quae semper propositum. bonae mentis 
 auertit et deuotam pro Domino suo animam furiali egit honore, quaeso 
 repetas uerba caelestia. nam et illa uox dicentis est Christi: qui 
 perdiderit animam suam pro nomine, meo, recipiet in 
 hoc saeculo centuplum et in futuro habebit uitam 
 aeternam. qua utique nihil maius, nihil aptius, nihil utilius conputare 
 debemus. nam licet pretiosarum uestium more purpura in imagines 
 currat et lentescentibus filis aurum erret ad speciem, nec de 
 effossis grauia quibus incumbis desint metalla thesauri: uacua, nisi

 

 
 
 
 fallor, ista adque inania conputabuntur, si adiacentibus tibi cunctis 
 sola salus deesse uideatur, sicut sanctus spiritus loquitur nihil nos in 
 uicem animae nostrae posse dare. ait enim: si totum orbem lucrifeceris 
 et animam tuam perdideris, quid proderit tibi 
 aut quam homo commutationem dare potest pro animas 
 sua? uacua sunt enim uniuersa quae cernimus et quae infirmibus 
 radicibus positae soliditatis suae uim nequeant sustinere. nam quod de 
 saeculo capitur, uetustate temporis frustratur. unde ne quid esset 
 dulce uel carum uel quod salutis aeternae praeferri cupiditatibus 
 possit, dominicis amputata praeceptis, iure proprio ac lege priuata 
 sunt: ne in tormentis scilicet patrem positum filius, fratrem frater 
 frangeret neue obstrictum durati roboris pectus in aliam uoluntatem 
 adfectus forte mutaret, solam ueritatem salutemque solam inter magnos 
 conplectendam esse cruciatus suo Christus iure constituit, in quo 
 coniunx liberi et nepotes, in quo omnis uiscerum soboles felici usurpanda 
 uictoria est.

Nam et Abraham sic Deo placuit, qui teiqptatus a Domino et filio 
 non pepercit: pro quo ignosci forsitan posset si illum dubitasset occidere. 
 armauit manus religiosa deuotio et omnis pietatis Domini

 

 
 
 
 iubentis imperiis pietas paterna neglexit. nec horruit quod nati funderet 
 sanguinem nec intremuit ad uocem, et adhuc pro eo Christus non 
 fuerat occisus. quid enim carius eo quam qui ne quid inuitus hodie 
 sustineres, prius passus est quod doceret? quid eo dulcius, qui cum 
 ipse sit Deus noster ac Dominus, tamen patientem pro se hominem 
 regni caelestis efficit coheredem? o grande nescio quid, siue quia 
 illud conscientiae ratio uix sustinet arcere, quin magna semper miretur 
 ad munera, siue quia tam larga est maiestas Dei ut insperantibus 
 cunctis etiam ea offerat quae nobis contemplatione factorum nefas 
 fuerat optare. etenim tantum si salus daretur aeterna, pro ipsa perpetuitate 
 uiuendi haberemur in gratia. at nunc cum caelum ac iudicii 
 de ceteris facultatem perenni saeculo largiatur, quid est in quo spem 
 his omnibus possit humana mediocritas experiri ? si iniuriis ageris, 
 prior actus est ille. si contumeliis premeris, Dei munus imitaris. unde 
 et parum est quidquid pertuleris pro eo, qui nihil amplius potes facere, 
 nisi quod in hoc salus uniuersa consistit, quia martyrio totum 
 ille promisit. denique apostolus, cui cordi fuere semper uniuersa, cum 
 instar munerum promissorum penitus miraretur, aestimo, inquit,

 

 
 
 
 non esse condignas passiones huius temporis ad superuenturam 
 claritatem quae reuelabitur in nobis. etenim 
 secum ipse uoluebat quantae mercis existeret ut ei cui sufficeret morte 
 carere non tantum salutis daret praemium, sed et conscendere caelum, 
 caelum quod nec fugata lux cogit in noctem nec alternis uicibus dies 
 aperit in lucem, sed aeris liquidi serena temperies per sudum igneo 
 fulgore rutilantem puram explicat claritatem.

Iam superest, carissimi fratres, nt debeamus ostendere cni 
 rei martyrium prosit. adque illud profecto doceamus quod nos ad 
 hunc gloriae titulum metus excitet futurorum. etenim quibus 
 magna promissa sunt, magis magna sunt quae metuenda illis 
 esse uideantur. nam nec se in arma miles accendit priusquam 
 inimica hostis tela commouerit. nec nauem aliquis statione subducit 
 nisi animum pelagi pauor strinxerit. sed et intentans suis 
 opibus scrutator agricola non ante felici terram suscitat uomere quam 
 in puluerem imbre concepto putris gleba soluatur. ita est omnis naturalis 
 hic usus, nescire quid prosit nisi agnoueris quod occidit. unde 
 et datur sanctis omnibus praemium dum infliguntur iniustis tormenta 
 factorum. igitur quae suis promiserit Dominus nemo qui nesciat, dubium 
 sed nec quantis minetur. et quoniam ita se adtulit sermo ut de

 
 
 
 utrisque habeatur ratio, paucis, ut de utrisque dixi, breuiter 
 exponam.

Saeaiens locus geheana cui nomen est magno plangentium murmurat 
 gemitu, et eructantibus flammis per horrendam spissae caliginis 
 noctem noua semper incendia camini fumantes expirant, globus 
 ignium artatus obstruitur et in uarios poenae exitus relaxatur. tunc 
 saeuiendi plurima genera cum in se ipse conuoluit quicquid ardoris 
 emissi edax flamma cruciarit. his quibus recusata uox Domini et imperia 
 fuere contempta disparibus coercet exitiis: proque merito salutis 
 exactae uires suas suggerit, dum par sceleri discrimen inponit. et 
 alios quidem moles intolerabilis curuat, alios per abruptum cliuosi 
 tramitis collem uis saeua praecipitat et catenarum stridentium nexum 
 graue pondus inclinat. sunt et quos agens strictim rota et indefessa 
 uertigo et quos tenaci inter se densitate constrictos adhaerens corpori 
 corpus includat, ut et absumat incendium et grauet ferrum et se 
 cruciet turba multorum.

Quibus autem inquisitus semper Deus fuit aut notus, numquam 
 excidit Christi locus, ubi iacet gratia, ubi uirentibus campis terra 
 luxurians alumno se induit gramine et redolenti pascitur flore, ubi

 
 
 
 altum nemora tolluntur in uerticem et ubi arborum densior coma 
 uestit, quicquid curuantibus ramis scena deiacens inumbrarit. omnia 
 illic non frigoris nec ardoris nec ut autumno arua requiescant aut 
 iterum tellus uere nouo fecunda parturiat. unius cuncta sunt temporis, 
 unius poma feruntur aestatis: quippe cum nec mensibus suis tunc 
 luna deseruiat nec per horarum sol momenta decurrat aut in noctem 
 lux fugata concedat. habet populos quies laeta, sedes tenet placida, 
 ubi fons scaturiens medius sinu aluei prorumpentis emergit et rauco 
 per interualla circuitu sinuosis flexibus labitur, ut in ora nascentium 
 sibi fluminum diuidatur. hinc ergo magna laus martyrum, hinc 
 nobilis corona uictorum, quibus maiora his repromissa sunt, quibus 
 altiora sunt praemia. quod uero uel feris corpus obicitur uel inminens 
 gladius non timetur, dignationis ostenditur ratio, manifestatur electio. 
 etenim incongruens fuerat ut quos tanti muneris dignos iudicasset 
 inter terrena uitia sordesque retineret.

Merito enim nihil nobis, o boni martyres, denegatum, quos spes 
 aeternitatis et salus lucis expectat, quorumque deuotio uniuersa caelestis

 
 
 
 et mens dedita cernitur seruitutis: merito, inquam, merito nihil uobis 
 uelle non licitum, quorum animo despectus hic mundus et alienata 
 saeculi facies uelut confusa tenebrarum inhorruit caecitate: cui semper 
 hic mundus loco carceris, tecta pro claustris inuito semper habita 
 commeatu. sic quippe triumphante uictoria de his malis rapitur 
 quem non pompatico gressu uana subiecit ambitio aut popularis extulit 
 magnitudo, sed quem caelesti cupiditate flagrantem suo Christus 
 addidit regno.

Nihil itaque tam magnum adque uenerandum quam quod liberat 
 morte et facit uiuere et dat perpetuo regnare. Sanctis hoc Dei aptum, 
 miseris necessarium, omnibus gratum, quo laetantur boni, releuantur 
 abiecti, curantur electi. etenim Deus omnium cultor uelut quoddam 
 martyrio remedium uitae dedit, quando aliis illud pro merito eorum 
 tribuit, aliis pro misericordia sua tradidit. uidemus quippe ad hunc 
 nominis titulum fide nobiles uenisse plerosque, ut deuotionis obsequium 
 mors honestaret. sed et alios frequenter aspeximus interritos 
 stetisse, ut admissi peccati redimentes cruore suo loti haberentur in 
 sanguine et reuiuiscerent interempti qui uiuentes conputabantur

 
 
 
 occisi. mors quippe integriorem facit uitam, mors amissam inuenit 
 gloriam. nam hoc spes iam amissa percipitur, salus cuncta reparatur. 
 sic cum arantibus sementa defecerint et herbis terra morientibus 
 aestuarit, supinis e collibus fluuium iuuit elicere et scaturientibus 
 riuis arua sitientia temperare, quo se in uberes culmos uicta agri 
 ieiunitas funderet et pluuiali imbre mentito seges densior inhorreret.

Quid igitur, fratres carissimi, potissimum referam quidue dicam ? 
 sic in unum conuenientibus titulis dignitatis turbatur animus, deducitur 
 sensus et in ipso conatu nitentis eloquii impar sermo uanescit. 
 quid enim est dici quod satis esse possit, cum si uim aeternae salutis 
 expresseris, occurrat ambitio, si ambitum dixeris, praeueniat magnitudo? 
 res simul congruunt simulque concurrunt, nec est quod dignum 
 proferendum esse uideatur. ita inpetus orationis audentis uelut inplicatos 
 inretitosque obuiam ex aduerso martyrii exempla tenuerunt. 
 quae uox, quae latera, quae uires instar muneris tanti capiant sustinere? 
 confessione uocis unius aduersa succumbunt, laeta proueniunt, 
 patent regna, parantur imperia, deuinciuntur poenae, mors subigitur, 
 uita profertur et infestantis inimici repugnantia arma soluuntur. si 
 delictum est, occidit: si crimen, absistit. unde, quaeso uos, uestris hoc 
 mentibus ponderate tantumque de nostra oratione percipite quantum 
 sciatis uos posse sentire.

Veniat ante oculos uestros qui dies ille sit, cum spectante populo 
 adque intuentibus cunctis contra terrenas cruces et minas saeculi inconcussa 
 deuotio reluctetur, quam suspensi animi mentesque sollicitae 
 de ancipiti trepidatione gratulantes formidinis pauidae quatiantur 
 horrore, quae illic anxietas, quae exoptatio precum , quae uota memorentur, 
 cum adhuc nutante uictoria adque in incerto exitus casu 
 uictrix capiti corona dependeat, cumque illa pestilens ac furibunda 
 consessio accendatur ira, inflammetur insania, omni denique pectoris 
 rabie ac minis frendentibus torreatur. etenim quantum hoc sit quis 
 ignorat, ut non doloribus uulnerum, non ictibus quaestionum, uelut 
 despecta nostra fragilitas et inopinata uirtutis humanae cedat audacia, 
 stare hominem nec moueri, torqueri nec tamen uinci, sed poena ipsa 
 potius qua cruciatur armari.

Considerate igitur quid sit, carissimi fratres, omnem martyrii dignitatem 
 sensibus uestris animisque proponite. ecce enim in passione 
 cuiuslibet uocati gaudent iam pridem acciti e saeculo martyres, gaudent 
 bonorum omnium nuntii, gaudent pariter electi. ibi laetatur 
 milite suo Dominus, laetatur teste nominis sui Christus. parum est 
 quod dico, fratres carissimi, parum est. ita magna mihi ratio in hoc 
 genere dicendi ac moles admiranda suscepta est: sed arbitrii, quaeso . 
 uos, grauitas ab intentione propria non desit, sciens tantum de martyrio 
 posse dici quantum potuerit aestimari. unde et haec sola 
 exequendae laudis fuit causa., non quo parem me gloriae eius adque

 
 
 
 idoneum iudicarem, sed quod tantam illic cernerem esse uirtutem, ut 
 etsi parum de eo dicerem, plurimum me dixisse profiterer. nam praeferatur 
 licet bono fidei custodita institia melioremque se inter omnium 
 laudes uirginitas inmaculata cognoscat, cedant tamen necesse est 
 martyrio uniuersa ac sanguini summittanturque cruori. illi elegerunt 
 bonum, hi imitati sunt Christum.

Nunc uero, carissimi fratres, ne quia me arbitretur omnem salntem 
 non alio statu quam in martyrio conlocasse, hoc primo profecto 
 respicite neque me tantum esse qui loqui uideor neque ita se habere 
 ordinem rerum, ut inmortalitatis spes repromissa unius partis latere 
 nitatur. sed quoniam ita Dominus suo ore testatus est esse habitacula 
 penes patrem multa, nihil maius credidi ea gloria qua probantur hic 
 homines qui saeculari indigni sunt uita. igitur, carissimi fratres, 
 aemula religione certantes uelut incentiuo quodam mercis agitati 
 omnem uirium copiam tolerantiamque subeamus. non enim mouere 
 nos debent caduca quae semper et quae iam euersione sua non modo 
 lege proposita sed etiam ipso fine temporis urguentur. exclamat 
 Iohannes et dicit: iam quidem securis ad radicem arboris

 

 
 
 
 posita est, monstrans scilicet et ostendens ultimam esse rerum 
 omnium senectutem. sed et ipse Dominus: ambulate, inquit, dum 
 lumen habetis, ne uos tenebrae comprehendant. quod 
 si illo tempore ambulandum nobis esse praedixit, utique ut nos magis 
 ambularemus ostendit.

Adque nt ad laudem martyrii redeam, uox est beatissimi Pauli 
 dicentis: nescitis quoniam qui in agone currunt multi 
 certantur et unus accipit palmam? uos autem sic 
 currite ut omnes coronemini. sed et alibi, quo ad martyrium 
 possit hortari, coheredes nos Christi uocauit. quin etiam ne quid 
 omitteret, si cum Christo, inquit, conmortui estis, quid 
 tamquam uiuentes in hoc saeculo decernitis? etenim, 
 carissimi fratres, qui resurrectionis praemia sustinemus, qui iudicii 
 diem quaerimus, qui denique cum Christo regnaturos nos esse confidimus, 
 saeculo mortui esse debemus. nam nec poteris optare martyrium, 
 nisi ante oderis saeculum, nec peruenire ad Dei praemium, 
 nisi amaueris Christum. qui autem amat Christum, non amat saeculum. 
 Christus enim abiectus est saeculo, sicut et saeculum Christo, 
 ita ut scriptum est: mundus mihi crucifixus est et ego 
 mundo. nemini amabilis fuit mundus quem non ante damnauerit 
 Dominus, nec salutem potuit frui aeternam qui mundi gloriatus est 
 uita. uox est ista Christi dicentis: qui in hoc saeculo amauerit

 

 

 

 
 
 
 animam suam, in futuro perdet illam: qui autem in 
 saeculo oderit illam in futuro inueniet eam. sed et apostolus 
 Paulus, imitatores, inquit, mei estote, sicut et ego 
 Christi. et alibi ipse, uolo uos, ait, omnes si fieri potest, 
 imitatores meos esse.

Dixit hoc ille qui passus est et quia ad hoc passus est ut imitaretur 
 Deum, utique et nos ad hoc noluit pati ut per ipsum imitaremur 
 Christum. si iustus es et Deo credis, quid pro eo fundere sanguinem 
 metuis quem pro te totiens passum esse cognoscis? in Esaia sectus, in 
 Abel occisus, in Isaac immolatus, in Ioseph uenundatus, in homine 
 crucifixus est: et de ceteris quidem taceo, quae nec oratio potest dicere 
 nec animus sustinere. uincitur conscientia humilitatis exemplo et 
 quando considerat quae dum pateretur acciderint, miratur passum 
 propter quem cuncta trepidarint. dies fugit in noctem, in tenebris 
 lux cuncta concessit adque inclinato per alternas uices pondere omnis 
 tellus commota dissiluit, turbati manes, monumenta nudata sunt et 
 sepulchris in hiatum dehiscentibus terrae reddita luci corpora restiterunt, 
 fluxu sanguinis mundus intremuit, scissa quae foribus dependebant 
 uela, templum omne mugiit. unde magnum est imitari eum qui

 

 
 
 
 moriendo arguit saeculum: igitur cum ad exemplum dominicae 
 passionis adque ad omne testimonium Christi animam tuam ponas nec 
 fundere sanguinem metuas, martyrio totum necesse est cedat. martyrii 
 inaestimabilis gloria, infinita mensura, immaculata uictoria 
 nobilis uirtus, inaestimabilis titulus, triumphus inmensus: quippe quod 
 qui propria consistentis laude praefertur uelut socio Christi cruore 
 decoratur.

Itaque, carissimi fratres, licet sit hoc totum dominicae promissionis 
 et muneris licetque tribuatur ex alto nec capiatur nisi eius imperio, 
 sed nec aut mente concipi aut exprimi uerbis aut oratione percurri 
 aut quibuslibet eloquentiae uiribus possit inpleri: tamen erit hoc 
 beniuolentiae uestrae, erit caritatis et amoris, si uolueritis nostri memores 
 esse cum in uobis Dominus martyrium coeperit honorare. uos 
 intra se sanctum illud altare, uos intra se magna illa uenerandi 
 nominis sedes ueluti sinu quodam gremii amplectentis includit, uos 
 imperia perennis temporis sustinent et illud quod regnaturi semper 
 estis et uicturi. o beati et quibus uere sunt dimissa peccata, si tamen 
 qui Christi conpares estis aliquando peccastis. o beati quos a primordio 
 mundi Domini sanguis infecit et quos merito splendor iste 
 niuei amictus induerit et candor stolae ambientis ornarit. uideor 
 denique ipse mihi iam cernere proque arbitrio mentis humanae ante

 

 
 
 
 oculos et aspectum diuinum illud mihi et insigne concurrit : uideor 
 inquam mihi iam cernere ut ille uerus nobilis numerus Christi sui 
 gloriam iterque comitetur. ibit ante ora eius felix caterua uictorum 
 et se densantibus turmis uelut solis exortu totum inluminatum agmen 
 inferet potestatem. et utinam perabiecto aliquando istud mihi uidere 
 contingat: sed hoc Dominus poterit efficere quod uobis petentibus 
 creditur non negare.