Quorum haereticorum, ut plura praeteream, pauca perstringam. 
 taceo enim Iudaismi haereticos, Dositheum inquam 
 Samaritanum, qui primus ausus est prophetas quasi non in 
 spiritu sancto locutos repudiare, taceo Saducaeos, qui ex 
 huius erroris radice surgentes ausi sunt ad hanc haeresim 
 etiam resurrectionem carnis negare, praetermitto Pharisaeos, 
 qui additamenta quaedam legi adstruendo a Iudaeis diuisi 
 sunt, unde etiam hoc accipere ipsum quod habent nomen 
 digni fuerunt, cum his etiam Herodianos, qui Christum Herodem 
 esse dixerunt: ad eos me conuerto, qui ex euangelio 
 haeretici esse uoluerunt. ex quibus est primus omnium Simon 
 Magus. qui in Actis Apostolorum condignam meruit ab apostolo 
 Petro iustamque sententiam. hic ausus est summam se 
 dicere uirtutem, id est summum deum, mundum autem ab 
 angelis suis institutum. ad daemonem se oberrantem, qui 
 esset sapientia, descendisse quaerendum. apud Iudaeos se

 

 
 
 
 in phantasmate dei non passum, sed esse quasi passum. post 
 hunc Menander <extitit.) discipulus ipsius, similiter magus, 
 eadem dicens quae Simon ipse, [quicquid se Simon dixerat, 
 \'hoc se Menander esse dicebat,] negans habere posse quemquam 
 salutem, nisi in nomine suo baptizatus fuisset. secutus est 
 post haec et Saturninus, et hic similiter dicens innoscibilem 
 Virtutem, id est deum, in summis et infinitis illis partibus 
 et in superioribus manere, longe autem distanter [et] ab hoc 
 angelos inferiores mundum fecisse. et quia splendor quidam 
 luminis desursum in inferioribus refulsisset, ad similitudinem 
 illius luminis angelos hominem instituere curasse. hunc super 
 terram iacuisse reptantem; cuius lumen illud, id est uirtutem 
 illam superiorem, propter misericordiam scintillam *** saluam 
 esse, cetera hominis perire; Christum in substantia corporis 
 non fuisse et phantasmate tantum quasi passum fuisse; 
 resurrectionem carnis nullo modo futuram esse. postea Basilides 
 haereticus erupit. hic esse dicit summum deum, nomine 
 Abraxan, ex quo mentem creatam, quam Graece VODV appellat: 
 inde uerbum, ex illo prouidentiam, (ex prouidentia) uirtutem 
 et sapientiam, ex ipsis inde principatus et potestates et!O 
 angelos factos, deinde infinitas angelorum editiones et probolas; 
 ab istis angelis trecentos sexaginta quinque caelos

 

 
 
 
 institutos et mundum in honorem Abraxae, cuius nomen hunc 
 in se habeat numerum computatum. in ultimis quidem angelis, 
 qui et hunc fecerunt mundum, nouissimum ponit Iudaeorum 
 deum, id est deum legis et prophetarum, quem deum negat, 
 sed angelum dicit; huic sortito obtigisse semen Abrahae, 
 atque ideo hunc de terra Aegypti filios Israhel in terram 
 Chanaan transtulisse; hunc turbulentiorem prae ceteris angelis 
 atque ideo et seditiones frequenter et bella concutere, sed et 
 humanum sanguinem fundere; Christum autem, non ab hoc, 
 qui fecerit mundum, sed ab illo Abraxa missum, uenisse in 
 phantasmate, sine substantia carnis fuisse; hunc passum apud 
 Iudaeos non esse, sed uice ipsius Simonem crucifixum esse; 
 unde nec in eum credendum esse, qui sit crucifixus, ne quis 
 confiteatur in Simonem credidisse. martyria negat esse facienda. 
 carnis resurrectionem grauiter impugnat, negans salutem corporibus 
 repromissam. alter haereticus Nicolaus emersit. hic de 
 septem diaconibus, qui in Actis Apostolorum adlecti sunt, fuit. 
 hic dicit tenebras in concupiscentia luminis et quidem foeda 
 et obscoena fuisse; ex hac permixtione pudor est dicere quae 
 foetida et inmunda. sunt et cetera obscoena. aeones enim refert 
 quosdam turpitudinis natos et complexus et permixtiones execrabiles 
 obscoenasque coniuncturas, et quaedam ex ipsis adhuc 
 turpiora natos praeterea daemones et deos et spiritus septem, 
 et alia satis sacrilega pariter et foeda, quae referre erubescimus 
 et iam Praeterimus. satis est nobis, quod totam istam 
 haeresim Nicolaitarum Apocalypsis domini grauissima

 

 
 
 
 sententiae auctoritate damnauit dicendo: hoc tenes, quia odisti 
 doctrinam Nicolaitarum, quam et ego odi.

Accesserunt his haeretici etiam illi, qui Ophitae nuncupantur. 
 nam serpentem magnificant in tantum, ut illum etiam 
 ipsi Christo praeferant. \'ipse enim,\' inquiunt, \'scientiae nobis 
 boni et mali originem dedit. huius animaduertens potentiam 
 et maiestatem Moyses, inquiunt, aereum posuit serpentem, et 
 quicumque ipsum aspexerunt, sanitatem consecuti sunt. ipse, 
 aiunt, praeterea Christus in euangelio suo imitatur serpentis 
 ipsius sacram potestatem dicendo: et sicut Moyses exaltauit 
 serpentem in deserto, ita exaltari oportet 
 filium hominis.\' ipsum introducunt ad benedicenda eucharistia 
 sua. sed tota istius erroris et scaena et doctrina inde 
 fluxit: dicunt enim de illo summo primario Aeone complures 
 alios Aeones extitisse inferiores, omnibus tamen istis Aeonem 
 antestare, cuius sit nomen Ialdabaoth. hunc autem conceptum 
 esse ex altero Aeone Aeonibus inferioribus permixto, seque 
 postea cum in superiora uoluisset eniti, grauitate materiae 
 permixta sibi non potuisse ad superna peruenire; in medietate 
 relictum extendisse totum et fecisse sic caelum. Ialdabaoth 
 tamen inferius descendisse et fecisse sibi filios septem; quem 
 occlusisse superiora dilatatione, ut, quia angeli, quae superiora 
 essent, scire non possent, ipsum solum deum putarent. uirtutes 
 igitur illas et angelos inferiores hominem fecisse, et quia ab 
 infirmioribus et mediocribus uirtutibus institutus esset, quasi

 

 
 
 
 uermem iacuisse reptantem; illum uero Aeonem, ex quo Ialdabaoth 
 processisset, inuidia commotum scintillam quandam iacenti 
 homini inmisisse, qua excitatus per prudentiam saperet 
 et intellegere posset superiora. sic rursum Ialdabaoth istum 
 in indignationem conuersum ex semetipso edidisse uirtutem 
 et similitudinem serpentis, et hanc fuisse uirtutem in paradiso, 
 id est istum fuisse serpentem, cui Eua quasi filio deo crediderat. 
 \'decerpsit,\' inquiunt, de fructu arboris, atque ideo generi 
 humano scientiam bonorum et malorum contribuit.\' Christum 
 autem non in substantia carnis fuisse; salutem carnis sperandam 
 omnino non esse. nec non etiam erupit alia quoque 
 haeresis, quae dicitur Cainaeorum. et ipsi enim magnificant 
 Cain, quasi ex quadam potenti uirtute conceptum, quae operata 
 sit in ipso. nam Abel ex inferiore uirtute conceptum, 
 procreatum et ideo inferiorem repertum, hi qui hoc adserunt, 
 etiam ludam proditorem defendunt, admirabilem illum et 
 magnum esse memorantes propter utilitates, quas humano 
 generi contulisse iactatur. quidam enim ipsorum gratiarum 
 actionem Iudae propter hanc causam reddendam putant. \'animaduertens 
 enim\', inquiunt, \'ludas, quod Christus uellet ueritatem 
 subuertere, tradidit illum, ne subuerti ueritas posset.\' et alii 
 sic contra disputant et dicunt: (quia potestates huius mundi 
 nolebant pati Christum, ne humano generi per mortem ipsius 
 salus pararetur, saluti consulens generis humani tradidit Christum, 
 ut salus, quae impediebatur per uirtutes, quae obsistebant, 
 ne pateretur Christus, impediri omnino non posset et

 

 
 
 
 ideo per passionem Christi non posset salus humani generis 
 retardari. sed et illa haeresis processit, quae dicitur Sethoitarum. 
 huius peruersitatis doctrina haec est: duos homines ab 
 angelis constitutos, Cain et Abel. propter hos magnas inter 
 angelos contentiones et discordias extitisse. ob hanc causam 
 illam uirtutem, quae super omnes uirtutes esset, quam matrem 
 pronuntiant, dum Abel interfectum dicerent, uoluisse concipi 
 et nasci hunc Seth loco Abelis, ut euacuarentur angeli illi. 
 qui duos priores illos homines condidissent, dum hoc semen 
 mundum oritur et nascitur. permixtiones enim dicunt angelorum 
 et hominum iniquas fuisse, ob quam causam illam 
 uirtutem, quam, sicut diximus, pronuntiant matrem, ad uindictam 
 etiam cataclysmum inducere, ut et illud permixtionis 
 semen tolleretur et hoc solum semen, quod esset purum, 
 integrum custodiretur. sed enim illos, qui seminis illos prioris 
 instituissent, occulte et latenter et ignorante illa matre uirtute 
 cum illis octo animabus in arcam misisse etiam semen Cham. 
 quo semen malitiae non periret, sed cum ceteris conseruatum 
 et post cataclysmum terris redditum exemplo ceterorum excresceret 
 et effunderetur et totum orbem et impleret et occuparet. 
 de Christo autem sic sentiunt, ut dicant illum tantummodo 
 Seth et pro ipso Seth Christum fuisse.

Carpocrates praeterea hanc tulit sectam: unam esse

 

 
 
 
 dicit uirtutem in superioribus principalem. ex hac prolatos 
 angelos atque uirtutes, quos distantes longe a superioribus 
 [uirtutum] mundum istum in inferioribus partibus condidisse; 
 Christum non ex uirgine Maria natum, sed ex semine Ioseph 
 hominem tantummodo genitum, sane prae ceteris iustitiae 
 cultu, uitae integritate meliorem. hunc apud Iudaeos passum, 
 solam animam ipsius in caelo receptam, eo quod et infirmior 
 et robustior ceteris fuerit; ex quo colligi retenta animarum 
 sola salute nullas corporis resurrectiones. post hunc 
 Cerinthus haereticus erupit, similia docens. nam et ipse mundum 
 institutum esse ab angelis dicit; Christum ex semine Ioseph 
 natum proponit, hominem illum tantummodo sine diuinitate 
 contendens, ipsam quoque legem ab angelis datam perhibens, 
 Iudaeorum deum non dominum, sed angelum promens. huius 
 successor Ebion fuit, Cerintho non in omni parte consentiens, 
 quod a deo dicat mundum, non ab angelis factum. et quia 
 scriptum sit: nemo discipulus super magistrum, nec 
 seruus super dominum, *** legem esse proponit, scilicet 
 ad excludendum euangelium et uindicandum Iudaismum.

Valentinus autem haereticus multas introduxit fabulas. has 
 ego circumcidens breuiter expediam. introducit enim Pleroma et

 

 
 
 
 Aeones triginta; exponit autem hos per synzygias, id est coniugationes 
 quasdam. nam dicit in primis esse Bython et Silentium, 
 ex his processisse Mentem et Veritatem, ex quibus erupisse 
 Verbum et Vitam, de quibus rursum creatum Hominem et 
 Ecclesiam. sed enim ex eis quoque processisse duodecim 
 Aeonas; de Sermone autem et Vita Aeonas alios decem. hanc 
 esse Aeonum triacontada, quae sit in Pleromate, ex ogdoade et 
 decade ac duodecade. tricesimum autem Aeonem Bython illum 
 uidere uoluisse et ad uidendum illum ausum esse in superiora 
 conscendere, et quoniam ad magnitudinem ipsius uidendam 
 capax non fuerit, in defectione fuisse et paene dissolutum esse, 
 nisi, qui missus esset ad constabiliendum illum — ille, quem 
 appellat Horon —, confirmasset illum dicto (Iao) pronuntiato. 
 istum autem Aeonem in defectione factum, Achamoth. 
 dicit in passionibus desiderii quibusdam fuisse et ex 
 passionibus materias edidisse. \'expauit enim\', inquit, \'et extimuit 
 et contristatus est et ex his passionibus concepit et 
 edidit.\' [hinc fecit caelum et terram et mare et omnia, quaecumque 
 sunt in eis.] ob quam causam omnia infirma esse et 
 fragilia et caduca et mortalia, [quaecumque sunt ab ipso 
 facta] quoniam quidem ipse fuerit de defectione conceptus 
 atque prolatus. Horon tamen instituisse istum mundum ex 
 his materiis, quas Achamoth uel pauendo uel timendo uel

 

 
 
 
 contristando uel f suadendo praestiterat. \'nam ex pauore\', inquit, 
 \'tenebrae factae sunt, ex timore et ignorantia spiritus nequitiae 
 et malignitatis, ex tristitia et lacrimis humida fontium, fluminum 
 materia marisque.\' Christum autem missum ab illo propatore, 
 qui est Bythos. hunc autem in substantia corporis nostri 
 non fuisse, sed spiritale nescio quod corpus de caelo deferentem, 
 quasi aquam per fistulam, sic per Mariam uirginem 
 transmeasse, nihil inde uel accipientem uel mutuantem. resurrectionem 
 huius carnis negat, sed alterius. legis et Ptolomaeus 
 quaedam probat, quaedam improbat, id est omnia 
 improbat, dum quaedam reprobat. euangelium habet etiam 
 suum praeter haec nostra. post hunc extiterunt Ptolomaeus et 
 Secundus haeretici, qui cum Valentino per omnia consentiunt, 
 in illo solo differunt: nam cum Valentinus Aeonas tantum 
 triginta finxisset, isti addiderunt alios complures; quatuor 
 enim primum, deinde alios quatuor adgregauerunt. et quod 
 dicit Valentinus Aeonem tricesimum excessisse de Pleromate, 
 ut in defectionem, negant isti: non enim ex illa triacontada 
 fuisse hunc, qui fuerit in defectione propter desiderium 
 uidendi propatoris. extitit praeterea Heracleon alter haereticus, 
 qui cum Valentino paria sentit, sed nouitate quadam pronuntiationis 
 uult uideri alias sentire. introducit enim in primis

 

 
 
 
 illud fuisse quod. pronuntiat, et deinde ex illa monade 
 duo, ac deinde reliquos Aeonas. deinde introducit totum 
 Valentinum.

Non defuerunt post hoc Marcus quidam et Colarbasus, 
 nouam haeresim ex Graecorum alphabeto componentes. negant 
 enim ueritatem sine istis posse litteris inueniri, immo totam 
 plenitudinem et perfectionem ueritatis in istis litteris esse 
 dispositam. propter hanc enim causam Christum dixisse: ego 
 sum A et Ω . denique <in> Iesum Christum descendisse, id est 
 columbam in legum uenisse, quae Graeco nomine cum nepiotepoJ 
 pronuntietur habere secum hunc numerum DCCCI. percurrunt 
 isti Q, \\f, X, CP, Y, T, totum usque ad B, A et 
 computant ogdoadas et decadas ita, afferre illorum omnes 
 uanitates ut ineptum sit et otiosum. quod tamen non tantum 
 iam uanum, sed etiam periculosum sit: alterum deum fingunt 
 praeter creatorem. Christum in substantia negant carnis fuisse, 
 negant carnis resurrectionem futuram.

Accedit his Cerdon quidam. hic introducit initia duo, 
 id est duos deos, unum bonum et alterum saeuum, bonum 
 superiorem, saeuum hunc mundi creatorem. hic prophetias 
 et legem repudiat, deo creatori renuntiat, superioris dei 
 filium Christum uenisse tractat, hunc in substantia carnis 
 negat, in phantasmate solo fuisse pronuntiat, nec omnino 
 passum, sed quasi passum, nec ex uirgine natum, sed omnino 
 nec natum. resurrectionem animae tantummodo probat, corporis 
 negat, solum euangelium Lucae nec tamen totum recipit

 

 
 
 
 apostoli Pauli neque omnes neque totas epistolas sumit. Acta 
 Apostolorum et Apocalypsim quasi falsa reicit. post hunc discipulus 
 ipsius emersit, Marcion quidam nomine, Ponticus genere, 
 episcopi filius, propter stuprum cuiusdam uirginis ab ecclesiae 
 communicatione abiectus. hic ex occasione qua dictum sit: 
 omnis arbor bona bonos fructus facit, mala autem 
 malos, haeresim Cerdonis approbare conatus est (et) eadem 
 dicere, quae ille superior haereticus ante dixerat. extitit post 
 hunc Lucanus quidam nomine, Marcionis sectator atque discipulus. 
 et hic per eadem uadens blasphemiae genera eadem 
 docet, quae Marcion et Cerdon docuerant. post hos subsequitur 
 Appelles, discipulus Marcionis, qui posteaquam in carnem 
 suam lapsus est, a Marcione segregatus est. hic introducit 
 unum deum (in) infinitis superioribus partibus. hunc 
 potestates multas angelosque fecisse; propterea et aliam uirtutem, 
 quam dicit, dominum dicit sed angelum ponit. (ab) 
 hoc uult uideri mundum institutum ad imitationem mundi 
 superioris, cui mundo permiscuisse paenitentiam, quia non 
 illum tam perfecte fecisset quam ille superior mundus institutus 
 fuisset. legem et prophetas repudiat. Christum neque 
 in phantasmate dicit fuisse, sicut Marcion, neque in substantia 
 ueri corporis, ut euangelium docet, sed in eo, quo de 
 superioribus partibus descenderit, ipso descensu sideream sibi 
 carnem et aeream contexuisse. hunc in resurrectione singulis 
 quibusque elementis quae in descensu suo mutuatus fuisset 
 in ascensu reddidisse, et sic dispersis quibusque corporis sui

 

 
 
 
 partibus in caelum spiritum tantum reddidisse. hic carnis 
 resurrectionem negat; animarum solarum dicit salutem. solo 
 utitur apostolo, sed Marcionis, id est non toto. habet praeterea 
 priuatas, sed extraordinarias lectiones suas, quas appellant 
 phanerosis, Philumenes cuiusdam puellae, quam quasi prophetissam 
 sequitur. habet praeterea suos libros, quos inscripsit 
 Syllogismorum, in quibus probare uult quod omnia, quaecumque 
 Moyses de deo scripserit, uera non sint, sed falsa sint.

His haereticis omnibus accedit Tatianus quidam alter 
 haereticus. hic Iustini Martyris discipulus fuit; post hunc 
 diuersa sentire coepit. totus enim secundum Valentinum sapit, 
 adiciens illud, quod Adam negat salutem consequi posse, quasi 
 non, si rami salui fiunt, et radix salua sit accesserunt alii 
 haeretici, qui dicuntur secundum Phrygas, sed horum non una 
 doctrina est. sunt enim, qui kata Proclum dicantur, sunt alii. 
 qui secundum Aeschinen pronuntiantur. hi habent aliam communem 
 blasphemiam, aliam blasphemiam non communem, sed 
 peculiarem et suam: et communem quidem illam, qua in 
 apostolis quidem dicant spiritum sanctum fuisse, paracletum 
 non fuisse, et qua dicant paracletum plura in Montano dixisse 
 quam Christum in euangelio protulisse, nec tantum plura, 
 sed etiam meliora atque maiora. priuatam autem blasphemiam 
 illi, qui sunt kata Aeschinen, hanc habent, qua adiciunt etiam 
 hoc, uti dicant Christum ipsum esse filium et patrem.

Est praeterea his omnibus etiam Blastos accedens, qui 
 latenter Iudaismum uult introducere. pascha enim dicit non 
 aliter custodiendum esse, nisi secundum legem Moysi XIUI 
 mensis *. quis autem nesciat, quoniam euangelica gratia euacuatur, 
 si ad legem Christum redigis? accedit his Theodotus, 
 haereticus Byzantius, qui posteaquam Christum, pro nomine 
 adprehensus, negauit, in Christum blasphemare non destitit. 
 doctrinam enim introduxit, qua Christum hominem tantummodo 
 diceret, deum autem illum negaret, ex spiritu quidem sancto 
 (conceptum et) natum ex uirgine, sed hominem solitarium atque 
 nudum, nullo alio prae ceteris nisi sola iustitiae auctoritate. alter 
 post hunc Theodotus haereticus erupit, qui et ipse introduxit 
 alteram sectam: et ipse hominem Christum tantummodo 
 dicit ex spiritu sancto (et) ex uirgine Maria conceptum 
 pariter et natum, sed hunc inferiorem esse quam Melchisedech, 
 eo quod dictum sit de Christo: tu es sacerdos in aeternum 
 secundum ordinem Melchisedech. nam illum 
 Melchisedech praecipua ex gratia caelestem esse uirtutem, et 
 quod agat Christus pro hominibus, deprecator et aduocatus 
 ipsorum factus, Melchisedech facere pro caelestibus angelis 
 atque uirtutibus. nam esse illum usque adeo Christo meliorem, 
 ut apator sit, ametor sit, agenealogetus sit, cuius neque 
 initium neque finis comprehensus sit aut comprehendi possit.

 

 

 

 
 
 
 sed post hos omnes etiam Praxeas quidam haeresim introduxit, 
 quam Victorinus corroborare curauit. hic deum patrem 
 omnipotentem Iesum Christum esse dicit; hunc, crucifixum 
 passumque, contendit mortuum; praeterea se ipsum sibi 
 sedere ad dexteram suam cum profana et sacrilega temeritate 
 proponit.