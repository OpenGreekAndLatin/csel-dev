I. DICTIO IN NATALI LAVRENTI MEDIOLANENSIS EPISCOPI. 
 
 Quousque me iners diffidentia intra angustum patitur penetrale 
 delitescere? quousque nimia cautio terminos honesti 
 timoris exsuperans dispendia opinionis, quae uitat, incurret? 
 usu enim rerum uenit inter homines, ut, quantum famae decerpitur 
 per audaciam, superfluum non minus pereat per timorem. 
 non enim debet notari uelut auarae laudis adsumptor, non adscribi 
 cupido affectatae deuotionis ostentui, apud quem res 
 obnoxia pudor(i amor)is stimulis adacta conpletur, quia sicut in 
 umbram cogit gloriae appetitus, oratione dum quaeritur, ita non 
 reddere quod deberi noueris proximitatem noctis indicit. superflua 
 scribere res iactantiae est: necessaria reticere contemptus. 
 saepe uituperationis nostrae mater est doctoris occultata laudatio. 
 dicat forsitan aliquis animo consulendi, quod operis pressa 
 magnitudine exhausti macies arescat ingenii et destituta dicendi 
 ualitudine garrulitas defectum mercetur ex copia: ceu si in

 
 
 
 alueum magni fluminis stillantis guttam fundas eloquii, nequaquam 
 ad cursum proficis liquoris inpendio, et uix humorem 
 parturit quod ad undas aptatur. sed existimamus animo quae 
 dicantur ad pretium meritum dictionis: et uena, quae est per 
 naturam torrida, frequenter currit a themate: eloquentiae exilitas 
 propositione pinguescit. saepe pro eorum meritis, quibus 
 se mancipauerit oratio, dicenda tribuuntur, maxime si mera 
 affectione laudando militet narraturus: tunc uerborum abundantiam 
 transmittit affectio : tunc amor suggerit quod negat 
 ingenium. sancti Laurenti aliquatenus pro mea mediocritate 
 bona dicturus, plenum quidem laboris opus adgredior, sed 
 plenum caritatis. facessat ergo formido uenerando inimica proposito: 
 fugitiua gloriae est mens subiecta terrori clamante 
 Paulo apostolo: perfecta caritas foras mittit timorem, 
 hoc est dicere et indicio certo monstrare, quia non diligit qui 
 pauescit. sine culpa uincitur oneris inmensitate qui ad portandam 
 sarcinam etsi inpar tamen deuotus occurrit. his ita se 
 habentibus festa nascentis anni cur non uotiuo sermone concelebrem 
 ? cur lucidi natalis exordium silentii foeditate dehonestem? 
 marcida est sine sermone hilaritas et simulacrum maeroris 
 occultare quod gaudeas et adflictionis imitatio uocem in 
 laetitia non habere. ergo tibi, sancte pater, officii conscius 
 uerba non tribuam? libet tamen dicendi principia consecrationis 
 tuae deriuare de tempore et cum anni renascentis infantia 
 florulenta, si ualeo, dictione uernare, nunc cum terrae susus 
 per uenas arentium uirgultorum currit in germina et aluus

 

 
 
 
 sicci fomitis umore maria. turgescit, cum in blandam 
 lucem nouelli. praesegminis comae explicantur arboreae et omnis 
 ramorum plectura diffunditur uel quae intra tunicam natura 
 artauerat frondium decora soluuntur, cum auium cantilena 
 comitur sapore modulato, cum uita segetum glebis sepulta 
 hiemalibus quasi repagula algoris emissa et tepore fota concipitur, 
 nunc cum in cano flore spem fructuum metitur agricola, 
 cum mutuis palmitum brachiis uinearum texitur aprica formositas 
 et ante maturitatis tempus uultum frugiferum cultura 
 conponit, dans uenustatem falce domitrice et luxuriam infecundam 
 ferro frutificante conpescens, cum profundi gurgitis 
 rabies blandum transit in sibilum et eneruata tepore uentorum 
 ferocitas migrat in delicias nauigantis, cum tutum est cymbam 
 salo laxare et ancorarum morsus absoluere, dum fractura 
 procellarum, quae nauitas hactenus terrebat, inuitat et per 
 uda. aequoris spatia somnum gubernantis admittit, cum colore 
 distincta gemmato uerni opibus prata ditescunt et in ordinatione 
 summi pontificis naturae gaudium elementa testantur. 
 tibi ergo, antistes, nunc non reddam quod aliis iam praestare 
 didici, quem ad pontificalem apicem grauitas pudor pudicitia 
 uenustas adduxit, qui tot dotibus uelut in aceruum coactis 
 canam dignitatem praesentis officii suscepisti, habens tantarum 
 honestamenta uirtutum, quantarum probatum singulae facerent 
 species sacerdotem ? taceo, uniuersitatis in electione tua

 
 
 
 consonontiam et discretarum nationum concordem sententiam non 
 reuoluo: statuat ista loco laudis cui non suppetit quod possit 
 praedicare de moribus. momentis enim plerumque incerti 
 fauoris aura popularis inpellitur et nescia examinis turba Quiritium, 
 dum studiis rapitur, amat incognitos. i* te libram 
 tenuit qui petitionis tuae aut socium se praestitit aut auctorem. 
 imperitae coetus multitudinis meritum tuum expendit lance 
 perfecti et, dum in te ornamentorum uarietas placet, quasi 
 unus heres diuersissimi fueris instituti, sic singuli hoc de claritate 
 tua censebant sufficere quod probabant, quia bona omnia 
 nequaquam omnibus nota esse potuerunt et speciatim ad fauorem 
 sideris tui uniuersos inlexeras: alteri ostendendo quod 
 pius es, alteri quod seuerus, alteri quod bene adquisiti distributor 
 patrimonii, alteri quod scires recte parta seruare, id 
 studii sumpsit uniuersitas, ut, cum de proposita laude unusquisque 
 uinceret, conlatione tamen in praeconiis tuis melioris 
 tituli ab altero uinceretur. 
 
 Nolo istis diutius inmorari. ueniendum est ad laboris tui 
 exercitia, quia ego, qui non sum in laudatione tua idoneus 
 maximis, nescio esse parua contentus. nouellis te adhuc 
 inpositae dignitatis labantem uestigiis ineluctati temporis 
 suscepit aduersitas et tironem pontificii exercitatissimum 
 militem aduersus libertatem inpacta bella reddiderunt. tu 
 praedonis nescisti timere saeuitiam, tu blandimentorum, 
 quod in malitiosis nocentius telum est, scuto constantiae. 
 uenena respuisti, quotiens, te qui certamine non potuit insidiosa 
 honorificentia lacessiuit? quotiens in damno bonae 
 opinionis seruitii sui te credidit figmenta suscipere, hoc a te 
 postulans, ut adhibito hostem conludio intra urbis muros includeres 
 et ouium tuarum dissipanda lupis membra praestares,

 
 
 
 paris fecti quod dictu nefas est, multorum exempla suggerens ? 
 quae quidem tu uitanda despiciens et ad uindictam sereni 
 temporis seruans memoriae commisisti, detestabilia retinens, 
 ne per obliuionem inpune transirent, et maiorem horrorem 
 excessibus debens, dum ruinam metuis aliorum. sed remotis 
 dieendi obstaculis ueniamus ad illa quae religioso sunt magis 
 digna memoratu. cum hostilis inruptio more pecorum Christianum 
 populum per diuersa distraheret, tu uariorum generibus 
 crutiatuum capiebaris in omnibus, tu paterna conuentus pietate 
 sustinebas tormenta multorum, at ait apostolus : quis uestrum 
 cruciatur, et non ego ? inter ista tamen fractum 
 to non uidit aduersitas : hoc triumphis suis decerpi sensit ini. 
 inimicus, quod capt sacerdotis animum non subegit. pugnabas 
 adhuc pro absolutione plurimorum et tibi nihil metuens de 
 plebis tuae anxietate pandebas. nolo diutius tristibus inmorari, 
 nolo tragoediam maligni temporis aperire, libans de inlustri 
 conuersatione tua aliquanta praeteruolo, De te narrando cogam 
 denuo sustinere quae passus es: quamquam doctor gentium in 
 tribulatione exercitum se fuisse commemoret uociferans : cum 
 infirmor, tunc patens sum. taceo inediam frigus iniurias 
 et illa quae tibi inimici animus prouidit augmenta morborum. 
 sed, credo, haec puerilia et suco antiquae ualitudinis robusta 
 membra tolerabant. nonne enertuis per conpages artubus et 
 a possibilitate propria longa iam aetate distractis sola anima 
 flecti nescia sustinebat et imitanda intentione aduersus inpugnantes 
 muro constantiae stabilita certabat ? post haec ad 
 rediuiuum statum libertatis optatae numquam pia uota despiciens 
 Christus redemptor noster occurrit et fractas Romani

 

 
 
 
 nominis uires artifici medela solidat : in. uigorem salutiferum 
 res contrite remeauit. cum ex alto benignis oculis caelestis 
 dominator aspexit, Mediolanensium urbi lux est proprii reddita 
 sacerdotis. tunc cum rarus habitator tunc cam error in domibus 
 et per dulcia cubiculorum limina confusa discursio, tunc 
 cum ubique pauor et luctus et dei templa in ferarum habitatione 
 deputata sordebant, cum marcens incuria splendidissima 
 dudum atria situ uetusti . umoris obnuberat : laetitiam ceteris 
 tuo dedisti de reditu, tu regressus ad lacrimas. tunc more 
 auium, quibus, dum terra niuibus uestitur, et alicuius loci in 
 spem cibi spoliator angustia, uideres quae remanere potuerunt 
 plebis reliquias confluxisse et ad boni pastoris praesentiam 
 undique fatigatis balatu nemoribus greges occurrere. alios 
 tunc multipliti sustentendi genere mulcebas affatu, alios reficiebas 
 inpendio, alios hortabaris exemplo. breui post in antiquum 
 statum, qui tibi post deum debetur, urbs iam sepulta 
 reualuit et quae non credebat in se reparari posse quod fuerat 
 coepit iam meliora aemulari. tunc, qui uitae - usus est, cernere 
 erat omnia - ad latiorem profectum bonis successibus inuitari. 
 
 Curro per singula, strictim referendo quibus opus est longa 
 narratio, ad agonem uitae tuae, ad summi celebritatem propositi 
 peruenturus. secunda. post dubium temporis nata est in 
 ecclesia Romana captiuitas, quae te quasi iam diu desidem et 
 laboris fugacem de longae sinu quietis abstraheret, cum uix 
 spe pacis laboris tui arma deposita resumuntur, deberetur. 
 quidem, nisi me laudis tuae censura pertraheret, in lugenda 
 causa silentium, ut in una aetate memoriae pereat res nefanda. 
 senatus illic curiae caelestis accitus est: ibi ex uariis prouinciis

 
 
 
 episcoporum turba confluxit, ubi coetus ille, quot hominum 
 genera, tot sententiarum uarietates aduexit sed quibus inerat 
 spiritalis sapor intellegentiae quasi ducem te principalis deliberationis 
 caritate tenuerunt. tunc quo minacium impetus 
 blandimentorum melle domuisti, qua superborum corda uenerandae 
 humilitatis erectione fregisti, qua labantium animos 
 consilii radice fundasti, explicare non ualeo. rei gestae notitiam 
 scire cupidum ex facti contemplatione compello. unum te secuti 
 sunt tot electi et in sententiam tuam reciderunt tantarum 
 principes ciuitatum. coquitur lamentationis aestibus qui ante 
 cruda obstinatione desciuit et nihil habet in solacium praeter 
 calamitatis lacrimas qui diuisus est. dicat aliquis forsitan rerum 
 gestarum malignus interpres : quam sortita est de huiusmodi 
 constantia praesens causa decisionem ? quaerat qui finis de 
 laudato sudore contigerit. huic ego fidens replicabo: te praesule 
 factum, ne sacerdotes ministros acciperet furor alienus nec ruentum 
 indignationi pontificum sententia militaret, ne in usum 
 male commoti traherent euenire posse quod uellent. postremum 
 inproborum loquacitas obmutescat, huius saltem aestimatione 
 secreti, quia odiorum incendia, quae non ex inpugnati merito, 
 sed ex studiorum fomentis arserunt, nec sanctae deliberationis 
 potuerunt fonte restingui. tibi ergo debetur uenerabilium 
 custodia canonum: tibi quod sine episcopali nota contigit quicquid 
 in praesentia saeuit inprobitas: tibi patuit quod aliis

 
 
 
 accusantes clandestina fraude texerunt: apud te conpertum fuit 
 non satisfaciendum odiis, quotiens fide deseritur qui lacessit. 
 sed haec aliis melius seruantur narrandis temporibus. salue, 
 ecclesiarum sidus, et ad senectutem bonam Abrahae aemulator 
 accede, quia testimonium probitatis eat diu hominem in ecclesiastica 
 arce seruari, ut scriptum est: uiri sanguinum et 
 dolosi non dimidiabunt dies suos. tu aeuo maturus et 
 ad religiosum sudorem primaeuus exsupera, tu pietate laudabili 
 bonis discipulis exempla suggere, malos seueritate conpone 
 et boni utriusque fibula operis in testimonio summae 
 gloriae sine labe perdura.

II. DICTIO MISSA HONORATO EPISCOPO NOVARIENSI, IN DEDICATIONE BASILICAE APOSTOLORVM: VBI TEMPLVM FVIT IDOLORVM. 
 
 Credo ego uos, fratres carissimi, tota mentis cura uenerari, 
 quod in loco hoc manente templi nomine uetus perierit pro 
 religione cultura, quod delubri reuerentia fugatis instituatur 
 libaminibus, quod sacrarium adpelletur merito, postquam seniores 
 hostias abiurauit et in adolendi mutatione sacrificii diuinae 
 aedis nomen adsumpserit, postremo quod in alium statum inconcussis 
 migrauerint fundamenta culminibus et, cum ad structuram 
 parum humanus sudor adiecerit, quaecumque fuerunt

 

 

 
 
 
 innouata sint, dam persistent in summa, cuius aestimandum est 
 esse miraculi, ubi, dum modum teneat machina, adhuc non 
 desistit ascendere et in antiquis constituta uestigiis adtollitur 
 incremento? requirendum sane, quis huius operis, quis innouationis 
 auctor extiterit: praedecessor nempe paruitatis meae 
 uenerabilis Victor antistes, cui futurae adnuntiatrix innocentiae 
 diuinitas nomen inposuit. nam qui de his quae suscipiuntur 
 aduersus uitia mundana certaminibus praedicto euentus accesserit, 
 cum uocabulum didiceris, gesta cognoscis. iste per spiritalem 
 dimicationem, ut uictorem decuit, de criminibus triumphauit, 
 et quicquid portio sinistra mortalibus ingerit, de eo 
 casum non requiras, cum nominatum intellegas fuisse quod 
 dictus est. cuius merita orationis campum postulant, si me 
 latiora progredi aut ingenii macies pateretur ant meriti: 
 quaedam enim actuum nobilitas est dignum inueniri laude 
 magnorum. hunc mediocritas nostra in aedificationis cura dum 
 sequitur, ad consummationem deo auspice uota perduxit. nemo 
 aestimet adrogantiae esse quod dixi: fas est cum eo uota iungere, 
 cui par esse nequeas actione, quia adsertio conscientiae 
 est meliorem in quacumque parte sectari. numquam tenebrosum 
 callem, sicut aestimamus, incurrit, si eum, quem nouit praetendere 
 uitae lumen, insequitur. luculentius tamen gestarum 
 fidem rerum sermonis pandamus officio. hic ante fallacibus 
 dedicata praestigiis et turpi pecudum cruore perfusa ueteres 
 simulacra coluerunt: hic in diuinitatis iniuria per altare infaustis 
 cumulatum muneribus res caelo debitas daemoniis obtulerunt: 
 hic iunicum exta semiuiuis palpitantia motibus misero

 
 
 
 inquisitori futura cecinerunt: hinc fumus sordidis aerem ipsum 
 polluit sparsus per multa contagiis. ad ultima, hinc mactata 
 per lanistas hostiarum multitudo quicquid deus est effugauit, 
 dum farra sanguis tura ueruinae idolis exhibentur; dum ritum 
 simplicem aetas Christo inimica non recipit et multifariis censu 
 laborante oblationibus supernam mercatur offensam. liberet 
 ire per singula et funestorum secrete factorum linguae claue 
 reserare, ni merito aestimemus oris iniuriam narrare sordentia 
 et quod illos actione perculit nos loquela contaminet. explicemus 
 interim, quibus sint ista mutata successibus, quanto 
 praeuenta splendore nox fugerit. ubi sunt sigilla numinum 
 uotis imaginata facientum, quorum facies in potestate pependit 
 artificis, quibus pretium aut sollicitudo operantis peperit aut 
 metallum? ubi sunt dii, quibus potentiam dederunt homines 
 fulgore gemmarum? en uideo, omnia ista fugerunt, ut credo 
 Christus ingressus est: respiciamus cuius fultus auxiliis. uenerunt 
 cum eo caelorum radii, apostolorum diademata, Petrus 
 et Paulus. qui enim in restauratione aedis essent necessarii 
 nisi architectus et petra? nisi lapis et superaedificans? nisi 
 fundamentum et opifex? quid trepidatis pericla mortalium ? 
 quid anxio fugam paratis excursu ? ille est cui nullus uersutiam 
 uestram lapsus abscondit, qui cum loco non moueatur, quocumque 
 abieritis insequitur. ueni ergo, piissime domine, et ad 
 consecrationem operis tui plenus inlabere: ueni humani per 
 baptisma pectoris purgentur haec templa turpi hactenus

 
 
 
 dedicata patrocinio. institue, domine, uertendo sacrificia et, dum 
 puris . cumulamus altaria sancta donariis, praesentiam tuae 
 maiestatis intersere, euocatus sanctorum merito sacerdotum, 
 electi seorsum praesentis patris nostri Laurenti conscientia, 
 qui tot plenus dotibus ecclesiae fastigia creuit, quot fecissent 
 summum singula quaeque pontificem, in quo uernat princeps 
 boni operis et mater honestatis uercundia, religionis sanctae 
 nutrix patientia, deum semper placatura pietas, qui ecclesiasticis 
 membris non sermone uitae institute tribuit sed exemplis, 
 qui omnem callem, quo ad deum itur, dum praeuius incedit, 
 ostendit, adiuuante se domino nostro Iesu Christo cum patre 
 regnante in saecula saeculorum. amen.

III. DICTIO DATA STEPHANO V. S. VICARIO DICENDA MAXIMO EPISCOPO. 
 
 Prodit religiosae uotum conscientiae mens laudibus denote. 
 pontificum: adsertio ingenii est, deo obsequentibus mancipare 
 quod loquimur. in quorum praeconiis forte angustus sermo 
 uulget inperitiam, manifestat tamen, si abstineatur, infantiam. 
 quis mendicam narrationem aestimet, quam uota locupletant ? 
 saepe in facundiae dotibus pauper inuenitur uena praedicantis,

 

 

 

 
 
 
 et e diuerso thesaurus cordis inradiat in egestate uerborum. 
 qui uice dei iudicat non desiderat picta colloquia., sed quae 
 infucatus commendat nitor ingenii, quia in his etiam sine 
 amore blanditur eloquentia, in illis splendorem suum ueritas 
 nuda commendat. sine phaleris est omne quod dictat affectio: 
 ad unguem fabricantur illa, quae uolumus non tam speciem 
 recti habere quam similitudinem. ad te, uenerabilis mi antistes 
 Maxime, sermo est, cui in meritorum testimonio uirtus coepit 
 a uocabulo, in quo actus eloquitur qui nomen appellat prouida 
 parentum tuorum diligentia prius te eligi uoluit quam 
 probari. te olim saecularibus inhaerentem titulis castrensis 
 sudor excoluit et ad ecclesiae gubernacula pars aduersa solidauit, 
 sicut deus loquitur per prophetam: qui in modico 
 fidelis, et in magno fidelis est. te sacrarum iudex et 
 consilii comitem meruit et laboris. bene uenerandis initiandus 
 altaribus et in laica conuersatione quod sacrum esset elegisti. 
 tu pudicitiae in illa aetate custos inuentus es, in qua et lex 
 obsequitur desideriis. satis enim est pueritiae ambitum, quem 
 licentia fulcit, horreri. Christus milites suos, quos in personam 
 ducis adtollat, inter acies quaerit hostiles. adscitus ecclesiae 
 pontificem actibus inplesti ante tempora dignitatis. non fuit 
 aduena benignitas, quae naturae innixa radicibus de cano flore 
 germen ostendit. temporale est omne quod fingitur, perpetuum 
 quod cum aetate maturescit. non tibi sacerdotium rem doni

 

 
 
 
 credimus euenisse sed praemii. alios uulgi aura gratia lenocinante 
 commendat: tibi rigida circa culpabiles districtio dedit 
 affectum. manet te singularis sapientia, quae licet generaliter 
 optanda est, tamen existit in magistro necessaria. frustra 
 monitoris personam suscipit qui inpacti non praeualet aestimare 
 pondus officii: uilissimis conparandus est, nisi praecellat scientia, 
 qui est honore praestantior. dedit tibi apicem res iudicii, non 
 fauoris: dignus pontifice amor est quem censura conciliat: deuenustat 
 institutoris genium qui per solam gratiam uult placere. 
 tu his eruditus et formatus caeli beneficiis plus agendo plebem 
 instituis quam loquendo. illa monita discipulorum occasionem 
 eruderant, quae praebentur exemplo: sine pudore inuitat ad 
 innocentiam qui illam non fuerit ipse sectatus. te inter secreta 
 penetralium quasi testem metuunt qui peccare disponunt: nascentibus 
 culpis metus et reuerentia tua negat effectum. qui 
 inter exordia occurit uitiis, et occasionem lapsus adimit et 
 concupiscentiae purgat auctorem. haec beatitudini tuae quasi 
 strictim pro linguae meae commendatione dedicaui. si precibus 
 tuis uitae successus adriserit, gestorum tuorum plena me 
 relatione consecrabo, ut quae uniuersis nota sunt mansuris 
 in posterum litteris, quatenus gaudeat aetas secutura, 
 seruentur.

IIII. DICTIO IN DEDICATIONE MISSA MAXIMO EPISCOPO. 
 
 Numquam pauper uena timeatur ingenii, ubi diues est causa 
 dicendi. transit hominem, quotiens caelestibus militat mens 
 nostra culturis, nec in angustum redigitur narrationis exilitas, 
 si opifici suo obsequium referat narraturus. potest enim linguam 
 facundiae dotibus ornare qui contulit et dare uerbis genium 
 quem fatemur dedisse sermonem. nam prophetici dudum maciem 
 iuuit eloquii, dum ad perfectam magistri eloquentiam et fortissimi 
 monitoris tubam imbecilla Moysi erigeretur infantia : 
 qui nullis gradibus, dum peritiam meditatur, effloruit nec per 
 aetatis alicuius scientiam ad messem perfectionis ascendit, qui 
 dum, militem infabricato portauit ingenio, officium ducis iussus 
 arripere, quia uerecunde renuit, constanter impleuit. sic nos 
 dedicationis festa celebrantes, inter spiritalis laetitiae bona 
 praestolamur gratiam, dum paremus. absit formido debilis: 
 remoueatur fiducia inaniter concepta per studium. nos de 
 humanae perfectionis schemate nec praesumimus aliquid nec 
 timemus. deinde quis in beati Iohannis prophetae et apostoli 
 <laudem>, cuius templum hoc sanctificauit ingressus, uel muta. 
 dubitet ora laxari ? cuius senior gratia quam natura, dum ante 
 lucis ingressum pii uatis implesset officium, limen uitae huius 
 uirtute signauit. nam uno eodemque tempore et matrem fecunditate 
 nobilem fecit et inofficiosa genitoris labia in loquelam 
 pristinam usu remeante commouit. nemo Iohannem nominans 
 post exempli praecedentis miracula pristinam linguae habiturum

 
 
 
 se suspicetur inperitiam. post sacratissimum Zachariam, cuius 
 faucibus eliminata per istud uocabulum remeauit humanitas, 
 ab uniuersis\' iura- ereditur Iohannes apostolus clauis. esse uerborum. 
 in huius comitatu Antoninus, uetusti heroa saeculi, 
 et beatissimi Cassiani iuncta claritudo faciunt de aede sacramentum, 
 de terrena habitatione caeleste collegium, de manu 
 factis quod nulla possit senectute uiolari. occasum enim deo 
 oblata non sentiunt nec ad uetustatem tremulam pietate fulta 
 mittuntur: stat soliditas machinae, quam Christus ingreditur, et 
 originariae oblita fragilitatis adipiscitur de possessore uirtutem. 
 tecta uilia de consecrantis nobilitate decorantur, dum 
 rei caducae pretium tribuitur habere de domino. tu autem, 
 frater sanctissime, huius oblator aedificii, de mercedis retributione 
 gratulare. nescit spes titubare; cui bonae fructus promittitur 
 actionis: ab exercitio descendit retributionum fiducia 
 nec ullo nutat incerto qui laudanda meditatur.

V. DICTIO INCIPIENTIS EPISCOPI. 
 
 Par quidem discipulis incipiens magister est et inter exordia 
 doctor nulla est ab auditoribus sorte sublimior: expertis honor 
 debetur ingeniis: uix mediocrem caltam exigunt non probati. 
 illa sunt uera praeconia, quae longus sudor elicuit: blandimentum 
 est, non iudicium, quotiens laborem gloria ingesta 
 praecesserit. inter maculas numeret quoscumque triumphos

 

 
 
 
 ante discussionem campi miles adquiret. qui properatis subeunt 
 Olympiaca bella uestigiis, numquid eis ante consummationem 
 certaminis suppetit spes coronae dicente apostolo: non coronatur, 
 nisi qui legitime certauerit? ecce nec illos 
 decet ante meritum praedicatio, a quibus iuste poscitur post 
 laborem. nostra e diuerso prolixo distat calle condicio, quibus 
 tantum decerpitur de fruge innocentiae, quantum adcesserit de 
 labore. nam sicut positi in tirociniis aestimamus, plenum 
 • necessitatis et periculi iter est, in quo et sectanda est uita 
 laudabilis et fit probris uberrima, si desideret ab humanitate 
 laudari. actio nostra si de bonis suis fuerit elata, sordescet 
 protestantibus diuinis eloquiis: qui uos laudant, seducunt 
 uos, et subuertunt semitas pedum uestrorum. 
 splendorem pontificis res, non lingua testetur: plus lucet 
 claritas huius officii ueritatis indicio quam loquelae. ecce cernitis 
 quam tuta sit causa subiecti et quantis discriminibus 
 sociata praepositi. munia mea plus poteritis fulcire gemitibus 
 quam clamore. nemo quod auribus lenocinatur credat eximium: 
 sermo noster, nisi animae medetur, abiectus est. illum praeferte, 
 qui spiritali falce sentibus purgat interna. tunc pretiosum 
 diadema est, quando suasioni eius grex ecclesiasticus, 
 dum ad probitatem graditur, non repugnat. ille sine fuco monitorem.. 
 torem et feriato ore diligit qui eius instituta sectatur. additur 
 quod inperitia nostra iustam sustinet de ipsa nouitate formidinem, 
 qui nuper de ouilibus ad custodiam praeparati adsuescimus 
 de uniuersorum fieri necessitate suspecti, et cui uix 
 fuit pro se fida cautio suscipit officium cuncta metuentis.

 

 
 
 
 scimus quantum erit humilior famulantibus qui ad religiosum 
 uocater imperium. necesse est ut etiam extremae condicionis 
 personis obtemperet cui inminet sic iubere. ait enim doctor 
 gentium: omnibus omnia factus sum, ut omnes adquirerem. 
 modo diuinitatis operatio adsit muneri suo et 
 quem dignum apice tanto non inuenit efficiat. 
 
 
 PRECATIO MISSARVM. 
 
 Dignum et iustum est. uere dignum est, ut inter exordia 
 dignitatis tibi, principiorum domino, supplicemus, qui mundi 
 ipsius in nonam lucem prodeuntis infantiam quanto bonorum 
 tuorum secreto orditus es, tanta potentiae uirtute solidasti. 
 stabat in admiratione sui tenera orbis inchoatio et paene decoris 
 proprii concussa stupore titubabat, ante agnitionem 
 ordinis solam sortita de auctore substantiam, requirens quo 
 esset rotanda lux adtributa moderamine, qualem finem diei 
 tempus exciperet, si per adsiduos semper renasceretur occasus, 
 si nox mundum fuscis ambitura complexibus quasi rem originariam 
 perenniter non teneret. in hoc ambiguo, ut certis 
 famularentur per longum confusa temporibus, dei nostri extitit 
 lex uoluntas omnis dispensatio statutis praefixa limitibus 
 tantum potuit, quantum praestitit qui creauit. sic nos, pie 
 opifex, inter ?sacerdotalis tituli auspicia sole couersationis inradia: 
 per sudum de meritis nostris fulgeat dies officii: nulla 
 subreptione, nullis diaboli blandimentis pereat quod uocamur: 
 non liceat admisisse quod non decet: recti studium te

 

 
 
 
 imperante transeat in naturam: adsit muniis nostris aequalis 
 operatio: conposita seruitute beatum crescat imperium nec 
 subiaceat moribus qui praeminet dignitate. per dominum nostrum 
 Iesum Christum. 
 
 
 ORATIO ANTE MISSAM. 
 
 Conlator bonorum deus, cui effectus in uoto est, qui de 
 medio populi Moysen in prophetae persona dedicasti. nam dum 
 queritur de in becillitate, te auctore conualuit: sumpsit meritum 
 pontificis, dum testes sui arbiter se uociferatur nil mereri, 
 cui apicem actione sublimem conciliauit humilitas da, parem 
 nostris exordiis gratiam, quia propensiorem deberi actibus 
 declaramus offensam. non sunt inusitata quae poscimus: benignitas 
 tua testimonio tenetur exempli. eo circa nos eris bonorum 
 largitione dementior, quo substantia nostra facta est de peccati 
 fasce procliuior. da, bone imperator, dignam tua electione 
 uirtutem, quia sub pio principe nulla militem decolorat abiectio. 
 per dominum nostrum Iesum Christum.

VI. DICTIO [DE HAERETICIS ET SVNODO]. 
 
 Pro ratione soluendum est quod pro ratione iacuimus : nam 
 ut pateat et linguae nostrae officia et silentium ordinatis seruisse 
 temporibus, fide hortante in officium sermonis erumpimus. 
 idem enim est superuacue loqui quod nece$arie non locutum

 

 
 
 
 dicente apostolo: uae enim mihi est, nisi euangelizauero, 
 et alibi: tempus tacendi nos praecipue, quos 
 praelati ceteris hortatur pondus obsequii, decet aut bona 
 facientes eleuare aut mala conprimere. et quidem uos docere 
 non aliud est quam stimulos admouisse currentibus: nam quod 
 ex proposito facitis, superbi sumus, si nostris debendum credimus 
 institutis. sed qui bona studia probat amplificat. stat 
 apud conscientias uestras, quanta Nestorius et Eutyches, gemina 
 diabolicae informationis ostenta, diu castam ecclesiarum orientalium 
 disciplinam perfidiae fornicatione corruperint, qui iuxta 
 sententiam apostoli dilectionem ueritatis non receperunt,, 
 ut salui fierent, et ideo misit illis deus 
 operationem erroris, at crederent mendacio, dum 
 per subripientem scandali occasionem Christi milites ille contentionum 
 campus examinat, sicut scriptum est: oportet 
 esse certamina, ut probati manifesti fiant. apud 
 quem Chalcedonensis non uiuit commemoratio ueneranda concilii,, 
 in quo Dioscorus cum sectatoribus suis stilo piae districtionis 
 addictus est et sanctae memoriae Flauiani adoranda 
 monumenta exultans Constantinopolitana ciuitas recepit, cuius 
 iam pridem firmauerant caelestia decreta sententiam? ubi 
 gentium Timotheus ignoratur, qui propter suspiciendae recordationis 
 Proteri caedem fieri plus quam parricida non horruit? 
 nam sacri persecutione pontificis et genera criminum uicit et 
 nomina. scitur Petrus et Cyrus et Timotheus, qui dum iacenti 
 manum Dioscoro porrigunt, conruerunt: hi de praecessore suo

 

 
 
 
 et studiorum heredidatem adepti sunt et ruinae. proinde, fratres, 
 manentem in supernis patrum et adhaerentem beato Petro 
 tenete sententiam, quia nos mundae ecclesiae et non habentis 
 maculam optamus unitatem. patienter ferre non possumus nana 
 in Christum nostrum et blasphema ructantes: scimus, quia qui 
 in putribus membris non utitur ferri medicina serpentibus 
 morbis praestat obsequia: nam nisi secentur tabefacta, contaminant. 
 pacifica est cum his, qui rectum nituntur inpugnare, 
 congressio. quis a bellis talibus timoris reuocetur obstaculo, 
 de quibus uitali possit morte gaudere? quibus mundi huius 
 potestatibus, uel si minentur, adquiescendum credimus, quando 
 aliud imperat qui regna moderatur, dicente apostolo: non 
 sunt condignae passiones huius mundi ad superuenturam 
 gloriam, quae reuelabitur in nobis? fluxa 
 ecclesiasticorum corda aut turbant quae in praesenti uita sunt 
 aut delectant: quibus Acacius, qui diro diaboli a sententia 
 sua motus imperio, erubuit diu propugnatorem se fuisse ueritatis 
 et clari deserens ornamenta certaminis triumphum suum, 
 quem sub Basilisco pio sudore meruerat, debellauit: qui solis 
 praemiis suis paene tempore adeptionis inuidit, spem bonorum 
 fructuum perfidiae falce succidens. grauius enim est degustata 
 bona quam intacta calcasse: nihil defensionis superest homini 
 post dulcem iustitiae saporem ad mortifera schismatum uenena 
 redeunti. de his quae praefati sumus natum est, quod in Constantinopolitana 
 nuper ecclesia fertur admissum. unde patimur

 

 
 
 
 sine uocis usura tristitiam: qui enim oblatis remediis non 
 oboediunt, merito nihil consolationis tempore quo premuntur 
 habuerunt.

VII. DICTIO IN DEDICATIONE AVDITORII QVANDO AD FORVM TRANSLATIO FACTA EST. 
 
 Vt campus militem, mare nauitas, fora causidicum, sollicitant 
 incerta raptorem: ita linguas auditoria exercent. nam 
 quae, malum, ratio suadebit silentium in loco, in quo sunt 
 praemia constituta uerborum? ubi orationis palma, si hic gratia 
 taciturnitati ? bene soluuntur sudoris pretia, ubi sunt templa 
 uictoriae: bene effugatur seruitus inter atria libertatis. uincta 
 hic ora teneat mens captiua: non agnoscit forum Romani 
 populi, non liberalis eruditionis gymnasium qui adhuc quasi 
 in secessibus conticescit. sint muta forte diuersoria: hic nihil 
 est tam familiare quam pompa dicendi. Fescenninos sales 
 hymenaeis dare genium consuetae professionis plausus hortatur: 
 eriguntur lituis bellatores: uirtute debiles grauis bucinarum 
 cantus adtollit: data sunt uniuersis amica incitamenta propositis. 
 quid ego faciam, doctorum optime, te loquente? si infabricata 
 uerba intra uerecundum penetrale contineam, instituti 
 me esse similis non agnoscas. amicitiarum religionem in gratia

 

 
 
 
 parcus offendam, si nec translationis festa nec debitae tibi 
 laudis munus exoluero. salue ergo, nutritor profectuum, fax et 
 splendor ingenuitatis, qui nobilia germina laboriosis purgando 
 sarculis in fructibus facis agnosci, qui in cano flore nouellae 
 posteritatis, quantum horreis paretur, ostendis, qui de ferarum 
 cubilibus et bubonum habitaculis ad fora nos reuocas, unde 
 maiores paene iam longa aetate discesserant. non enim patent 
 eruditis loca ista, quibus scientiam non primoribus labris ipsa 
 contulerint. cuius enim tuba cognoscatur eloquii, nisi cuius 
 puerilia innotuerint rudimenta sermonum? tibi ergo debentur 
 haec beneficia, quod citaturus reum causidicus inter atria iam 
 probata dictionem metuendus incipiet. tibi spes unica honestae 
 professionis adscribenda, quod nobilitas decursis breui temporibus 
 liberali sudore placitura est. sed quo me ignarum 
 uirium tui rapit affectio, narrationis pelagus non pendentem? 
 sufficit in loci amici et diei celebritate uota testatum. ad uos 
 reuertor, quibus paterna conuentus affectione uocem debeo 
 commonentis. reddite uos studendo origin, reddite natalibus 
 lectione: naturae lucem iubar dictionis ostendat: multiplicate 
 suffectu scientiae parentum titulos: ornate eruditione decora 
 maiorum. fului nobilitatem metalli nisi ad unguem manus 
 ducat artificis, maternis paene hebetater tenebris et, si non 
 magistra politione uenustetur, nihil ei prodest sublimitas, quam 
 uena concesserit. adiuuatur quidem doctoris instantia dotibus 
 sanguinis mundioris, sed nisi limata non rutilant illa quae 
 se erigunt praerogatiua nascendi. incrementum rusticum matris

 
 
 
 mammas inter sulcos euacuat et per pascua pecus agere, dum 
 ab uberibus pendet, adsuescit: patris brachiis, dum iuuencos 
 fatigat, adiungitur: prensat dexteram grandia terris semina 
 committentem et sudorem originis suae in ipso lucis limine 
 meditatur. quid uos faciatis, quos liberalibus pepererunt matres 
 optimae disciplinis? peregrinandum uobis est a germine ditiori, 
 nisi uos nobiles instituta monstrauerint. habetis praeuium eloquentiae 
 morumque doctorem: currite prosapiae stimulis incitati 
 et, cum uos ad agonem praemia promissa perduxerint, 
 mei meminisse dignamini, quia sunt quae a uobis post caelestem 
 retributionem suffragia hortator accipiat. haec sunt, nostris 
 quae uos licuit uocibus admoneri. uos diligentiam pectoris mei 
 expendite consideratione uerborum: non phaleratus sermo, non 
 inlecebrosa tantum et depicta fucis narratio delectet: quaerite 
 apud me non blanda sed necessaria, non deliciosa sed fortia. 
 numquid iuuat pompam texere praecepta daturum ? qui probari 
 non magis sensibus quam sermone disponit affectum monitoris 
 euacuat. ponderibus ornetur dictio castigantis: lancem 
 in exhortatione teneat qui gestit audiri. institutor uirtutis 
 plausus excludat: bene morata oratio imperat quod suadet. 
 haec si explicare nequeo facultate dicendi, amare tamen didici 
 consideratione propositi et electione consilii. pars quaedam 
 probitatis est, etsi implere nequeas, nosse meliora. sequitur 
 examinatam intentionem effectus operis: proximus magistro 
 est qui diligit ornamenta doctrinae. deus tamen uoti se comitem 
 iungat et quod nouellis praeceptor commendo cespitibus in 
 pomis tamquam de hereditaria possessione decerpam.

VIII. PRAEFATIO DICTA LVPICINO QVANDO IN AVDITORIO TRADITVS EST DEVTERIO V. S. 
 
 Quotiens amomi flosculus aut messis casiae per depraedationem 
 lasciui pollicis radice uiduantur et ad dotem manuum 
 humanarum nobile germen adiungitur, meritum cespitis odore 
 significat et naturae genium prima uisione testatur. occultari 
 se non patitur fetura sublimis: decus clari sanguinis non 
 tenetur abscondito: uox mundae originis licet in recessibus 
 semper auditur. sed quamuis ita se res habeant, humanitatis 
 interest non tacere quod gestias: parum suscipit oneris qui 
 quod scit dignum esse amore conmendat: feritatis maculam 
 non euitat qui non festinat adserere quod meritis nouit esse 
 placiturum. diem laudare quis abnuat? adtollere solis radios 
 quis metuat qualibet nocte sermonum? si themati obsequium 
 praestat oratio, ab ipso suscipit dignitatem. proprii ergo 
 macie non turberis ingenii, quando eloquii uilitas pretio 
 susceptae dictionis eleuatur: erigere, mens, fasce depressa inperitiae: 
 dextera, inpacti oneris subleuaris. sed cur longis 
 inuoluimur? praesenti adulescentulo militat praefata narratio, 
 quem rediturum ad proauos non denuntiatione augurum, sed 
 post deum fultus spe mihi uestrae perfectionis spondeo: nec

 
 
 
 futurum ambigo, splendori te istum suorum posse reddere, 
 quem aliis contulisti: potest enim facile ueterum decora suscitare 
 cui fas est noua construere. non credas haec esse solius 
 incitamenta facundiae. tibi uni concessum est claritatem aut 
 dare aut reparare maiorum. stant ante oculos tuos non annosa 
 pueri monumenta sed recentia. peritiam tuam Firminus et 
 Licerius, aetatis suae sidera, hac uoce conueniunt. 
 
 "Suscipe, doctissime hominum, utriusque plantam familiae et 
 culmum, in quo grauidas aristas parias, secundus adtende. scalpe 
 sarculis uberem terram, quae si nostri est germinis fibula, feret 
 tuis profecto laboribus responsura. doce udo libro adolescere 
 maritata plantaria: nouelli dentibus uirgulti fructum surculi 
 melioris adcommoda: ueniat pomorum successus, dum ore 
 tenero sublimior ab illo te docente planta mordetur, quia, nisi 
 edomitam terram terque et quater agricolae ligonibus scripserint, 
 triticeam messem paliurus superabit et lolium. munus 
 Palladium et cana nemora bacis plurimis cultura locupletat. 
 India multo sudore quo se iactat hebenum nutrit. Sabaei 
 uirga cespitis manu cessante non proficit. industria fecit, quod 
 Paestaneis rosas dumeta pepererunt, quas de spinis ceu terrae 
 sidera labor exigit. felix est operantis instantia, quotiens 
 glebis uberibus manus adhibetur. tunc fessa brachia suco 
 effusae ualitudinis intumescunt, quando integrum fenus

 
 
 
 ruricolis arua dissoluunt: nastiter exercitu desiderium de fertilitate 
 telluris: uomeribus agendum est, ut per palmites exuberet dos 
 autumni. numquam spumantia labris musta meruit, nisi qui 
 uitium luxuriem curua falce resecauit et in diuersis cultibus 
 plus, quam uini acciperet, liquoris effudit. talis est natura 
 mortalium: rite conparantur arbustis rudimenta paruulorum, 
 quos postquam parentum sollicitudo a matris radice decerpsit, 
 prouidendum est cui solo iuxta uota conmendet. post deliberationem 
 doctoribus iura nostra transcribimus. tunc fiunt institutione 
 uestri quos nobis natura concesserit: tunc incipit 
 sibi tantum studiorum lima uindicare, quantum origo uix praeualet. 
 paene enim non iniurium est, uinci prosapiem conlatione 
 doctrinae, quia patris officium habet luxuriam comitem, praeceptoris 
 sollicitudinem: genitor fit deliciis, institutor laboribus: 
 libertatem origo tribuit, dignum libertate monitor facit. ergo 
 magis uestrum est quod laudatur in homine: nemo enim, 
 si desit testimonium facundiae, poterit praedicare quod 
 nascimur. splendorem familiae prodit lingua, quam tribuitis: 
 fit praeco generis magistri beneficium: inerudita nobilitas 
 caeleste munus abiurat. adstringe ergo artioribus uinculis per 
 aetatem erratici palmitis lapsus: sine subole ramos ferro 
 castiga: nouellum cespitem fotu, quo cuncta fructificare soles, 
 adtolle. habet adulescens noster, quoscumque de suis

 
 
 
 respexerit, quos sequatur: nobis crede, actus tot stimulis peruolat, 
 quodlibet scientiae fuerit aequor ingressus: fodietur prosapiae 
 suae calcaribus: per tot ordines nihil nisi quod ad litteras inuitat 
 inueniet. stat ecce ante te paruulus noster felicibus initiandus 
 auspiciis et sicut iusti hostia deuotionem sacerdotis 
 expostulat: paternam conuenit ore pietatem, ut qualibet oratione 
 constitutam in uitae limine conmendet infantiam, quam de 
 parentibus non sermone exigit, sed quid desideret horror ostendit: 
 cogimur subuenire in necessitate paruuli, quam formido manifestat. 
 sponde tuis, adulescentule, digna primordiis: spem 
 solidam de tua perfectione concipimus: bonum ingenium doctori 
 optimo mancipamus. sacri iam rudimenta uenerare collegii: 
 ad Latiaris curiae proficiunt sidera, quos uides scintillis modicis 
 futurum lumen ostendere. haec ad uos dixisse sufficiat: mihi 
 remanet stricta insinuatio. propinquum ad te consanguineus, 
 orbum parentibus religiosus exhibui. quae res mihi affectum 
 pueri faciant, iam tenetis. si necessitudo respicitur, liber ab 
 amore esse non possum: si pietas amica proposito, nostri fiunt 
 filii qui parentum suorum praesidio denudantur. unum ergo 
 uinculum uenit a prosapie: alio nos astringit officium. respice, 
 uenerabilis magister, tot pro isto supplices manus et in spe 
 paruuli maiores eius me teque considera. genus est singulare 
 laudis in doctoribus discipuli eruditio. Achillis lingua Chiron 
 innotuit: fecit sequacis meritum opinionem illius plus amari, 
 cuius per se forte facundia in lucem non potuisset exire. Maro

 

 

 
 
 
 uester tantis institutores suos commendauit, quantis ipse notus 
 est: et certe illos per merita sua fama non prodidit. Hieronymus 
 noster, nisi praeceptorem suum Gregorium diceret, illo melior 
 censeretur: sed illi adplicanda sunt bona nominati, a quo 
 sumpsisse uidentur originem. in summa, ut dixi, caelum pulsat 
 magistri opinio perfectione discipuli. apud scientem rerum non 
 obicio obliuionem, quia nota commemoro. auara sunt nota 
 diligentum. deum precor, ut studiis uestris gratiam suam 
 comitem iungat, ut quos a me limandos accepisti doctissimos 
 reddas et illorum eruditio uestra quidem gloria, sed meum 
 efficiatur obsequium.

VIIII. DICTIO. PRAEFATIO QVANDO ARATOR AVDITORIVM INGRESSVS EST. 
 
 Notum cunctis bene mortalibus, quod dicendi laborem negotiorum 
 feriae pariant et eliminatis curarum procellis orationum 
 serena plus rutilent. diem suum ingenia nisi occupationum 
 nebulis fuscata non perdunt: sententiarum iubar cura uacuos 
 respicit et expeditus animus declamationum pompam commendat. 
 qui caeca remis temerarius freta proscindit, nudum sollicitudine 
 gubernaculis pectus adcommodat et claui regimen 
 sola qua magistrum nauis conuenit inquisitione perpendit. tunc 
 stuppea in uentos ex uoto frena laxantur: tunc rudentum uinculis 
 diu libera maria uinciuntur et imperiosis undarum cumulis

 

 
 
 
 homo dominaturus ingreditur, uiarum incerta astris recludentibus 
 agniturus. tunc Bosphorum Pleiadas Cynosuram et 
 quicquid iter monstrat inspiciens, ad caeli ductum callis hominis 
 ordinatur, si tamen mens nullo extraneae occupationis mordeatur 
 ambiguo nec peregrinantem notitiam magister inertiae 
 maeror adfligat. quod si aut pigro torpore hebetatus animus 
 dormiat aut diuersis excitatus stimulis per deuia distrahatur, 
 nescit ad propositum suum totus occurrere, cuius membra 
 prudentiae lanista animarum cura discerpit. inefficax semper 
 est et a molis suae ualitudine dissociatus ostenditur qui non 
 potest quantus est est tractatuum forma monstrare. est tamen 
 boni doctoris expendere originem serpentis riuuli, qui scalpente 
 ad ipsum terram ungue perducitur, quid sit eius in unum 
 collectus alueus, quid sit ubi nascitur existimare, et uires 
 fluminis non de his, quae accepit, sed de illis, quae potuit 
 accepisse, colligere. quorsum, uenerabilis magister, libertatis 
 index, boni testimonium sanguinis, ingeniorum lima, fabricator 
 sensuum, haec uerba praemiserim, si requiras: me me locutus 
 sum, fateor, me digessi, quem inter inscitiae dormientis infantiam 
 occupationes uariae et tristitia fortis inperitiae mater 
 obpressit, cui non datur duris soluere colla laboribus, ut studiorum 
 lupatis ora decorentur. meus sermo quod scaber est 
 et nullo splendescens dictionis adtritu, intellegentiae est et 
 exercitii quod dedisco. te inter palaestra tua originaria linguae 
 palma sollicitat: te inter ciues, mei inmemor, superba Delus

 

 
 
 
 adnumerat. tu Castalii gurgitis lautus possessor incedis: at 
 ego uix arentibus labiis stillantem guttam marcidi liquoris 
 infundo. te sudore continuo nulla diuersitate interpellante 
 utpote colonum suum doctrinae messis amplificat: at mihi uix 
 de magnorum horreis pauper faseli esca porrigitur. tu in sustentationem 
 ruiturae libertatis felix dextera subrogaris: me ecclesiae 
 angulus etiam bona metuentem saeculi praesentis includit 
 quid, rogo, uisum est dudum insignia eloquentiae tuae ia 
 me tam longe positum oculos destinare? fuerunt magis alii, 
 quos dictionis tuae ornamenta conponerent, quibus uerborum 
 phalerae per Latiares elegantias adquisitae uicturum et apud 
 posteros nomen offerrent. me tacito teneri tantum conuenit 
 affectu dictis inparem et officiis sequestratum. quid erigeres 
 animos quos alter iam sibi uitae ordo subdiderat? quid ad 
 reuocares per longa itinerum interualla distantem hominem, 15 
 apud quem sicut nefas est non meruisse laudari, ita crimen 
 fuisse laudatum ? tua sunt, tua, ne dubita, aut eorum, si tamen 
 inueniri potuerunt qui secuntur. ad adulescentulum tamen, 
 quem praesentis diei auditoriis tuis auspicia dedicarunt, cum 
 quo mihi parili infantia conuenit, si uenia me donatis, uerba 
 conuerto. cuius primordia quamuis infabricato sermone conmendem, 
 imperiis amoris excusor. sub iugum mittimur dilectionis 
 necessitate constricti et, dum caris prospicimus, quid 
 nos deceat non uidemus. hunc licet paterna debuisset oratio 
 prosequi, non est tamen a patre aliena quam porrigo. debuit

 
 
 
 tibi macte et mea orationem professio. felix istud nominis 
 apud doctos auspicium: ditandus scientiae frugibus laborem 
 circa studia necessarium promittit et nomine. finde, adulescens 
 egregie, pinguium dorsa terrarum: inprime dentem uomeris 
 nouella adhuc incude formatum: exerce in studiorum solo 
 quicquid optimum conuenit aratorem. si scrutatus penitus fueris 
 latentium secreta camporum, inuenies illic Deuterium, qui 
 ubertate linguarum germina tibi multiplicatis seminibus et 
 sudorem remuneretur inpensum. disce iam nunc uerborum 
 luxuriem artis falce truncare, ut nouellus cespes sub ferri 
 disciplina proficiat. resecetur quicquid infecunda palmitum 
 umbra transmiserit: ad solam uuarum spem uites tuae ramos 
 extendant. talis ad genium tuum redeas necesse est: talis ad 
 uota nostra respicias et, cum te grauidis scientiae culmis ornaueris, 
 tunc te magnum dici conueniet Aratorem. quocirca spes 
 in te praemii nutriat laudis ardorem. legi quia non est fortunae 
 lusus, si quando inter feculentos, quorum ego primus 
 sum, inperitorum greges profecerit litteratus. non metuas 
 pressuram, qua grauantur instructi: plus laudis habet iacens 
 peritia quam culmina rusticantum. erigit doctos conscientia 
 sua, et si quando incertis temporum flatibus opponuntur, sustinent 
 mala, quae saeculis magis sunt adscribenda quam meritis.

 
 
 
 
 Proseoutionem meam, quam uere rusticam in Arateris conmendatione 
 contexui, felici tantum dicunt aliqui personae 
 blanditam, cui fauorem de patris potestate conciliet dilectionem 
 mentita necessitas: in cuius laudis ministerio uiuis et praesentibus 
 tantum seruiens, temporalem exhibeat lingua famulatum, 
 quae quotiens in aliquorum praeconio fucatis uerborum 
 imaginibus ludit, fortiori studio conceptum mentis abscondit. 
 nonnumquam enim doctis tribuit stilus profundiorem cogitationum 
 latebram, si dulcibus aures non bene merentum fomentis 
 inlexerit. sed sequestrentur a nostro talia instituta proposito. 
 nos et scire haec conuenit et.odisse. cautius enim a prudentibus 
 nota quam inopinata fugiuntur. mihi ad laudationes amicorum 
 nisi amor uerba transmiserit, quae in penetralibus conscientiae 
 caritate magistra dictantur, inter relationum uias sub fasce 
 suscepti operis palpitabo. ergo classico meo, cui proprium sine 
 fraude seruiuit ingenium, indices animi mei dictiones attuli, 
 quia sine adulationis suspicione est inter aequales amicitia 
 personas, et tunc fida diligentum sinceritas adprobatur, quotiens 
 non uenit a potestate quod metuas. mihi classicus non meretur 
 imperiis, quicquid non inponit obsequio. ferunt tamen aliqui, 
 orbo parentibus fideli auspicato gymnasia litterarum personam 
 religiosam debuisse magis uerba praestare. orbum parentibus 
 dixi, cui per felicia naturae damna communis pater et episcopus 
 factus est proprius. ille afflictorum consolatio, ieiunorum 
 cibus, caecorum oculus, pes claudorum, tot pietatis suae species,

 - 
 
 
 tot misericordiarum gradus ad huius conuertit personae profectum.. 
 et illud domni Laurentii quod mundi necessitatibus 
 succurrit ingenium in ministerio huius exercetur infantuli. cui 
 talis non sit, ut uere dixerim, gratiosa calamitas? quem non 
 iuuet amisisse patrem, sub lucrosa commutatione si talem conceditur 
 inuenisse? tanti uiri insignia, quae implere nequeo, 
 per profana uerba non temero. ipse est, cuius est dulcis auctoritas 
 aut horrida dulcedo, qui magistrum in ecclesia, magistrum 
 in domo, magistrum in conuiuio, magistrum inplet in 
 iocis qui numquam facit quod sequentes nolit imitari, cuius 
 ad unguem polita conuersatio caeleste iter discipulis, dum 
 incedit, ostendit: minor enim laus est docere bene, nisi opere 
 docenda monstraueris. huius uiri suscepto adulescenti quid mea 
 praestitisset oratio, quem euentus dexter de institutoris meritis 
 manet et de orbitatis prosperitate perfectio ? huic sufficiunt 
 patroni preces, per quas merebitur institutis optimis imbutus 
 degenerare sublimiter.

X. DICTIO. GRATIARVM ACTIO GRAMMATICO QVANDO PAPTENIVS BENE RECITAVIT. 
 
 Quando debitas beneficiis reddimus gratias, credo quod abiuramus 
 iactantiam necessariis obsequendo: nullo enim adrogantiae 
 tumor honestatis uelatur indumento, cum non gloriae 
 militant uerba, sed sanguini. aliud est enim ut lauderis dicere, 
 aliud dicere ne carparis. ibi mens auara famae est subiecta 
 iactantiae, h ὶ c seruata ratione iure in locum gloriae redigit

 

 
 
 
 quod ex dictionis sudore contigerit. iustis namque et superfluis 
 declamationibus, etsi pari fauor sermone, discretis tamen mentibus 
 exhibetur: uno quidem tyranni laudationes et bonorum 
 principum ore celebrantur, nec est aliqua inter eius qui meretur 
 praeconia diuersitas et illius qui usurpat. quod nisi grauia 
 iudicantum ingenia dicendi causas expenderent, nullum daret 
 haec, quae etiam indignis contingit, adclamantum aura discrimen. 
 susceptarum secreta dictionum ab audientibus non 
 examinantur lingua, sed pectore. in summa, aliud est recitantem 
 blande et libenter audire, aliud affectum quo recites 
 adprobare. sed iam omissis thematis commendationibus rem 
 potius mediocritatis nostrae eloquatur infantia. Partenium quondam 
 ad studia tua properantem, optime magister, sub oratiunculae 
 meae insinuatione perduxi, tunc cum liberalium disciplinarum 
 limen intraret, tunc cum incertum esset, utrum 
 prosapiae nitorem eruditione loqueretur: nullo enim teste nobilitatis 
 utitur cuius sanguinem non prodit instructio. tunc ergo 
 praedictum prosecuti sumus eloquio, quando fas non erat sermone 
 nostro, qualis esset natus, ostendi, quia bonorum semper 
 meritorum labes est habere lucem sanguinis et nocte rusticitatis 
 includi, prodi stemmatum uocibus et imperitia fuscante 
 delitescere. aurum nihil est, nisi manu conponater artificis et 
 fuluo pretium metallo lima fabricante iungatur: cessante industria 
 exigua est claritas quae uenerit a natura. fabrilibus 
 debet studiis quod in partu suo terra laudatur: fornacis beneficio 
 de latentium fetibus uenarum quod in solidi transit speciem

 
 
 
 ferri domatur et effera hominum corda domitrice adfectione 
 captiuat. uictem, nisi exercerentur terga, mortalibus non praeberent 
 artis est, quod liquidum maris elementum homo securus 
 ingreditur et paruo discrimine per ingenia iter mortis exuperat. 
 magistra agricolarum simplicitas telluris faciem dum brachiis 
 distinguit, uineta conponit et de prole arborum liquorem, quo 
 salus nutriatur, extorquet. multis manifestatur indiciis operantum 
 diligentia aut infundi quod origo non tribuit aut quot 
 bona tribuit custodiri. et si talis est rerum uniuersa condicio, 
 quanto, doctor eruditissime, sollicitudo tua est eleuanda praeconio, 
 per cuius dexteram libertas iam iamque ruitura releuatur? 
 per cuius peritiam aut instituuntur nouella aut seruantur 
 decora maiorum? uere fateor, nisi esses, breui succumberet 
 quicquid monstrat ingenium. sed quid obligor maximis, 
 qui sustinere parua non ualeo, et generalem facio gratiarum 
 relationem qui uix pro persona sufficio? uberes tibi coram 
 multis, emendatissime hominum, grates refero qui agnosci a me 
 Partenium institutione fecisti. tu de eius pectore scientiae 
 sarculo paliuros et lolium submouisti: tu triticeam messem, 
 qua propinquos pascat, eleuasti, felici in eo euentu per familiarum 
 dissonantiam unum quod sequeretur et aliud quod 
 fugeret demonstrando! o laudanda supra hominem tui uirtus 
 ingenii ! in una eademque persona qua arte, quod utrumque 
 descendebat a sanguine, quid disceret et quid dedisceret, indicasti. 
 laeto deus gaudia nostra disponat euentu: procul sit 
 quodcumque minatur aduersitas. plus in te laudandum est,

 
 
 
 quia discipulus tuus scit prosapiem uitare, quam quod prosapiem 
 certat imitari. ecce Partenium propinquitas sua ei 
 utroque generis calle descendens alia agnoscit feliciter, alia 
 feliciter non agnoscit. quam timui, ne praefata permixtio, dum 
 ipsa diuersitate discordat, in deterioris iura melior uicta concederet 
 et pro uilitate temporum facilius in ipso pars indocta 
 regnaret! sed ostendisti mihi, aetatis tuae ornamentum, quia 
 plus in consanguineo optinui quam poposci. caelestia imitatus 
 es ubertate beneficii, quando inpensione multiplici conmendantis 
 uota uicisti. ecce iam ex hiemali pectore et corde algido 
 dictionum flosculi uernant et ridentia uerborum germina depingunt 
 calathos exhibentes: ecce post gentile murmur de ore 
 eius, quae humanitatem significent, uerba funduntur. his ergo 
 muneribus tuis nisi reddam uicissitudinem, praestitisse te 
 aestimes non merenti. quisquis enim feriata lingua successus 
 meliores suscepit, ostendit se quod attulit prosperitas non 
 amare.

XI. DICTIO QVAE DICTA EST QVANDO EVSEBI FILIVS TRADITVS EST AD STVDIA. 
 
 Licet, sicut nouitas, ita habeant intermissa formidinem et 
 hoc sit, cum de adtritu fauoris publici frons refugit, quod fuit

 

 
 
 
 ante quam disceret, dum ad eluctatam reducitur dicendi usu 
 pereunte senectus infantiam. exercitus Olympicis certaminibus 
 de palma confidit eculeus et, si non otio debilitetur, in suo 
 iure credit esse uictoriam: semper ei coronam blandimentis 
 efficacibus spes promittit, nisi uelocitati praemium desidiae 
 languor excutiat. artifex iaculandi de triumphis securus optat 
 incerta et cui occurrit semper in acie gloria longa pace superatur. 
 poetarum hederas nobilioribus corymbis et uiridanti 
 specie nutrix ingenii comit adsiduitas: cessante frequentia probati 
 obmutescunt ora causidici. educatus in puppibus aequor 
 liquidum sine terrore nauta puppibus, qui si ad terrena uitam 
 ducat officia, nec itinera astris nec uentos deprehendit auspiciis. 
 agricola si aliquando uomerem inlectus urbanitate contemnat, 
 in deuium, bobus dum scribit terga, rapietur. ergo sicut artium 
 in suo quaeque opere inueniter mater instantia, ita nouerca 
 eruditionis est neglegentia. talis est nostrae, quam post temporum 
 interualla producimus, condicio dictionis: non notum 
 schema deferens, non pompam quam aetate mercari debuisset 
 ostendit: totam fiduciam de auditorum benignitate concipiens, 
 sufficere credit ueniam pro fauore, satis esse pia uota. pro 
 merito. absiste procul, debilis timor: insinuandum orbitatis 
 miseratio, orationem religiosum commendat officium. quid faciat 
 sermo peritiae splendore dotatus, ubi causa etiam sine insinuatricis 
 linguae placet officio res inpetrauit gratiam: sufficit 
 ut uerba mereantur affectum: utraque secundis ad audientiam 
 uestram ominibus conuenerunt. dicam sane quod restat, quia

 
 
 
 tantum defmdabo laudibus meis, quantum remanserit in praesenti 
 causa silentiis. huic Eusebins nobilissimus genitor, par 
 moribus quam natura, dum extremis pressus humanitatis sortem 
 profuturo in longum uellet superare consilio, dum uitalis animae 
 uigore terreni carceris angusta calcaret ac se spiritalibus habitaculis, 
 cum a deo uocaretur, refunderet nihilque in mente 
 eius esset de homine residuum nisi inmaculata filii diligentia, 
 nisi illud quod nec inter caelestia ulla delet obliuio: hunc 
 mihi quasi bene conscius fouendum, prout eius tribuunt, dereliquit. 
 confusa sunt supremis deponentis uerba suspiriis. uidero 
 quid aliis reliquerit, mihi sub dei obtestatione dimisit heredem. 
 cui saporem uitae labris primoribus contingenti gustum deprecor 
 libertatis infundi, ut prouocatus disciplinarum melle 
 et fauis scientia de domibus cereis ipse sibi liquentis elementi 
 nectar adsumat. habet, doctor uenerabilis, laus tua per 
 hunc ad cumulum perducta quod capiat: ex talium profectu 
 meritorum tuorum plenitude non refutat augmenta, quia discipuli 
 elegantia adsertio est sine labe doctoris, eius maxime, 
 cuius prosapiem splendidam tempus postulat scientiae te radiis 
 adornare, ut deeus originis in diem serenissimum procedat, 
 quando oris in ipso iubar effulserit.

XII. DICTIO DATA ARATORI QVANDO AD LAVDEM PROVECTVS EST. DICTATA SVB DIE. 
 
 
 THEMA. LAVS LITTERARVM. 
 
 
 PRAEFATIO. 
 
 
 
 Littera de proprio laudetur splendida censu: 
 Aduena nam cultus nil tribuet genii. 
 Ebria uestito plus lucent uellera Sere: 
 Persica candentes colla decent lapides. 
 Non iuuat externo conponere membra nitore: 
 Lux naturalis sidera nobilitat. 
 
 
 
 NARRATIO. 
 
 Omnibus rebus, quae aestimantur digna praeconiis, exhibenda 
 est pro dicendi facultate laudatio: ab eloquentiae dote 
 radiantibus reddenda sunt litteris quae debentur, quia, sicut 
 gratuitum munus et opes et animum indicat largitoris, ita 
 accepts denegari auaritiam et impudentiam reserat supprimentis. 
 libemus litterarum numini quod de ipsarum fluxit 
 altaribus. quantisuis enim materia ista copiis praedicationis 
 honoretur, qualibet effluat ubertate dictorum, de possessionis 
 suae frugibus pasta satiatur, quia, dum inter uirecta, quae. 
 disposuit, propria oculos amoenitate captiuat, habet quidem 
 ipsa iocunditatem de graminibus suis, sed maiora capiunt 
 messes ingeniorum incrementa per dominam. itaque qui fenus

 
 
 
 litteris soluerit, plus ditescit, dum per secretiores meatus quasi 
 per magnos alueos quae ad illas directa sunt fluenta reducuntur,, 
 nec quod per guttas emiseris, non aliter quam si relabentis 
 Ionii ius habeas, possidebis. quis peritiae depositum 
 neget, nisi qui desiderat mendicus effici, dum reseruat ? istius 
 rei fructus, quod mirum dictu est, in abundantiam refusus 
 exaestuat, dum ieiunos faciat incubantes. ergo post opem caelestem, 
 post superni fauoris auxilium, ministra quibus utaris. 
 ars ueneranda, praeconiis, et inuentionis tuae bono de his, quae 
 a te fuerint directa, gratulare. a te orta in usu laudis amplectere: 
 nos nihil manet in hac parte quod dignum sit ultione 
 uel praemio. fideli oris nostri famulatu si parum in eleuatione 
 meritorum tuorum suggerimus, hoc dedisti. nos horum amnium 
 fistulae sumus nec quicquam de copiis commissi liquoris ebibimus. 
 tu ut per nos meritis tuis satisfacias , quasi Aegaeum 
 pelagus, ut Pegaseus gurges inlabere. ante oculos uestros sunt, 
 morum uestrorum si bene exempla retinetis. saluae sunt quascumque 
 de censu uestro ad usuram gemmas admouemus. ecce 
 uerticem meum coruscans luce uestra diadema nobilitat et 
 pretiosorum lapidum fulgore uariato crescit ex genio, dum 
 conpetenter ostenditur. a uobis radicem sumunt instituta sapientiae, 
 per uos informata proferuntur. nullus sine uobis 
 pectori sapor est nec libertas eloquio: uos ingenui testimonium 
 sanguinis, uos materia pudoris, per uos quod bene cor dictauerit 
 lingua proloquitur: ad inuestigandam iter iustitiam uos 
 praebetis, dum oppressum dumetis callem, quo expetuntur 
 superna, purgatis: nos triticeam de loliis segetem, nos fecundas

 
 
 
 de sterilitate ingeniorum glebas efficitis et grauidas aristas ad 
 scientiae horrea, ne fames infantiae possit praeualere, portatis. 
 mundae nitorem. familiae seruando obscenam prosapiem peregrina 
 luce perfunditis. deo proxima res est uestro infusa beneficio,, 
 dum per cursus elucubrationis traditae, ne optimi degenerent 
 et ut mali degenerent, salua stemmatum ueritate praestatur. 
 per uos de innocentum actibus, quae ad instructionem sequentium 
 pertinebant, gesta non pereunt: uestris in medium catenis 
 transacta reducuntur et sepulta reuiuiscunt: uos instrumenta 
 memoriae, uos causa pietatis: uestris uomeribus humani pectoris 
 tellus ad fecunditatem praeparata describitur: uos religionis 
 auctores, uos hostes criminum: uobis ducibus quae per usum 
 subripiunt dediscuntur scelera, per quas bona discuntur: aut 
 ad directum homines agitis propositum aut mutatis obliquum. 
 uestro exules ornantur indicio et a mundi culminibus seiunctos 
 uos caelo sociatis: malas conscientias aut intrare contemnitis 
 aut in sacrarium ingressae dedicatis. facessat a litteris uel 
 mutare quod dignum est uel non mutare quod nonum: uestris 
 uulneribus nulla per chalybem uestitos subducit instructio: 
 ad penetralia eorum, et quos ferrum texerit, peruenitis: uestris 
 umbonibus directa ab aduersariis tela repelluntur, nec spiculis 
 peritiae uestrae ulla clypeorum crates obponitur. uos in adflictione 
 constitutos erigitis: uos positos in corporum cruce mulcetis, 
 sic gaudiis augmenta tribuentes, ut modum hilaritas 
 et producta custodiat: si a uobis ueniant blandimenta, dulcescunt. 
 non licet contra imperium uestrum uel defunctum 
 flere quem diligas: uos nuptiis, uos aptae funeribus: scientiae 
 istius studium diuersissima in concordiam tenet et utramque

 
 
 
 partem amplexa gratulatur. utinam uos longioribus coli liceret 
 affatibus et non uestris legibus deberetur breuitas, a quibus 
 copia uotiua suggeritur ! per litterarum species in longum itura 
 uox tute committitur et sine inminutione sui relegente solidatur. 
 ante uos ignara ordinis uixit humanitas et ructantia 
 glandem pectora sine modis uerba uomuerunt: uos inter unius naturae 
 homines distantiam facitis, dum caelestibus notitia uestri, 
 pecudibus similes reddit ignoratio. in propatulo est, qualis ante 
 hanc frugem fuerit mortalium deserta prosapies: cam illis 
 enim, quibus nobiscum par aduentus in luce est, per discretionem 
 nestram non est condicio una sapiendi. ualete, ornamenta 
 melioris saeculi, et mundum, quem eruderastis concessae 
 a deo, in temporum remedio possidete.

XIII. DICTIO [QVANDO PATERIVS ET SEVERVS TRADITI SVNT AD STVDIA.] 
 
 Si nauta secundis flatibus feliciter humidi directum transit 
 itineris, si bellatorem ducit successus melior ad triumphum, 
 si per rhetoricos campos litterarum miles iudicis fit fauore 
 sublimior: nostrum est hodierno die momentis paribus gaudere. 
 de themate. quid mihi est cum ingenii mei publicata et degeneri 
 paupertate ? ecce de susceptae dictionis messe ditescimus 
 iocunda sorte, quando relatorem meritum relationis amplificat

 

 
 
 
 et actorem causa commendat. ubi est pauor, qui nos sibi 
 propter inperitiae conscientiam subiugabat ? ubi frontis trepidatio,, 
 usu et exercitatione fragilior ? obliuiscimur meriti nostri, 
 dum claritatem loquimur alieni. nunc discimus potentes et alios 
 esse, UOB facere, quando tantum et fama nobilis dat praeconi. 
 nihil mihi cum dubiis. splendor laudantes inluminat et inmersos 
 tenebris, si eius meminerint, sol recludit. sed rursus hilaritas 
 iungitur cum pauore et fit socia exultationis trepidatio. quando 
 inpar modicis sufficit in supremis? nam qui claritudinem 
 non stili luce commendat obnubilat, et sicut ingenio facundorum 
 crescunt modica, ita siccitate deuenustantur amplissima, 
 et nisi aestimatis uiribus adgrediaris sarcinam, subiacebis. 
 ecce Paterius et Seuerus, ornamenta curulium et parentiua 
 uocabula purpurarum, eruditionem originariam in ipsis uitae 
 praestolantur exordiis, dedignantes non studiorum diligentiam 
 cum sapore lucis haurire, quos indiscretis temporibus diei 
 natura donauit et litteris. pro quibus quid parentum decora, 
 quid insignia uetusta nonus mentibus relator insinuem ? leuabor 
 hoc onere, si fastus pro me, auditor, interroges : mecum centuriae, 
 mecum campi sollemnis illa uociferatio, mecum Seuerum 
 et I Paterium et aula ueneratur et curia: quorum quamuis 
 familia meruerit scipiones et trabeas , seposita tamen ad 
 tempus dote sanguinis, quod occasum per dignitates et post 
 sepulcra nesciunt, moribus exegerunt. mentior, nisi uiuit 
 Paterius in opinione doctorum et perenni aere formatus illam

 

 

 
 
 
 eloquentiae palmis nobilem inter peritos praesentat effigiem. 
 horum prosapies adhuc quidem parua, iam maxima gemmata 
 pubescentis flosculi ora praeferens, uocis praesidium, quod 
 exhibebit, inplorat, hoc taciti poscens allegatione conloquii. 
 iuuate paruulos, quos habebitis patriae mox parentes: inpendite 
 praesidia defensoribus et pugnate pro teneris, ne maturiores 
 aeuo subcumbamus pro uniuersitate bellantes. scitis quae 
 domus pro generali calamitate desudet, cui debeatur pro communi 
 securitate litatio, a qua fluxerit quod inter aduersa inter 
 uos ciuilitas non uacillat. debet uobis origo nostra hanc 
 tributariam functionem, ut semper nutriat patriae suae sine 
 intermissione custodes. ergo si nota uobis sunt bona germinis 
 nostri, inserenda suggerite, ut quod nitet in semine cultura 
 melioret, habeat cespes radici obsecundans poma, quae tribuat 
 non sunt peregrina, non fugitiua quae poscimus. si Eleis et 
 Olympiacis conflictibus nutritur eculeus de parentibus aestimatus, 
 nos adhuc proficientium creatorum muniamur exemplis. 
 uobis tantum praebuerunt obsequii res secundae, quando propugnatorum 
 uestrorum et adolescit posteritas et adhuc patris 
 auique tutela non deficit. ergo his stimulis incitatum, doctor. 
 uenerabilis, suscipe uniuersorum uoces afferentem et genitalis 
 soli allegationibus benignam praebe conscientiam: respice de 
 te iudicia nostra et eleuatus consideratione meriti parem te 
 multorum forma sententiae: labora ut munitio nostra te instruente 
 solidetur et, ne inimica arietum uincat inpugnatio, 
 tu muris patriae studiorum arma coniunge. scimus quorum

 
 
 
 tibi suboles committatur: prouide ut quod natura ualidum 
 peperit confortet industria. ducis erit, non originis, si de 
 uiri fortis stirpe editus habeat inter bella formidinem. sufficit 
 te sic instructionis tuae sudore crescere, ut praesentes pueros 
 formam ueterum fortis optinere. sed dicas forsitan: licet te 
 professio sanctior urgeat, me in istis non habet cura postremum. 
 ego sum, cui Paterium filium mater et uirgo sacri 
 fontis aluus effudit: ego in animae eius secunda natiuitate 
 aut recreatione sum genitor. ergo peculiaris eruditionis eius 
 me prouisio respicit, cuius pater et inter caelestia sum 
 uocatus.

XIIII. DICTIO IN LEGATVM QVI PATRIAM HOSTIBVS PRODIDIT. 
 
 Si excellentius crimen est, quod digna ueneratione persona 
 conmiserit, habetis, iudices, in uno homine duo diuersissima 
 et proditoris meritum et sacramentum legati. sed uincitur in 
 ipsis uox superata primordiis: facinus uix credo, quod arguo. 
 quis aestimet in uocabulo integritatis consummatam cecidisse 
 perfidiam. cogimur dicere, quia nil mali aut proditor metuat 
 aut uerus legatus admittat. quid accusationi meae pro innocentia 
 nomen opponis? insequentem posses effugere, si esses 
 meritis quod uocaris. nemo cautius malus est quam qui absconditur 
 sub appellatione pietatis: tutum est iniquitatis

 

 

 
 
 
 exercitium, quod honestatis tegitur indumento. facessat propositum 
 praestigiis potius quam mente constare: eneruata defensio est, 
 quae nudi honoris nititur nihil ualitura testimonio. ut nocentior, 
 contra patriam existeres, uiam tibi consilia nostra 
 pepererunt: nos egimus, ut fortior hostis, dum propugnatorem 
 quaerimus, appareres: non sentiremus quae inrogasti 
 patriae inimicitiarum pondera, nisi sumpsissent ab amicitiarum 
 religione principium. externis aduersariis sine labore congredimur: 
 inerme pectus inuenit qui de gratiae fruge in affectum 
 prorumpit inimici: egimus foederis tempore, ut generalem 
 aduersarium quid grauaret patriam non lateret. iste enim. 
 cognitorum splendidissimi, si neglegentius in suscepto functus 
 officio per animi taedium sociorum commodis institisset, 
 capitale mereretur exitium: quale est enuntiasse hostibus 
 interna patriae, pro quibus segnius certasse sacrilegium fuit? 
 quibus sunt expianda tortoribus, quando illud perdideris, quod 
 nefas est non iuuisse? quantis colorum uarietatibus et urbanitate 
 letali ad hoc perductus aestimatur, ut legati personam 
 putaretur inplere? solet uirtus, quae innata non fuerit, cura 
 et nutrimentis institui et transire in affectum quod feceris. 
 studio falsitatis: usu honestatis robur adipiscitur qui bonum 
 sub diuturnitate mentitur. seruasses adhuc beniuolentiam 
 captiosam , nisi inspexisses laedendi callem legationis claue 
 reseratum. tale est, ac si aegris sub febrium iactatione languentibus 
 adlaturus salutem curator adueniat et animam in. 
 penetralibus suis sub medicinali specie exclusurus inquirat: 
 quis, rogo, huic non pandat secreta uitalium et in quibus 
 adhuc locis uigor subsistat adnuntiet? facilis extinguendi 
 ministratur occasio illi, a quo sanitas postulatur. sic te, 
 inpurissime hominum, aduersus nos intimorum reseratione

 
 
 
 muniuimus. ei uestro nunc, cognitores, pendet arbitrio, si 
 qui peccatis uicit uniuersos non debet omnes reos superare 
 suppliciis. nascituras in posterum culpas incidite: eueniet ex 
 unius cruciatu generalitatis emendatio. genus pietatis est 
 circa hostem patriae esse destrictum, ne, dum prouocetis parcitis, 
 ad incrementum uitia prouocetis.

XV. DICTIO IN NOVERCAM QVAE CVM MARITO PRIVIGNI ODIA SVADERE NON POSSET VTRISQVE VENENA PORREXIT. 
 
 Adest, iudices, nouerca, quae ut satisfaciat odiis, non parcit 
 affectibus, quam ne priuignus euaderet, elegit miscere eius 
 casibus quem dilexit, quae saeuissimarum more beluarum de 
 confusis mortibus tesseram fecit, dignos leti sorte aestimans 
 quicumque cum inimico illius potuere trucidari. ruptis repagulis 
 accepit furor eius exercitium, quasi neci deputatum 
 perimens quicquid occurrit. generalitati perniciosa esse desiderans, 
 nisi defecissent toxica, adhuc ira crescebat: hausta 
 sunt a duobus uenena quae repperit: quod in aliorum seruaretur 
 exitio non remansit. heu! quemadmodum gemuit 
 defectum poculi, cum cadauera pauca conspiceret, indignata 
 sibi quod de funesto liquore plus defunctis, quam quod occideret, 
 dedit. quaesiuit de extinctorum uisceribus pretium

 

 
 
 
 mortis alienae, si licuisset, abstrahere, ut plurimis per guttas 
 fata dispergeret, ut animarum penetralia uirus nobile possideret. 
 ante experimentum perniciosus effundebatur humor in 
 poculum: fecit eam quid perdidisset agnoscere, postquam de 
 sucis abundantibus pauoos extinxit. ubinam gentium fuit 
 animus coniugalis diligentiae ? ubi maritalis sacramentum 
 copulae ? plus egit priuigni quam tori recordatio: dum inmanitati 
 obsequitur, effugatus est uiri praesentis affectus: 
 credidit in quocumque uiuente priuigni remanere posse substantiam. 
 lucem uoluit profana confundere et humani generis 
 messem mundo labente succidi, quicquid in occasum potuit 
 ire praecipitans, ueternis Erebi legibus diem nostrum cupiens 
 scelerata submitters, ne illum uel post inferna odiosus inspiceret. 
 quantis gradibus et profectu scelerum ad uenena 
 descendit? diu exitium distulit, quod aliquando in tormentis 
 constituto ingessit uice beneficii. ante flagris fame frigore 
 inimicum corpus adflixit: postrema est in nouercali indignatione 
 necis exsecutio. uellem in accusatione, iudices, diutius 
 inmorari, nisi facinerosae poenam prolixior lingua differret. 
 nolumus quas peroranti conceditis ut addicenda in luce 
 mereatur indutias. quotiens, scelestissima feminarum, subdolis 
 priuignum fouisti (matrem) mentita conplexibus? quotiens innoxiis 
 potionibus egisti, ut de manu tua mortem securus acciperet? 
 capta(sti) sitis tempus et bibendi necessitatem: (te) forte, 
 ut citius letum porrigeres, exorabat: habuisti misericordis 
 opinionem priuigni desideriis obsequendo. quotiens matrum 
 loca tenuisti, ut nouercam tutius exhiberes? solet, libertatis

 
 
 
 praesules, in coniugali consortio unius subolis ut commune 
 pignus adtendi, dum affectio quam pater obtinuit transit ad 
 filium: decedentibus matronis uirorum prouidentia, dum ad 
 educandam posteritatem curarum participes quaerunt, sic 
 nouercas inueniunt. saepe tamen sub hoc uocabulo mater 
 accedit eo cautior circa germen alienum, quo sollicitius nomen 
 tragicum uult uitare: genetricem munit securitas et sacramentum 
 nominis sui. (sunt) quae etiam misericorditer creduntur 
 irasci. uestras, infaustae, blanditias iure respuimus, quibus 
 per fucum malitiae interna uestitis. erubesco, cognitores 
 sanctissimi, damnatam meritis suis diuturna inpugnatione 
 sustentare: non est anceps sententia, quam labore suspendo. 
 utinam exquisitis effugetur de luce cruciatibus et lentis secta 
 uulneribus existat superstes corpori suo! non uno tempore de 
 propriis sedibus nocens anima pellatur. in affectum reduciter 
 puritas, quotiens generalitatis oculos expiaueris cruce noxiorum.

XVI. DICTIO IN EVM QVI PRAEMII NOMINE VESTALIS VIRGINIS NVPTIAS POSTVLAVIT. 
 
 Creditis, indices, per hunc uictoriis lamenta misceri et 
 triumphorum saporem displicere de praemio? aestimatis offendi 
 deos in effectu rerum et deduci ad paenitentiam numina, quae 
 uota inuerunt? adest hominum nequissimus, qui gemere nos 
 imperat, quod patriae nostrae uicit inimicos, qui consummatis

 

 
 
 
 
 proeliis, dum laboris pretium flagitat, et hostes et bella commendat, 
 qui exhausts putat laboris esse suffragia, nisi quae 
 iratis caelicolis conferuntur, ut possit ciuitas eius perdere 
 quod. per ipsum creditur adquisisse. confidit genium bellatoris 
 pictis tabulis et imaginibus non t eneri nec requirit ut seruetur 
 saeculis aere formatus: sola. opinatur esse gaudia, quibus 
 euenit munus adulterii. si ad hoc te casibus obtulisti, ut 
 pro sudore tuo nominari pudeat quod requiris, nos non possumus 
 scortis debere quod uicimus. non pio amore bella 
 gessisti, qui post aduersarios in ciuitatis medio cum pudore 
 congrederis : sine causa. hostes depulisti qui eorum uicibus 
 fungeris in triumpho. habuimus statum honestatis liberum, 
 dum casibus subiacemus: fugienda est uirorum fortium felicitas, 
 per quam iungimur miseriis subditorum. etenim, curiae 
 lumina, per minutias scelerum hunc opinamur ad inmania 
 uota perductum? quantis gradibus exercitatum facinus peruenit 
 ad hoc ut uitia laudibus mercaretur P credebamus eum, 
 dum uitam in tentoriis ageret et ad insignia roboris duris 
 corpus successibus inuitaret, ciuico amore constringi, ut per 
 militiam eius nec incendium urbes nec sacras corruptela uirgines 
 possideret. iste enim emit tot uulneribus, ne alter 
 facinorum fruge potiretur. quid tibi debeam, crudelissime 
 hominum, datur intellegi, per cuius beneficia superati exitum 
 uictor ingemisco. dicite, praesules libertatis, quem potius 
 habuimus, qui animos nostros possedit, in tubarum clangore 
 terrorem, dum ferri seges, equorum fremitus minaretur 
 exitium P credo, ne libera patrum colla catenarum rigor adstringeret, 
 ne inuiolabilis matribus pudor in ciuitatis excidio 
 deperiret, ne uotiua uirginitas sacris mancipata culturis

 
 
 
 praedonis igne raperetur, ne famula castitas hosti pretium fieret 
 insultanti, ne corporibus ex humana condicione liberatis uis 
 inimica subriperet et aduersariae pudicitia libidini ad ultimum 
 deducta seruiret. quaero a te, heroa magnanime, quid de 
 patria tua mali depuleris, si haec quae timui uictor optasti, 
 dum mortes hostium ictibus tuis numinum fauor addiceret. 
 percontor utrum poposceris superos in illa necessitate fautores ? 
 si fecisti, perfunctus periculis sacerdotibus eorum pro debita 
 oblatione minitaris? si non adhibuisti pia uota certamini, quid 
 tibi debeo, quem sine precibus suis generalis prosperitas 
 comitate liberauit? si intellegis, multum est quod debes 
 numinibus, si studuerunt supplici: maius, si dederunt uictoriam 
 non petenti. credo, digressus e proelio loco principe delubra 
 ueneratus es et ibi gratiam retulisti, unde praedam feriatis 
 manibus certas abripere. uereor ne templis nulla face consumptis 
 ducat uestalem uirginem sors secunda captiuam.

XVII. DICTIO IN EVM QVI SENI PATRI CIBOS SVBTRAXIT. DATA ARATORI. 
 
 Nescio, iudices, utrum inueniatur poena, quae criminibus 
 satisfaciat inpetiti. interim deest linguae copia, quando facinoris 
 nouitas superat arguentem. iste est filius qui grandaeuo

 

 
 
 
 patri, cum posset praebere alimenta, denegaui, id genii sceleribus 
 suis adsocians, ut esset patre incolumi parricida. putas 
 euasisse te debitum de non inlata genitori morte supplicium: 
 ut esses nocentior, pepercisti. potuisses cruciatus, quos intuleras,, 
 ultimo patris fine concludere, si medica manu iugulum 
 praestitisses: prima est malorum tuorum adinuentio creatoris 
 proprii exitium nec remouere ut pium filium nec ut crudelem 
 decet inferre. quid est quod inter utramque uiam, exquisiti 
 inuentor periculi, neutram sectatus pasceris promulgata tabe 
 genitoris? uixit te procurante eo infelicior pater, quod mori 
 te procurante non meruit. nemo, sanctissimi, dubitat mundi 
 istius mala aduocata nece sepeliri et communem sortem uotum 
 esse inter aduersa constitutis: necesse est optari quod modum 
 ponit amaritudinis. rogo, quibus est beluis conparandus qui 
 procuratione sua infert dura sine termino? cuius doli, dum 
 manus abstinet ab auctore lucis, leto commutanda pepererunt? 
 iam erat genitor istius annorum fasce contritus: iam per tremenda 
 senis membra aeui depopulatio uestigia olim robusta 
 subuerterat: iam diuturnitatis morsibus in rugas, quae declarabat 
 hominem, forma uergebat: non tamen sine spe subsidii 
 ad maturitatem peruenerat, cui iam maior suboles adridebat. 
 potiori fiducia ad uictum congregata dispersit quem semper 
 scimus horrea sua in pignoris alacritate posuisse. omen putauit 
 cogitare de substantia cui existebat natus incolumis, ad gelidam 
 canitiem hoc putans posse sufficere, quod reparatus in

 
 
 
 prosapie annis uiridioribus non merebat, cum repente egregius 
 iuuenis tali patrem securitate nudauit. uellem paulisper, uenerandi 
 cognitores, ad hunc uerba conuertere: sed reor perire 
 monita, quae profligatis moribus exhibentur. putamus, uenerandi 
 hominum, ad hos usus prolem cuiuspiam magisterio 
 peruenire? sufficit germini institutio naturae, quando quod 
 solent facere doctores infundit eorum pectoribus lex humana. 
 non est ei accidenti bonum debita conplere, nec deesse potest 
 ratione praeditis quod auibus probamus insertum. uersa uice 
 aquilas legimus fetuum ministerio pasci, et beneficia parentum, 
 quae inplumes nati, quando ouorum tunicis exuuntur, indepti 
 sunt, quadam districts aequitate restituunt. non putant uolucres 
 esse liberum accepta denegare: quale est ingenium quod circa 
 diligentiam suorum alites nescit imitari? transeo multiplicibus 
 exemplis luporum rapacitates: ieiuno escas parentibus ore deferunt 
 et inpasta uisceribus fera ad creatores suos currit ore 
 locupleti. uos perpendite conscientiam rei, quali poena digna 
 sit quae inusitata conmisit, quia propagantur inpunitate uitia 
 et, nisi iudicantem censura succurreret, peccandi uis per generale 
 corpus exiret.

XVIII. DICTIO IN TVRANNVM QVI PRAEMII NOMINE PABRICIDAE STATVAM INTER VIROS FORTES DEDIT. DATA ARATORI V. C. 
 
 Quamuis, iudices, uirorum fortium effigies mansuro perenniter 
 aere seruentur et per haec simulacra nesciant obitum 
 uel sepulti, quamuis in aeternitatem migret per has artes 
 imago mortalium et angustam humanae naturae legem uincat 
 industria: tamen uirtutis pretium nec parricide aliquando 
 meruit nec tyrannus exsoluit quando munus innocentium aut 
 sceleratus elicuit aut oppressor libertatis ingessit? statua, 
 uenerandi praesules, sudoris fructus est iudicio reddenda 
 purissimi, ut in utroque congruus nitor nec suscipientem 
 deuenustet, si indigno auctore prouenerit, nec, si conferatur 
 inmerito, maculet largientem. si libera aduersus tyrannum 
 uox est uitia detestantis, si licet sub tutore criminum culpas 
 urgueri, dicam quod sentio. inter duos nefarios res honesta 
 uolitauit et neutro munita praesidio, nec a quo procederet 
 nec ad quem deflueret, cognoscebat. res dudum decreta fortibus 
 et sanguinis conparanda suffragiis, ad quorum peruenerit 
 iura, respicite, ut eam tribuat usurpator imperii et accipiat 
 patris extinctor. quo me uertam, nescio: inter uirtutum tuarum, 
 uenerande princeps, deprehensus abrupta nescio, utrum 
 adcusem quod tyrannus es an quod honoras praemio parricidas. 
 utrique digni crucibus et de praesenti uita culleis effugandi. 
 non creditis sufficere, uos debitum uitasse supplicium, 
 nisi et tu quod non licet tribuas et ille quod non meretur

 
 
 
 acceperit iam dudum a te ista per audaciam praesumpta 
 sunt, cum arcem iustitiae profligator intrasti, his ad dominatum 
 euectus suffragiis, quibus in altero statuam contulisti. necesse 
 est, amplissimi hominum, uniuersos fouere quod fuerint, nec 
 utiliter nisi ab emendatis corriguntur excessus. prodigus 
 frontis est qui punitorem mali credit facinorum sectatorem. 
 iudicis conscientia constringitur necessitate secreti et non putat 
 liberum condemnare in subiectis quod ipsa non dubitauit admittere. 
 quantis successibus aut quam uariis incrementis ad 
 haec, sentina criminum, peruenienti, ut tibi liceret ad sublimia 
 peruenienti in tantum peccare, cum uelles, ut probrosos ad 
 potiora statuis inuitares? tu libertatis saporem felle seruitii 
 conmutasti : ille obsequia patri debita uertit ad gladios. quantum 
 laudanda sint quae laesistis aduertite et feriato ore 
 adcusantis quid mereatur pater et ingenuitas aestimate. tu 
 absoluta colla iugo miserrimae condicionis adstringis, apud 
 illum nihil praeualuit lex naturae: hoc tu circa patriam geris 
 quod intulit hic parenti: in eo fortasse crudelior tu credendus, 
 quod dura imperia sub uitali quadam morte dispensas nec 
 illis, quibus est desiderabilis obitus, quasi medica manu praestas 
 exitium: ille non passus genitorem in mundo subsistere 
 pernici ictu eripuit uitam lucis auctori. nescio qua sint criminum 
 diuersitate discreti: interim, si liceat, poena iungendi 
 sunt. si te circa ciues alicuius supercilii tumor eleuasset, reum 
 te designaret laesa communio et priuatae abiuratorem dulcedinis. 
 inmoderata nuntiaret erectio. si ille creatorem toruo 
 lustrasset aspectu genitore incolumi, habuisset meritum parricidae. 
 uidete quid dignum his sit, qui ad delictorum fastigia 
 «

 
 
 
 peruenerunt. nihil est quod residuum aut adflicta credat patria 
 aut pater extinctos. facessat a nobis, principes uiri, argumentis 
 acerbare conmissum. sufficiunt nuda reorum uocabula, 
 nullo defensionis munienda priuilegio. addam sane delicto 
 quaedam, quae sunt praecelsa reatuum, ne ulla res uideatur 
 de actione subtracta, quam sagacibus, ut aestimo, uestigiis inuenistis. 
 ambitur parricidae statua fortium uallata lateribus, 
 et simulacrum, quod ant litteraria cura peperit aut Martius 
 campus refudit, huius imagine posthabetur. duriter, si creditis,, 
 ferunt tot nulla titulis nulla se ab effusore paterni 
 sanguinis retributione distare et, si qui animabus reliquus 
 uigor est, deflent praemia sua, quae adnisu roboris exegerunt. 
 ubi honestas, ubi studii liberalis efficacia, ubi munus pro 
 patria dimicantis, si aereas formas areis possessor exhibet et 
 qui genitoris funus procurat optineat P uos tantum digna 
 meritis exhibete tormenta, ne, si inpar poena impetitos addixerit, 
 nec uobis debeatur laudatio directa censendi. uno 
 itinere uita pellantur quibus paene par extitit sors delicti.

XVIIII. DICTIO DATA AMBROSIO IN ALEATOREM QVI AGRVM IN QVO PARENTES EIVS ERANT POSITI PRO LVDI PRETIO DEDIT. 
 
 Postquam, iudices, deforme aleatoris studium deductus ad 
 exilitatem census euaserat et crescentem certandi curam

 

 
 
 
 facultatum defectus addixit, coeperunt a turpi praemio nec parentum 
 sepulcra subduci, coeperunt expectari dubia casuum de fauillis 
 et ridenda proponi contentionum momenta de lacrimis. ubi 
 sunt qui dicunt perfunctas luce animas nihil cum huius 
 mundi cultoribus habere commune et post saeculi segregationem 
 diem suum habere translatos? ecce iam maiores istius prope 
 quae obtinuerant sepulcra senuerunt et re ipsa per diuturnitatem 
 requirunt busta iam tumuli: et tamen apud comisatorem 
 inprobissimum adhuc creduntur in illis intentionis pretia 
 non perisse. post longa uitae curricula fortuito nil debentes 
 euentum manes iubentur expectare de tesseris: post profligatas, 
 quas parentes tui per longam parsimoniam opes collegerant, 
 post multa argenti aurique pondera, quae iutura heredem 
 parcitas sub dimensione seruauit, urnas ueterum, ut essent in 
 praemio tabulae, sterilitate deterior proles honorasti. si 
 mausolea praecedentium minor posteri cultus ornaret, esset 
 plectenda neglegentia et spectaret de illis poenam iudicibus, 
 qui filiorum suorum mores in alienis cupiunt emendare commissis. 
 pro festiuitate certa temporum lege redeunte, pro sertis 
 et quibus animae pascuntur muneribus, credidisti nefas, si 
 genitorum tuorum sepulcra dominos non mutarent. non tibi 
 licuisset domos ultimas pro abducti ab hostibus pignoris tui 
 redemptione distrahere. quaero quae sit necessitas quod alienum 
 uideo in parentum tuorum cineribus possessorem: et 
 nihil mihi aliud nisi ludus opponitur. o misera mortalium 
 condicio, et cum denegantur desideria et cum infelicius conceduntur! 
 quotiens creatores tui sollicitis deum mouere suspiriis, 
 ne de huius usura lucis, quod infaustissimum creditur,

 
 
 
 sine legitimo herede transirent? quotiens futuri mens nescia 
 proximitatem mortis incurrerat de pallore progeniti? editus 
 institutus eruditus ad hanc messem, iudices, ieiuna pudoris 
 mente peruenit, ne in iure suo patiatur esse, postquam uniuersa 
 perdidit, patrimonii largitores. damnamus in scelerato 
 uoluntatem turpissimam: nam contingit forsitan, ut ad probos 
 dominos priorum tuorum ossa beneficio lenitatis emiseris. 
 communis est uniuersis defunctorum reuerentia et circa religionem 
 sorte ultima conditorum dignam poscit humanitas uniuersa 
 culturam: excellentius tamen maioribus nostris debita 
 suprema redduntur, quos ita sibi ueneratio proponit ante oculos, 
 ut dis credamus exhibitum, in quibus defunctorum mandata 
 peraguntur. seruamus uniuersa quae iusserint, non credentes 
 inpune contingere, quod de eorum fuerit praeceptione uiolatum. 
 non inuenio nonum facinoris genus qua explicem nouitate sermonum. 
 quibus fuit sacrilegium non parere, quale est eorum 
 suprema domicilia pro ludicris uendidisse? credite, cognitores, 
 stare ante oculos uestros tot istius atauos uindictae tempora 
 praestolantes, quorum placatione mansura in posterum circa 
 parentes diligentia poterit sine labe sanciri.

XX. DICTIO IN EVM QVI IN LVPANARI STATVAM MINERVAE LOCAVIT. 
 
 Semper uenerandorum iudicum ancipitem credimus fuisse 
 sententiam de confusione peccati. ibi cognitoris, quo potissimum

 

 
 
 
 uergeret, haesit deliberatio, ubi dubia extitit sors delicti: nam 
 definitionem aequitati congruam sicut uitia manifesta exigunt, 
 ita obscura suspendunt. quando in luce est facinus, quid spei 
 remanet addicendo? percipite, quaeso, animis et interna 
 aestimatione tractate, qualis sit qui at uirginitatis oculos et 
 lupanaris secreta uiolauit et in utroque sacrilegus nec flagitia 
 ueneratur, quibus inimicam testem adhibuit, et castitatis pro-. 
 fligat ruborem, quam indignis adsociat. expostulo a te, humani 
 generis ostentum, qui leuitatem tuam ad erigendum Mineruae 
 simulacrum religionis cultus adduxerit, dum integritatis hostem 
 inlata de loci foeditate monstret iniuria: nec reuerentiam te 
 exhibere Veneriae pollutioni clamat publicata corruptio. nesciunt 
 peccandi terminos qui ad transgressionem sceleris 
 excessuum amore prouocantur: modum in erroribus ignorant 
 qui crimina excelsa moliti sunt. dum Dionem et Palladem, 
 diuersissima numina, peregrinantibus mancipata sententiis in 
 unum fabricata deridens arte coniungis, fecisti religione tua 
 acerbius quod delinquis. res summo digna piaculo, miscere 
 discordantia et in unum colligere, quibus nisi secretum praestiteris, 
 contumelias inrogasti. creditis inueniri hominem de 
 hac mundi gemina conuersatione neutrum tenentem et nec 
 amicum uirtutibus existere nec fidum uitiis inueniri? solent 
 aliquos erigere ad despicatum boni operis patrocinia culparum 
 et qui de sapore laudis alieni sunt de licentiae fruge gratulari. 
 at te quae istarum rerum inueniet sectatorem? meliori ordini 
 manus contrarias adtulisti nec inprobis sinceriter obsecutus 
 colla summitteris. odi, principes uiri, morum suorum remissos 
 iudices, condemno qui per neglegentiam serenorum actuum in

 

 

 
 
 
 dubium trahuntur: execrabilius tamen detestor qui in utroque 
 deprehensi nulli exhibent stabilem conscientiam. pollicentur 
 enim paenitentiae tempore honestati affectum quos fidem 
 uideris exhibere peccatis. si te, scelestissime hominum, ante 
 Veneris delubra positum stimulasset Mineruae recordatio, 
 utramque potestatem male diligens ingenii tui memoria laesisset? 
 fugisses illius domicilium, cuius aduersariam mente 
 retinebas. qu honor est ibi eius statuam conlocasse, \'ubi dea 
 pudicitiae potuisset commemoratione uiolari? nesciendo, infaustissime, 
 gradibus ad fastigia execrandi erroris accedere, 
 pene postliminio bellum inter caelicolas excitasti. uident illi 
 oculi semper turpia, detestati iunctos quadam obscenitatis lege 
 conplexus. dum procurante be interest lupanaribus captiuum 
 numen, solus es qui ostendisti seruire humanae libidini 
 superorum potentiam et illis eos constringi locis, quibus fuerint 
 a mortalibus deputati. quam dissona erit in adolendis inpensa 
 sacrificiis? unius oblatio numinis alteri dabit iniuriam. nam 
 dum per prouidentiam tuam simplex puluinar gemina superoram 
 potestas obtinuit et in una aede pudor et luxuria conuenit, 
 neuter deuotionem nostram fauor aspiciet: quas tu 
 habitatione miscuisti, nos propriis habebimus offensas sacrificiis. 
 qualia erunt munera, quae gregatim portanda sunt per 
 incestas et uirgines ? una offendenda est hilaritate et lasciuia 
 placanda altera. inter uerbenas et tura hostiarum erit causa 
 certamen et inde efficienda sunt irata numina, unde mulcentur. 
 submoueo sacrilegiis prolixam narrationem : moras, quas in

 
 
 
 luee reus accipiet, inter supplicia consumat, quia deuenustat 
 referentem et alienorum actuum turpitudo.

XXI. DICTIO [IN PATREM QVENDAM, QVI CVM FILIVM A PIRATA CAPTVM REDIMERE KON DIGNATVS ESSET, AB EO TAMEN ALI PETEBAT]. 
 
 
 THEMA. LEX. 
 
 Liberi parentes ant alant ant uinciantur. cuidam duo filii, 
 frugi et luxuriosus. piratas utrique incidere. scripserunt patri 
 de redemption. pater uero uenditis facultatibus piratas expetiit: 
 cui optio data est, quem uellet redimeret, quia parum , 
 pretii detulisset. ille elegit luxuriosum, quia aeger erat, redimere. 
 qui cum reuerteretur, in uia mortuus est. frugi piratas 
 euasit. pater petit ut alat. ille contradicit. actio contra Quintilianum 
 suscepta. ille enim patrem tueter, nos filium. rogo 
 ne arrogantiam putes, qui legeris. 
 
 
 PRAEFATIO. 
 
 Numquid fas est aduersus Quintilianum nisi pro ueritate 
 dicere? aut inmemorem sui loquendi facit auiditas qui tribuit 
 uerba iustitiae? fallentes decet urbanitas, dum peniculo fucata 
 mendacii peregrinum decorem laudanda uerbo tenus sumit 
 elocutio. sine solacio oratoriae artis aequitas adseratur: eligo

 

 

 
 
 
 pompam, quam probitas defensa parturiet. procedat contra 
 eloquentissimum uirum caelestium fauore munita simplicitas: 
 de fiducia partium nostrarum oritur quod audemus. nos tantummodo, 
 principes uiri, benignitatem uestram salua aurium animorumque 
 cautione praestate, ne coturnus ille sublimior oris 
 facultate qua praeualet in possessione sua credat esse uictoriam. 
 quid est aliud aduersus eius impetus nos iuuare, nisi peregrinantem 
 reducere post interualla iustitiam? 
 
 
 PRINCIPIVM. 
 
 Gauderem, cognitores amplissimi, euasisse me pedorem carceris, 
 uincla piratarum, nisi regresso mihi myoparonum loco 
 pater existeret. quaerit a me alimentum, quem nec auro ab 
 hostibus nec lacrimis liberauit. putat quod illi debeat regressus 
 eius proficere, quem cum potuit non redemit. frustra pastum 
 beneficio legis inploras, qui factis tuis naturae iura soluisti 
 exhiberi uictum patribus ius decernit: non est tantummodo 
 sacramentum istud in nomine. dicat uel pirata, si pater es. 
 meliorem me fuisse mortuo saepe cum loqueris, numquam 
 ostendis esse, cum iudicas. uiam culparum germani decedentis 
 adtendite: ipse magis genitoris moribus par (f)uit qui praelatus 
 est: ego quo omine uitam meam per extraneos ab istis actus 
 exegerim, declaratum est, cum me pater praedonibus sponte 
 dereliquit. ualida sibi uidetur aduersus sobolem argumenta 
 proponere, cum propensiorem gratiam meruisse iactet

 
 
 
 culpabilem filium et proximum sepulturae. quaeso, iudices, pronuntiato 
 quid debeam. interim clarum est me et cineribus 
 uitiosi fuisse postpositum. non erubescit quicquam ab eo 
 auctoritate parentis exigere, in quo esse noluit quod uocatur. 
 utinam mihi ad hos usus ualitudinem piratarum catena reseruasset! 
 facerem praebitione indebiti alimenti patrem meum 
 pudore captiuum, ut iniustus arbiter de propriae gemeret iniquitate 
 sententiae. cibus enim, qui ab illo praestatur, cui nihil 
 boni mer(u)eris, exhaurit: ieiuna sunt saturitate sua uiscera, 
 quae non habent conscientiam beneficii ante conlati. nescio 
 quid de duobus filiis homo ille spei suae residuum putet, qui 
 unum terrae reddidit, alterum passus est in perpetua raptorum 
 dominatione seruari. accipiat, nisi confunditur, quicquid exhausta 
 supplitiis membra demerent. non noui quid senex a 
 debilitato flagitet: interim, quod aduerto, sumus ambo pascendi. 
 quid mihi rationem modicae facultatis adducis in medium ? 
 qui unum redimere uoluit, sic substantiam suam uendidit, ne 
 pretium pro utroque sufficeret. quis infelicitatem meam, quis 
 miserias possit exponere? cui post Cilicas et ipsa, quam 
 resumpsit, esse fertur libertas obnoxia? dicite quaesumus, 
 iudices, si et in patria mea debitores pronuntiabimur, quid 
 euasi? addidit creator sanctissimus dolere me, quod emisissent 
 uincla germanum. quasi uero tantum a nobis exigat natura 
 seruitium, ut conpenset erepti fratris hilaritas, quod remansi. 
 amorem debemus carnis sociis absoluti. credite dicenti manifesta: 
 nesciunt intrare de altero gaudia hominem pro se 
 timentem. illud enim inprobati more clamat examinis, ditiorem 
 esse quodammodo a quo aliquid poscitur. talem technam in 
 supplicationibus fucata seruat urbanitas, ut utatur conposita

 
 
 
 humilitate pro iaculis, quatenus coamento superbae abiectionis 
 nihil ei relinquat liberum, qui rogatur. licitatum pro ambobus 
 censum testatur, quem pro uno constat expensum: expectat 
 geminam gratiam de beneficio singulari. nescio utrum quaerendum 
 sit quid cogitauerit, cum apud uniuersos liqueat quid 
 fecerit. exhausit partium tuarum defensiones pirata, qui de 
 nobis praestitit optionem: teneat quae sola desiderauit sepulcra 
 de filio pater, qui tantum moriturum redemit. nam qui sano 
 languentem praeposuit denuntiauit se horruisse uicturum. 
 quid de superstite poscas, nescio, habens in consolatione 
 lacrimas, quas emisti. 
 
 
 NARRATIO. 
 
 Perpetuo, iudices, honestatis culturam et in aetate peccatis 
 amica seruaui, subtrahens inpensas desideriis puerilibus, unde 
 posset aeui gaudere maturitas. huius rei frugalitate fecimus, 
 ut remaneret patri quod pro luxurioso filio posset offerre. quid 
 de patrimonii exilitate causaris ? si par moribus extitissem, 
 usque eo perducta res fuerat, ut neuter potuisset absolui. 
 inaequalis est arbiter, qui proficere uoluit alteri quod nostro 
 pudore condidimus. quantum adserit paterna districtio, causa 
 nobis diuturnae captiuitatis probitas fuit. sanus diligens patri 
 fratrique sedulus, talis reduci non meretur in patriam et, nisi 
 extitissemus una sorte captiui, sorduisset suspicione nostra 
 regressio. aequales calamitate fuimus, sed patris amore distantes. 
 felix luxuriae suffragio iuuenis et ante magnam partem 
 communis exhausit substantiae et ipsi profuit quod remansit.

 
 
 
 me miserum et semper paterna iudicatione captiuum! prolusi 
 in pace ante quod pertuli et, dum recti iter teneo, indicio 
 parsimoniae, qualiter inter hostes uiueretur, agnoui, hinc est 
 quod cibo, quem ministrauit feritas illa, contentus uixi inter 
 ultima solacio consuetudinis, non humanitate raptoris. quaero 
 cui me seruauit usus ille frugalior, si aequi obseruantia patrum 
 meretur offensas ?. 
 
 
 OBIECTIO. 
 
 Quid quod barbarus dixisse se perhibet, unius pretium pertulisti 
 ? debitum semper accipiunt obiecta responsum. de nulla 
 pependisti auctione sollicitus: aurum quod exhibueras ante 
 preces inimicorum oculis obtulisti. dum sic tibi uniuersa procederent, 
 a nullo potuit ambigi quod sufficeret desideriis tuis 
 unius liberatio. mox tamen ut illa antra repleta squalore 
 mortis intrasti, quid esses electurus, antequam optionem tribueret 
 pirata, cognouit. non descendit ista de amore trepidatio: 
 nihil ostendit ambiguum qui de duobus filiis per omnia signa 
 diligentiae, quasi ad unum uenisset, adnuntiat. post egressum 
 tuum fortiores me artauere custodiae: diuinitati gratias, si 
 libertatem meam et hoc tutata fuerit, quod euasi. tua interim 
 ad inimicos uocem uidetur emisisse sententia: nisi studiose 
 quem relinquo seruetur, elapsurus est. dis ducibus fuga nostra 
 ante oculos hostium locata efficax fuit. \'\'
 
 
 EXCESSVS. 
 
 Praeterea, ut est fandi locuples pater et uiuendi diuturnitate 
 didicit praesentare quod loquitur, callens inponere necessitatem

 
 
 
 mentibus per auditum, dicit omnibus in humanitate degentibus 
 cibum esse communem et ab uno flagitat quod non licet 
 quemquam negare, generaliter allegans deberi uniuersis quicquid 
 terra produxerit. sed quando in communem usum seges 
 triticeam subolem et liquorem uineta fundebant nec uiritim 
 tellus erat distributa cultoribus, nullus inter hostes filium sic 
 reliquit, ut crederetur gemitus praetulisse seruitiis. ignoro, 
 iudices, postquam elegerit lacrimas, de superstite quid requirat. 
 sed metum nobis legis obiectat et quod inter parentes et 
 liberos scriptum est sibi deberi uult qui nihil exhibuit de 
 parente. uoluntatem nostram, dum cogimur, quaerit et desiderat 
 hoc nos exhibere pietati, quod ipse professus est excusantem 
 non posse negare formidini. numquid misericordiae 
 locus est ubi instat imperium? quod non licet subtrahi non 
 possumus dicere liberalitate conferri: clementia nisi ingenua 
 non uocatur: quicquid non dare praeuales, ceu sincerum munus 
 conputa, si dedisti. at frequens nobis naturae iteratio et sanctum 
 creatoris nomen obsistet, quasi usura lucis dono parta 
 caelestium inter illa, quae ab hominibus tribuuntur, possit 
 adscribi. sacrilegium est superorum indulgentiam semen dixisse 
 mortalium: de sola habet libidine testimonium pater crudelis. 
 iungit etiam oneribus meis, dum reposcit solacia destituti, 
 dicens sibi ciuitatem potuisse succurrere, ni redissem. quid 
 aliud uoluntas ista manifestat, nisi ut rursus me pirata suscipiat? 
 si grauis est inempta uisio prolis tuae, certe uel quod 
 soles magno conparare, meum bustum sine pretio possidebis: 
 aetas quidem pollicetur uitam, sed tormentorum magnitudo, 
 quam acerbiorem te digresso pertuli, promittit exitium.

 
 
 
 
 
 EXEMPLA. 
 
 Deinde protulisti exempla paterno digna proposito: sed 
 interpretatione uiluerunt, quasi aetas cana desideriis tuis formam 
 et non imitationem sanctis praestiterit institutis. quid 
 magni Aeneae humeri ponderis de creatoris fasce senserunt? 
 aut pressit filium corpore, cuius ipse fuit saepe baiulus actione ? 
 uis scire quia eripi de hostibus meruit? ante oculos locatum 
 est quod noluit, ne grauaret, credens sibi sepulturam procumbentis 
 Ili ruina praestari, et ne procedentem natum uita digniorem 
 senilia membra retinerent, occasum ciuitatis dixit satis 
 esse pro tumulo. ille praedonibus euadeilto filio remanere 
 uoluit: remeasti ad patriam tu relicto. quid nobilia Scipionis 
 pro genitore suo facta commemoras? ille pro auctore sedulo 
 dum se optulit, totum dedit, sed non consumpsit uniuersa 
 quae debuit. semper uotorum bonorum est causa consimilis 
 nec discreta sunt studia benignitatis. pronuntiat quid de filio 
 mereatur qui eum ad officia naturae nisi coactum aestimat 
 non uenire. uincula, nisi paream, lex minatur: quid refert? 
 ad hanc me consuetudinem suppliciorum a te procurata formauit 
 diuturnitas, quamuis longa poenarum tolerantia non 
 faciat contumacem. miror tamen, si quod effugi de barbaris 
 pater intulerit: nihil est unde declinentur praedones, si sors 
 ipsa sequatur in patriam: una est, quantum uideo, genetalis 
 soli et peregrinationis aduersitas nec dispar amaritudo redeuntibus 
 et captiuis. nequaquam tamen quid intersit inuenio 
 nec quae potissimum ceruices meas catena nectat inquiro: 
 rigentis ferri nexus incurram aut gulae uectigal exhibeam, 
 una condicio est. ieiunus epulas portabo satiato et, quod est

 
 
 
 deterius, non amanti. quantis oblata a me proiciet alimenta 
 fastidiis? quo deuotionem meam rancore calcabit ? homo quem 
 misericordem habere, et dum essem inter extrema, non potui. 
 ex aequo me et germanum meum redemptionem litteris pope. 
 scisse denuntiat, paribus absolutionem inplorasse lacrimis, in 
 simili epistulas constitutos sorte dictasse. non renuo, non 
 refute: habet de hac obiectione uictoriam. illud tamen flagito, 
 quae causa fecerit ut quod, (dum) duo poposcerunt, duobus est 
 debitum, unus acceperit? pro utrisque maria intrasti et liquentis 
 elementi minas, quantum adseris, pietate duce transisti. quis 
 de gemina caritate credat homini cum uno redeunti ? numquam 
 misericordia nisi periclitata laudatur: quo pudore cessante 
 effectu praedicatur affectio ? numquid semper secretum 
 pectoris innotesctit ueraciter claue sermonis ? pietas, quae non 
 etiam muta rebus tenetur, ostentum eat. inter omnes homines 
 inconuulsa amor radice subsistet, si ualet i* iactatio. lex 
 dicit: "aut alat aut uinciatur", clamat pater: "pastus 
 iste parenti, uel si non redimat, iam debetur". ad has 
 te equidem partes, cum ab officio, cui eras per naturam 
 obnoxius, cessares, armasti: proficit uentoso munimini quod 
 genuinae negatum est turpiter puritati. crede mihi, lex cum 
 parentem loeuta eat, non tacuit redemptorem: hortata est 
 iussit extorsit uniuersa sufficienter inpleri religiosi operis 
 sacramenta per nomina. calamitas mea sensus tuos ad huius 
 rei intellectus obnubit: redemptio filii, quae est in diligentia 
 necessitudinis, esse nou potuit et in praeceptis. impietatem meam 
 et in liberatione fratris inuidiam, dum Ledaea pignora laudas,

 
 
 
 accusas. nescis quia, si inter illos tuae distributionis processisset 
 aequatio, generasset errorem: nam unum in perpetuo 
 decore lucis, alterum in iugi noctis possessione damnasses. 
 mentior, si alia iudicia. tua extitere de filiis. quidnam esse 
 censuisti, cum unum numquam habiturus pirata dimitteret, 
 alium numquam relicturus quasi patre tradente retineret? 
 quicquid post oculos tuos in illa ferali terra sustinui, a te 
 processisse non dubito. spes mihi uniuersa consumpta est, 
 postquam sine me de solo barbarico redemptor abscessit. quas 
 naues ad litora inhumana tendentes non primus inspexi et 
 quicquid uanescente uisione non sequebantur oculi mente conprehendi, 
 quia sagacius inspiciunt aliquid qui promptius 
 praestolantur? quotiens ante aduentum tuum, si quando nos 
 lustrare aerem pirata permisit, in extraneis mihi personis 
 pater occurrit et uidi has, quas sibi amor sine mentiendi 
 dedecore -pingit, effigies ? his imaginibus diu sollicitata corda 
 feriuntur. heu 1 quotiens renuenti mihi cibos, quos pirata 
 praestabat, hac barbarus consolatione subuenit: "nil metuas, 
 nil de hac adflictione suspires: si creator tuus superest, parum 
 a libertatis statione seiungeris." ecce aliquando adfuit sors 
 cupitis: alacer mihi aduentum istius et praedo nuntiauit. non 
 longe fuit ab integrae amore clementiae qui redemptorem 
 laetus excepit. non habuimus, iudices, dominos inhumanos: 
 fuerunt qui potuissent et prece molliri: si auri inopiam conpensassent 
 lacrimae, uno tempore utrosque reduxerat: testatus 
 est noluisse fieri quod non est magno precatus inpendio. ei 
 pendite, quaeso, quid a me iure postulet qui mihi in ultimis 
 nec supplicatione subuenit. adiecisti quod priuilegiis naturae

 
 
 
 munitus sis et quod in me deliquisti non liceat uindicari 
 sed non habet innocentiae praerogatiuam qui defensionem suam 
 locat in apice. insons actionis luce niteat: citra dissimulationem 
 crimina confitetur qui in hoc tutelam suam aestimat quod 
 praecedit: reos nulla defendit auctoritas: in facinerosis sacramenta 
 nominis euanescunt
 
 
 EPILOGVS. 
 
 Et hoc, sanctissimi cognitores, ita post custodias latronum 
 alio labore pectoris allegaui, quasi, etsi essem (non) debitor, 
 ualerem exhibere quod poscitur. non considerat spoliata carnibus 
 ossa, dominorum inhumanitate sordentia, et patefacta per carnifices 
 naturae secreta non respicit. in corpore meo in lucem 
 quicquid homo est tormenta protulerunt et penetralia uiscerum 
 instante crucibus barbaro, cum pater mihi dedignaretur 
 adesse, uulgata sunt. modum transit atrocitas, quae uel in 
 debitis exigendis non principe loco uires interrogat. tu cum 
 uideas aetatis in me ualitudinem miseriarum fasce mollitam, 
 cum aeui robur multiplicium calamitatum uarietate contritem, 
 cum et necessitates senectae habeam et inuidiam iuuentutis, 
 non a me desistis poscere quod et hostis remisisset exhausto. 
 tu accipies tributariam functionem, et adhuc me magnitudine 
 nominis et genio parentis incessis, cum miserationem, quam 
 debes cuicumque homini, despicias exhibere uel pignori. superna 
 dispensatio hac intentionem tuam mercede locupletet, 
 ut rursus prolis tuae funera uotiua respicias et qui grauaris 
 de uiuaci praesentia desideriorum summam capias de sepulcris.

XXII. DICTIO. 
 
 
 PRAEFATIO. 
 
 Copiose quidem egregius adolescens inuentorum suorum 
 diuitias in ordinem digerens uerborum quoque ubertate dotauit 
 et quae pro religione esse credidit digno reuerentia ore deprompsit. 
 sed procul opinionis insidiis cessent malignorum 
 commenta tractatuum. non nos contra Aratorem dictionis 
 pectus opponimus, sed nec erumpentem in lucem laudis palmitem 
 inimica falce truncamus: sed quem uerborum callem 
 sequi debeat demonstrantes, scimus in illo nobis clarius, si 
 eum praeferri contigerit, triumphandum, quia de nostro hausit 
 quicquid deo amplificante de scientia opum largus effuderit
 
 
 THEMA. LEX. 
 
 De capta ciuitate hostium sacerdotes et uestales 
 uirgines liberi dimittantur., ■
 
 Post secundos bellici certaminis euentus inter triumphos et 
 laureas uires habere non potest lex ad resistendum recitata 
 uictoribus. quid gladiis per affectionem mortis egimus, si 
 erit quod post proelia formidemus? iacet ante oculos meos 
 quicquid hactenus minabatur exanimum, et postquam fusa est

 
 
 
 inimica congressio, nescio quid nobis adferunt defunctorum 
 principum decreta terroris. nescit probatae qualitatem uirtutis 
 expendere qui de cartarum freno superbit armatis. adquiescant 
 istis inertia corda repagulis: ego quicquid mihi licentiam 
 tollebat ense dispersi. illud tantum potest nobis quicumque 
 negare, quod. nolumus : illum contentus sum habere terminum, 
 ad cuius me transgressionem desideria non uoearunt. mihi 
 quicquid praeualuero habere lex tribuit. otium et toga deaegantes 
 aliquid ferant: mihi totum natura peperit quiequid in 
 procinctu constitutus extorsero. sola nobis scripta iura sunt, 
 nil timere. et haec quidem auribus uestris, quasi bona esset 
 formula, quae obiectabatur, adserui. nutrix tamen uirorum 
 fortium lex, uindex libertatis, patriae munimentum, iubet post 
 certamen heroas suos retidiuam intentionem habere de praemio, 
 et gestis non contenta felicibus, dum tollit sudoris pretium, 
 frangit studia dimicandi. ergone bona sunt praecepta quae, 
 ne boni efficiamur, occurrunt? quaecumque fructum adimant 
 laborum, censores prudentissimi, de aliena nos facultate castigant. 
 numquid aequum est habere ualitudinem sanctiones de 
 externo iure conscriptas? aut uidetur rationi uicinum spem de 
 futura possessione praecidere? quid nobis religionis in sacerdotum 
 personis nomen opponitis ? deo duce, quem in illis 
 ueneraris, optinui. cuius intuitu desideras eos de iugo nostrae 
 seruitutis euadere, ipso noueris teneri illos imperante captiuos.

 
 
 
 contra superos nititur qui quoscumque illorum sententia prosternit 
 extulerit: quos festinas eripere nequaquam effecti 
 fuerant hominum, si meruissent ministri esse caelestium. ecce 
 tecum de sapore legis, quasi non habeam quae responsi loco 
 obiciam tela, contendo. quam iustitiam putas in illa iussione, 
 que ut hostem fulciat socios imperia propagautos addicit P 
 tolle spem praedae, tulisti uota certaminis. et, si defrudater 
 genius laureati, ad paenitentiam rediet quicquid contemptu 
 lucis expetii. facessat a prudentibus aequitatem huiusmodi, 
 non dico lege, sed tyrannica inscriptione requirere, quae ingrata 
 numinibus, inimica uirtuti, contra fas et iustitiam pugnat 
 mentito colore pietatis. nescis, loquacissime hominum, 
 quam iustus dolor de amissa laboris fruge nascatur. hoc est 
 dicere, quicquid dis ducibus adquisistis, eripimus. uidi urbem 
 inimicam quasi uno incendio senescentem et ipsas caelicolum 
 sedes desertas et spoliatas diuinitate prosterni: et putas remansisse 
 quicquam quod non debeat esse uictoris P quid quod ipsa 
 friuola et inanis constitutio obscuritate confunditur ? dicit enim 
 sacerdotes uel Vestales uirgines debere libertate gaudere. credo 
 illos nominat, in quibus domicilium suum esse caeli habitator 
 ostenderit, quos maiores esse hominibus aetherius fauor sua luce 
 signauerit. indicunteorum reuerentiam quos agnosci uolunt diuina 
 pontifices. uidimus miseros, quos tuetur inter, inter fauillas lapsae 
 urbis de sola expectantes lamentatione praesidium et nil

 
 
 
 habentes fiduciae de proposito inter turbas captiuitate pressas 
 errare. non illis inerat peregrinus splendor in uultibus, non 
 quae officium nuntiaret hilaritas. nesciunt inter aduersa turbari 
 quibus in saeculi tempestatibus de innocenti conscientia 
 portus occurrit uidimus adflictiores ceteris trepidantibus quibus 
 nuda nomina, lex ridenda, concedis. qui remansit locus 
 in meritis, si sacramentum istud solo constat in titulo? dici 
 credo aliud ∗∗ aliud esse pontificem. uidi saepe ante confectas 
 ieiuniis facies directa in iugulum tela cecidisse et retusos ab 
 inermibus gladios rigentem perdidisse naturam. si creditis 
 religiosa dicturo, non fuit templorum minister qui inter quaelibet 
 discrimina humano eget auxilio. scit supremus arbiter 
 possessionem suam suam luce uestire. non latet caelestis illa 
 permixtio et, quamuis humanae fragilitatis tunica uestiatur, 
 effulgorat. quid quod ipsi parati ad famulandum ueniunt qui 
 trahi ad seruitia non merentur? hac extremitate qui indignus 
 est non rebellat. occurrunt ad obsequia quorum mens est 
 digna culminibus et peruicaciam mortalitatis eliminant quos 
 nefas est ad inhonesta constringi. isti tui pericula, si nequaquam 
 absolui mereantur, intendunt. non possunt subtrahi 
 hominibus quos non intellegimus nequaquam amplius habere 
 de homine. iuuate me, socii, iuuate consortes et garrulitatem 
 inpugnatoris mei auxiliante ueritate conprimite. agitur 
 res, de qua quid senserit superorum sententia, iam tenemus. 
 addicantur inmeriti, ut bonos habere possimus antistites. 
 instituantur per istos, quos suos esse non conciliatrix fabula, 
 non incerta defensio, sed ipse summi dei fulgor enuntiet.

XXIII. DICTIO [IN ABDICATVM QVI PATRE NECATO MATRI QVOQVE INSIDIABATVR]. 
 
 Postquam, indices, abdicatus filius in iusti executionem 
 doloris patris factum, matris consensum gladio uindicauit, 
 turbare se aestimat innocentiam cognitorum et aliquid de 
 manifesti facinoris absolutione subripere. nescimus quae in 
 defensione sui uerba commendaticia sceleratus inueniat, ad 
 cuius nos confutationem uulnus ostendimus. malo psrseuelorantiae 
 perditus filius, postquam necauit patrem, opinionem 
 matris contendit extinguere: dolens quod euasimus pugionem, 
 telo famam insequitur, cui pro sexus uerecundia plus timemus. 
 nos ruptam, patri ce〈ruice〉m, nos scelerati iter ostendimus. ille 
 contra rem uerba conponit et, me quod nobis fidum uideatur extitisse 
 subsidium, ad sententiam suam traxit paruulum nostrum, 
 . quem fuci nescium fabricata uerborum arte subuertit, faciens 
 et illum perire, qui putabatur esse residuus. quid praestigiis 
 nudam desideras uelare iustitiam P nec odiosus parcere potuit 
 nec quem mentiris amasse percutere. numquid argumentis 
 opus est, ubi factum suum ueritas propria uoce testatur? perdidisti 
 spem defensionis, cum genetricis ferro membra describeres. 
 sed licet procurator formosus et nitidus, nos ad haec 
 inspicienda oculos non habemus.

XXIIII. DICTIO EX TEMPORE QVAM IPSE DEVTERIVS INIVNXIT. 
 
 
 THEMA. 
 
 Perfunctus pelago Diomedes tutus in aruis> 
 Naufragium deflet, quod sine limpha fuit. 
 Quam propter uarios contendens uicerat aestus, 
 Vxor ad alterius transierat copulam. 
 Causa querelarum simulato nomine uera est. 
 Huius uerba, precor, comite uos placidi. 
 
 
 ADLOCVTIO. 
 
 o numina, si uobis non eueniunt cuncta disponentibus, 
 diuisa potestes est aut et malorum estis auctores. quod si 
 humanarum rerum quemquam ex numero uestro cura sollicitat, 
 felicitatem mihi redeuntis tribuite aut errorem, quem finistis 
 ingrati. si caelum uocanda piorum possessio, si propter momenta 
 laetitiae mortalibus orata tribuuntur, nolite beneficiis 
 uestris sociare uindictam. cur taliter ad effectum uota tetendimus? 
 ut pararetur caelitum suffragio de occasione prosperitatis 
 aduersitas? reddite, quaeso, propitii incommoda, quae 
 tulistis: restituatur pelagus, ne terreno pereat fama naufragio. 
 secundis rebus proximum est quaecumque accesserint mala 
 nesciri. ignominia, quae me in facie perculit, non tetigisset 
 absentem. uxorem (pro netas !), nisi ad eam redissem, amisisse 
 non crederer: inflexit statum meum abiurata calamitas. stationi 
 propior fuit liquentis error elementi: portum in genitali solo

 
 
 
 perdidi, quem saepe in uasti gurgitis sinibus adquisiui. haecine. 
 est domus optata, cuius desiderio periculorum promittebatur 
 obliuio, cum spe sequentis ; gaudii praesens maiorum poterat 
 forma. nesciri? cui umquam de miseriarum terminis sunt nata 
 principia aut de perfunctis casibus euenit exordium? aliquando 
 optata contigit non amari? aut accessit ut hominem laederet 
 fuga discriminis? me nouis semper pessima ictibus fortuna 
 perculit: cuius si in deterius uergit mutatio, simplicem nocendi 
 seruet speciem, ne successionibus insolescat. uxorem, malorum 
 comites, habui ad pudicitiam naturae luce transmissam, cui 
 splendor oriundi creuerat institutis, ut gemino defensa propugnaculo 
 nullatenus facinorum crederetur ictibus subiacere 
 nec, dura castimoniae obscenitatis euisceratione mollire. illa 
 numquam fuluum metalli quaesiuit ornatum nec pretiosorum 
 candore lapidum niuem corporis imitate est: non ulla habuit 
 decoris adiumenta, dum placuit; sciuit coniugalis iura sacramenti 
 fucatis studiis non iuuari nec obligatum tenuisse coniugem, 
 quando alium praeter eum , qui descendit a moribus, 
 quaesiuit nupta fulgorem. mansit illam educandorum pignorum 
 seruitus libera, dum talem se praebuit, quae et desiderari 
 meruerit et uirum numquam putaret absentem. ilia sexum 
 mentis firmitate durauerat, dum in ea muliebris inbecilla 
 consilii de uirili ceperant auctoritate substantiam. iam lapsi. 
 bus ordinis sui doctrina medicante repugnabat et translata in 
 usus alteros feminarum ridebat excessus. in summa, talis 
 periit, quales solent a maritis lacrimas inpetrare. Circaeo, ut 
 aiunt, poculo a se translata est et in uotum migrauit adulteri.

 

 
 
 
 sed quid agamus inter anxia et incerta deprehensi? recipiat 
 nos pro remediis exosa nanigatio et lassatae rudentibus manus 
 stuppea rursus uinola meditentur: haereat clauis dextera, ut 
 frenatae puppis per gubernaculum iura moderetur: depictus 
 sideribus axis reddatur aspectui: dispositionis nostrae itinera 
 noctium dirigantur indiciis. sit solacium luminibus meis, si 
 profanati non uideatur terra coniugii: fugiamus patriam, in 
 qua tale effectum est matrimonium nostrum, quod et amisisse 
 pudeat nec aneant uota recipere.

XXV. DICTIO. VERBA THETIDIS CVM ACHILLEM VIDERET EXTINCTVM. 
 
 Intercepta est pio quaesita fraus materna consilio. inuenerunt 
 Achillem nostrum fata et ab alia natura subreptum, nec profuit 
 quod sexum, quem ei origo dederat, astutia conmutauit 
 feminam diuturnitate non didicit et uiri fortis animum mollis 
 consuetudo seruauit. quis credat inefficacem fuisse prouisionem, 
 quam et dea et mater inuenit P non est praemium inmortalitas, 
 quam nec genetrix transmittit ad subolem nec per eam quod 
 filium casibus furetur occurrit. ut numquam doloribus subducamur, 
 numina sumus? quae est ista condicio, quando de 
 penetralibus uiscerum nostrorum quod leto seruiat exhibemus ?

 

 
 
 
 caelicolum potontiam aut liceret posteritati conferre quod 
 possidet aut caris decidentibus pro lamentationis termino 
 daretur occumbere. inferiores hominibus sumus quibus similes 
 paremus, in hoc deterius Parcarum ludibrio subiacentes, quia 
 nescimus exitia pignoribus obligatae. superorum maxime, aut 
 prosapiem nostram subdue fortuitis aut nos pro beneficii conlatione 
 summitte. liceat pro caro, si non uincimus, interitum, 
 uel subire. stat ante oculos meos orbitas, idcirco deterior, 
 quia illam pro aeternitatis meae sublimitate praesciui. o lugendam 
 numinum felicitatem, cum illud quod de aduersis 
 ignorari non licet non donatur auertere ! : recordor. praeteriti 
 sollicitudinem temporis et curas meas, quibus nequiquam inuigilaui, 
 reminiscor. quid profuit Stygiae paludi auxilio nati 
 corpus armatum, dum illud, quod a nobis sumere debuit, 
 quaereremus a gurgite? in membris prolis nostrae, quem dea 
 tenuit, locus est uulneris. cur non laxioribus digitis lympha 
 se miscuit, ut ex toto exclusisset ictus superis unda sublimior? 
 quid etiam iuuit Chironis elegisse magisterium, qui aetatis 
 lubricum doctrina solidaret credo diuersis institutionum 
 callibus, ut bellum filio placeret, inuenimus: apud monitorem 
 fortissimum actum est, ut uires, quae sequebantur, consilia 
 non haberent. quis miscendum feminarum latebris uirum 
 saporem uellet haurire certaminis et inde. prouideat pignori, 
 unde facit perire quod prouidet? iam duratas spiculis manus 
 ad calathos frangebamus et illos humeros, quos spoliati leonis 
 terga calefecerant, auro distincta uel murice palla claudebat. 
 non facilis transitus fuit, iuuenem nostrum puellam post

 
 
 
 gustum laudis imitari, nec astute componitur quod non in 
 tenerae aetatis primordiis imperaui. sed quid transacta recolo, 
 cum animum meum futurae calamitatis pulset immanitas ? 
 uideo Troiae fumantis excidia et statu eam manente subuersam: 
 uideo Hectoris prcelia acerba Graiugenis, qui idcirco creuit 
 opinionibus, ub suboli meae, dum occumbit, triumphi crescat 
 ad pretium: raptatum quadrigis adhuc bellaturi corpus agnosco, 
 et Achillis mei minui commodis quod ex pondere decrescit 
 extincti: uideo quod irae proficit perire conpendio. sed quid 
 his laudibus pascor orbanda? reliqua silentio tegam, ne ante 
 doloris tempus narratione conficiar. habeat consolationem de 
 taciturnitate aeternitas nostra, quam non habet de natura.

XXVI. DICTIO. VERBA MENELAI CVM TROIAM VIDERET EXVSTAM. 
 
 Etsi grauibus doloris meum raptor inflammauit incendiis, 
 etsi pertulimus faces iniuriae, debito tempos rogo inmensi 
 auctor sceleris eam coniuncta sibi uniuersitate consenuit. 
 paene felix contumelia est, quae talem meretur etsi cum 
 maximo sudore uindictam. quid respuat suscipere necessitatem 
 triumphi termino concludendam? saper sequentium amaritudinem 
 rei praecedentis excludit: dulcescit quod doluimus, quia




 

 
 
 
 doloris nostri paenitet prouocantes. abductae turpiter mulieris 
 occasio nostri extitit mater augmenti: peperit a nobis sequestrata. 
 uxor imperium et de adulteri conplexibus nobis edidit 
 patriam, quam tenemus : qui riserunt caelibem uideant superba 
 hostium colla calcantem. habuimus coniugem honestis per 
 longum moribus institutam, alieni ignaram contubernii, quae 
 non optaret desiderare quod non licet. (non) illam usus praecipitauit 
 in uitia, sed scelerati praedonis inpulsu secuta est 
 Paridem uoluntate captiua. numquam ad hec illam erexit 
 fermae conscientia, ut se crederet adamari, quia, ut confidimus, 
 turpissimae sunt moribus quae pulcras se esse meminerunt. 
 talis ultio decuit magna peccantem : funditus procubuit qui 
 sibi uenerandae sumpsit culmen uxoris. talibus utere, adulter, 
 hymenaeis. his te Alecto pronubum sectatur insignibus et 
 placari n. sic conuenit et Paridem sic perire. dictauimus 
 matrimoniorum iura non sermone, sed gladiis, praesumptionum 
 segetem ultrici falce uastantes. multis ad conseruationem 
 proderit nos perdidisse coniugium. dicite, quae ubicumque 
 accepistis nomen uxoris, ei non, quotiens uitia subripuerint, 
 Menelai et nomen et uirtus occurret. quibus non est in studio 
 pudicitia, erit, nisi fallimur, in necessitate : par per omnes 
 disciplina seruabitur, ubi unam formam et uolentes custodiunt 
 et coactae.

XXVII. DICTIO. VERBA IVNONIS CVM ANTAEVM VIDERET PAREM VIRIBVS HERCVLIS EXTITISSE. 
 
 Tandem aliquando qui iudicio nostro responderet inuentus 
 est, qui de inimico nostro, et dum uincitur, triumpharet 
 Herculeae uires, nisi eliserint, non iacebunt: quem prouidimus, 
 et de casibus est superbus. stat propriis magnus uiribus, sed 
 erit maximus per ruinam. nescio utrum Hercules ualeat par 
 esse, uel si Antaeum non liceat ulla ratione prosterni: at si 
 hosti nostro blanditur aduersitas, nos ad laureas peruenimus. 
 scimus futura, sed conuenit superos loqui quasi humana mortalibus. 
 prouideat Hercules quid eligat esse faciendum. uincendus 
 est congrediente inimico, uincendus est et iacente. qui 
 uenena lusit in cunis, qui pacauit Erimanthi nemora, qui ceruam 
 uelocitate praecessit, optionem habeat quid sequatur : aut 
 hostem periturus deiciet aut, si certamen metuerit, (erit) cum suis 
 cautibus iam sepultus. Lernaeum periculum, nisi fallor, orietur 
 de consummatione certaminis. quis non credat nihil superesse 
 quod peragat, cum humi fusus hostis aspicitur? at nostrae 
 partis intentio de oppressione suscitabitur et augmentandi 
 roboris causam feliciter pro inimico perfuncta res suggeret.

XXVIII. DICTIO. [VERBA DIDONIS CVM ABEVNTEM VIDEBET AENEAM.] 
 
 Nec tibi diua parens generis (nec Dardanus auctor). 
 
 Quantum docet inclementia, perdidisti testimonium generis, 
 quod opinione mentiris. constat Veneris non esse filium nil 
 amantem: ordo rerum est, ut prosapiem mores adnuntient et, 
 quo quis auctore in lucem uenerit, eius facta sectetur. diua 
 Idaliae nescientem respondere beneficiis non agnoscit. non 
 fama filios, sed conuersationis monstrat aequalitas: si diuersa 
 sit conscientia, uix credenda est esse suboles quae uocatur. 
 te potius Caucasei rigoris praerupta genuerunt aut conceptum 
 in recessibus montium saxea aluus effudit et, ne dira nutrimentis 
 natura mollesceret, eripientes salutem ceteris Hyrcanae 
 tigrides alimenta praebuerunt: nutriuit te illa feritas quae 
 trucidat. nam quid mihi dissimulatione pollicitor? aut quid 
 sperando meliora suspendor? non reddidit fletibus lacrimas, quae 
 eius amore torta fundebam: non gemitus meos propriis mens 
 cruenta est consolata suspiriis. in doloribus meis, quod unicum 
 est remedium, non exhibuit pari dolore collegam, quia pene 
 solus est in anxietate terminus inuenisse participem. sed quae
 
 4 Verg. Aen. im 866

 
 
 
 eloquar nescio, (nescio) quae relinquam. haec nec dexter Iunonis 
 oculus nec summi tonantis patietur aspectus, ut pro tot inpensis 
 sequestratione consumar nec aliud pietate promouerim, 
 nisi ut merear non amari. heu fides ab uniuersis proturbata 
 mortalibus et quod hactenus numinibus homines iungebat 
 expulsum! suscepi miseranda naufragum et eius dicioni reginam 
 subdidi manente felicitatis sorte captiuam: feci ut ageret 
 dominum profugus imperantis. nunc furore succensa discrucior 
 et quare possessor me deserat ingemisco. ergo Apollinis auguriis 
 uocates abscedis et sortis Lyciae casum certis et apud 
 te iam manentis praeponis imperiis? scilicet caelestibus crudelitas 
 ista procuratur auctoribus et interpres superorum ad 
 hos hominem conpellit excessus, ut diligentis litora quasi solum 
 hostile diffugiat, ut per tempestates salutem prodat qui solum 
 fugit adfectum, uade, ulterius non morabor. habet uindictam 
 mei uia qua deseror, habebit pelagus m furore iudicium. 
 raucos tumentium procellarum aestus exaudiam: uocabis inter 
 pericula Didonis nomen, quae et fuit portus et praebuit: aut 
 certe, quod timeo, ne dum uindicor me uiuente moriaris, 
 euentum expetitae nauigationis post usuram lucis agnoscam. 
 uide sceleribus indebitam mercedem: perire innocens ante 
 cupio quam merentem. 
 
 
 Durus et indomitus Veneris se semine cretum 
 lactat et abiurans conlaudat stemmata diuae. 
 Edidit ergo Venus fugientem nomen amoris, 
 Pectoris et rabidi fudit clementia uirus.