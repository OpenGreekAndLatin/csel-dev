Vsitatum quia habere dignaris uerbum, quod enim nisi 
 et integre crederes et haec quae geris circa nos deo essent 
 placita, iam fuisses extinctus, paucorum tibi in apostasia atque 
 crudelitate aequalium regum facta desideraui reserare, quo 
 possit uox illa tua sepeliri quae dicat: nisi catholica esset 
 fides Arrii, hoc est mea, nisi placitum esset deo quod illam 
 persequar fidem quam contra nos scripserint apud Niciam, 
 numquam profecto adhuc in imperio florerem . non illorum 
 regum facio mentionem qui a dei notitia fuerunt alieni; de 
 his solis tracto qui in Iudaea noscuntur regnasse. in libro 
 Iudicum inuenimus Ierobabelem filium Iosiae electum a deo 
 et dictum ei: uade in fortitudine tua, et saluum facies Israel 
 de manu Madiae. nonne ecce mitto te ? et infra: ego ero. tecum, 
 et percuties Madiam quomodo unum hominem . quem Madiam 
 loquitur scriptura habuisse multitudinem tamquam arenam 
 maris. at ubi impleta sunt cuncta quae deus Gedeoni promisit, 
 ubi se exaltatum ex humili, locupletatum ex paupere, 
 regem factum uidit ex plebeia conditione, quid statim facit? 
 nempe dicit ad populum: date mihi unusquisque inaurem de 
 praeda sua. qui cum accepisset pondus inaurium aureorum 
 ad mille septingentos siclos praeter bracchialia et torques et 
 operimenta et purpuram, quae super reges Madiam erant, et 
 praeter torques aureas, quae in collo camellorum aduersariorum, 

 

 

 
 
 
 quid dicit fecisse Gedeonem sacra scriptura? et fecit illa 
 Gedeon in Ephod, et statuit illud in ciuitate sua Epkrath; 
 et fornicati sunt filii Israel ibi et factum est Gedeoni et domui 
 eius in scandalum . numquidnam distulit diebus aliquantis, 
 et sic hanc est operatus contra deum malignam operam? 
 numquidnam reminisci potuit, cum haec fuisset aggressus 
 facere, quod dixisset ei deus: uade, ego ero tecum ? ubi est 
 illud, quod secundum praeceptum dei demolierit Baal et lucos 
 eius exciderit et deo obtulerit sacrificium ? ubi est illud quod 
 dixit ad dei nuntium sibi dicentem? dominus tecum potens 
 uirtute. in me, domine, et si est dominus nobiscum, et quid 
 adprehenderunt nos omnia mala haec ? et ubi sunt mirabilia 
 eius, quae retulerunt nobis patres nostri dicentes: non ex 
 Aegypto adduxit nos deus ? et nunc spreuit nos et tradidit nos 
 in manu Madiae dominus . numquid repetebat tempore quo 
 contra deum facere temptauit, quod illa consecuti fuissent 
 mala propter idololatriam? at ubi erepti sunt, ut uiuerent sine 
 aduersariorum timore, ab omnibus illis malis quibus se dicebat 
 cum omni praegrauatum populo, ilico facit rem, per quam et 
 ipse et omnis pariter populus propter idololatriam fuisset 
 traditus in manus aduersariorum. audierat deum, quod idolis 
 seruissent derelicto deo, illis cuncta illa mala accidisse; 
 meminerat prophetam locutum, et tamen ea die, qua nihil 
 facti sunt ante eos inimici eorum, censuit rex ille in uecordia, 
 cui dignaris esse similis, idolis quam deo qui illa sibi praestiterat 
 fuisse famulandum. et fecerunt, inquit scriptura, filii 
 Israel malignum ante dominum deum, et tradidit in manus 
 Madiae annis septem, et praeualuit manus Madiae ualde super 
 Israel. et fecerunt sibi Israel ante faciem Madiae cryptas in 
 montibus et speluncas et monumenta. et factum est quando 

 

 
 
 
 seminabat Israel, ascendebant Madiam et Amalech et filii 
 Orientis et ascendebant super eum et committebant cum eis 
 et corrumpebant fines terrae, usque dum uenias Gasam, et 
 non relinquebant ad uitam huic Israel ouem nec uitulum nec 
 asinum. quoniam ipsi et iumenta eorum ascendebant, et tabernacula 
 sua adferebant et camelos suos ducebant et adueniebant 
 sicut lucustae in multitudine, quoniam non erat numerus, 
 et adueniebant super terram corrumpere eam. et pauper factus 
 Israel a facie Madiae. et clamauerunt filii Israel ad dominum 
 et factum est eo quod clamauerint filii Israel ad dominum 
 propter Madiam, misit dominus uirum prophetam ad filios 
 Israel et dixit illis: haec dicit dominus deus Israel: ego sum 
 qui adduxi uos ex Aegypto et eduxi uos de domo seruitutis 
 et abstuli uos de manu regis Aegypti et de manu omnium 
 persequentium uos, et eieci illos a facie uestra et dedi uobis 
 terram eorum. et dixi uobis: ego sum dominus deus uester, 
 non timebitis deos Amorrhaeorum, in quibus uos inhabitatis 
 in terra ipsorum, et non exaudistis uocis meae . quid post 
 hanc increpationem domini facit Hierobabel, qui dicitur etiam 
 Gedeon? mox ut inimicum suum uidet deductum ad nihilum, 
 mox ut uniuersi illi aduersarii qui ut arena maris fuisse 
 narrantur sunt mactati,\' et non ingenti numero Israelitarum, 
 sed in trecentis uiris, mox ut omnes reges uidit alienigenas 
 interfectos; fabricat eam rem per quam possint in deum delinquere 
 filii Israel; et tamen quadraginta annis etiam post 
 tantum facinus commissum regnasse hic in Israel inuenitur. 
 non erit ergo mirandum, si et tu sacrilegus adhuc degas in 
 corpore, quando uideas Gedeonem regem quadraginta annis 
 uixisse post idololatriam commissam regnoque suo potitum; 
 etenim quieuisse Israelitas quadraginta annis nec aduersarios 
 in eos omnino permissos nec ullum eisdem fuisse dominatum

 
 
 
 ex alienigenis, propterea quod exclamassent ad deum, scriptura 
 loquitur sacra. talia circa consacrilegos tuos fecit bona deus, 
 ostendens se quidem totum potentem, illos tamen indignos ad 
 consequendam requiem, qui nec una die quidem post receptam 
 requiem tantorum periculorum illi, qui tantam praestiterat 
 misericordiam, seruire delegissent. cum tales fuerint Israelitae, 
 tamen pro sua pietate pepercit eis etiam post haec 
 gerentibus idololatriam, nec statim reddidit, sed iterum tempore 
 quo ei placuit tamen reddidit; non eis inpune idololatriae 
 reatus cedere potuit. ita et tibi, Constanti, erit 
 repraesentaturus, nisi tibi prouideris interea. si Israelitae 
 seruientes daemonibus, derelinquentes deum, cum iam extranei 
 fuissent a notitia effecti dei, tamen mox ut ascendit in corda 
 illorum, quia ille sit deus totum potens qui eorum patres 
 eduxisset de terra Aegypti, exauditi sunt et liberati de manu 
 Madiae et ab omnibus persequentibus, quid sentis arbitrari 
 nos posse Christianos eripi de manibus tuis? an negas nec, 
 quod sciam, es peruidens nos tantum deum colere Abrahae 
 Isaac et Iacob et omnium prophetarum apostolorum et martyrum? 
 crede mihi, quia auditi sumus et audiemur, ut tu 
 possis cum omni tua fragili sublimitate iacere sub omnium 
 eius seruorum calce; sed et quod morulae aliquae fiant, ut 
 non iam sanctae suae ecclesiae extinctis uobis Arrianis tribuat 
 plenam securitatem pacis, est causa illa, quia sit dignum te 
 aduersario saeuiente ad omnium ueniri probationem.

Dicis: si male fecissem, si haeresim tenerem, iam in me 
 deus uindicasset . audis sacram loquentem scripturam etiam 
 alienigenae diu pepercisse dominum, et tamen postea con- 
 . secutos merita factorum suorum. dixit Samuhel ad Saul: misit 
 me dominus, ut ungerem te super Israel in regem, et nunc 
 audi uocem uerbi domini: haec dicit dominus omnipotens: 

 

 
 
 
 nunc defendam quae fecit Amalec tibi, Israel, quemadmodum 
 obuiauit tibi in uia quam ascendisti de Aegypto. et nunc 
 uade et percuties Amalec et omnia ipsius, et non concupisces 
 ex illis aliquid, sed exterminabis illum et anathematisabis 
 illum et omnia illius, et non parces illi et occides omnia illius 
 a uiro usque ad mulierem et ab infante usque ad nutrientem . 
 et infra: et uenit Saul usque ad ciuitatem Amalec, et accessit 
 et obsedit Amalec in torrente. et dixit Saul ad Cinaeum: 
 uade et declina e medio, et declina ab Amalec, et noli adponere 
 te cum illo, quoniam tu fecisti misericordiam cum 
 filiis Israel, cum ascenderent ex Aegypto. et declinauit Cinaeus 
 de medio Amalec, et percussit Saul Amalec ab Euilat usque 
 Sur, quae est contra faciem Aegypti. et conprehendit Saul 
 Agag regem Amalec uiuum et omnem populum eius occidit 
 in ore gladii . uides quomodo, tarde licet, consecuti fuerint 
 sceleris sui factum, et tu inquis: nisi bene agerem, numquam 
 diu regnarem . ipsum etiam Saul inuenimus contra domini 
 mandatum quia fecerit, quod fuerit reprobatus, et tamen diu 
 regnauerit post reprobationem, posteaquam dixit ad Samuhel 
 deus: paenitet me unxisse in regem Saul . et tu inquis: ego 
 nisi recte fuissem credens, nisi quomodo est deo placitum 
 uiuerem, numquam profecto nunc usque imperarem . et ut 
 haec penitus possis haurire quae. dicimus propter Saul, accipe 
 quae contra domini fecerit mandatum: et accepit Saul et omnis 
 populus eius Agag regem et bona gregum et armentorum et 
 escarum et uinearum et omnium bonorum, et noluerunt disperdere 
 omnia bona, sed et omne opus pretiosum reseruauerunt 
 et superuacua disperdiderunt. et factum est uerbum domini 
 ad Samuhelem dicens: paenitet me quod constituerim regem 
 Saul, quoniam auersus est a me et uerba mea non statuit. 
 et contristatus est Samuhel et clamauit ad deum tota nocte 

 

 
 
 
 et ante lucem, et Samuhel abiit in obuiam israel . et infra: 
 et uenit Samuhel ad Saul, et ecce Saul offerebat holocaustum 
 domino et initia praedarum quae attulit ex Amalec. et peruenit 
 Samuhel ad Saul, et dixit illi Saul: benedictus es tu 
 domino, statui omnia quae locutus est dominus. et dixit Samuhel: 
 et quae est uox huius gregis in auribus meis et uox boum 
 quam ego audio? et dixit Saul: de Amalec adtuli ea quae 
 p raedauit populus optima gregis et boum, ut inmolentur domino 
 deo tuo regi; reliqua autem disperdidi et exterminaui. et dixit 
 Samuhel ad Saul: nonne minimus eras in conspectu dux sceptrorum 
 de tribu Israel, et unxit te dominus in regem super 
 Israel, et immisit te dominus in uia et dixit tibi: uade et 
 disperde illos qui peccant in me, Amalec, et expugnabis illos 
 usque dum consumes illos ? et quare non audisti uocem domini, 
 sed impetiuisti ad praedam et fecisti quod malignum est coram 
 domino? et dixit Saul: quoniam audiui populum, abii in uia 
 quam misit me deus, et adduxi Agag regem Amalec, et Amalec 
 disperdidi. et accepit populus praedam gregis et armenta 
 primaria illorum quae disperdidi, ut sacrificem coram domino 
 deo nostro in Galgala. et dixit Samuhel; numquid uult dominus 
 holocausta et sacrificia magis quam exaudire uocem domini ? 
 et ecce dictoaudientia melior est quam sacrificium et oboedientia 
 quam adipes arietum. quoniam peccatum abominatio est, 
 dolores et gemitus ad te adduxisti. pro quibus nullius momenti 
 fecisti uerbum domini, nullius momenti te faciet dominus ne 
 . regnes. et dixit Saul ad Samuhel: peccaui quoniam praeteriui 
 uerbum domini et uerbum tuum, quoniam timui populum, et 
 audiui uocem illorum. et nunc aufers peccatum meum, reuertere 
 mecum, adorabo dominum deum tuum. et dixit Samuhel 
 ad illum: disrumpet dominus regnum tuum ex Israel de manu 
 tua hodie, et dabit illud proximo tuo meliori te . et infra: et 

 

 
 
 
 
 non adiecit Samuhel amplius uidere Saul usque ad diem mortis 
 suae, quoniam lugebat Samuhel in Saul, et dominum paenituit 
 quoniam regem fecit Saul super Israel. et dixit dominus ad 
 Samuhel: quousque luges tu in Saul? ecce ego expello illum 
 ne regnet super Israel, et imple cornu tuum oleo, et ueni, 
 mittam te ad Iesse usque in Bethlehem, quoniam audiui in 
 filiis Iesse mihi in regem . cognoscere iam poteris, Constanti, 
 etiam reprobatos a domino, etiam ad aeternam destinatos 
 mortem diu regnare post delictum graue commissum, quandoquidem 
 uideas, posteaquam unctus fuerit in regem gloriosus 
 filius Iesse Dauid, tamen Saul diu regnauerit et persequendi 
 etiam eum, quem sibi deus in prophetam atque regem elegerat, 
 habuerit potestatem; malus bonum, iniustus iustum, deo odibilis 
 persequebatur eum quem diligebat deus. cum haec ita 
 sint, ne glorieris, quia post tantum facinus perpetratum sis . 
 uiuens hactenus ut uixerit Saul; sed aduerte, cuiusmodi uindicta 
 processerit circa Saul quod et circa te possit procedere, 
 nisi tibimet consulas. si enim circa illum sic est indignatus 
 dominus, primo cur praedam contra interdictum acceperit, 
 secundo cur eius hominem Dauid fuerit persecutus, quanto 
 magis circa te indignationis eius procedat uindicta necesse 
 est, circa te, cuius adeo ingentia sunt scelera, ut etiam in 
 sacrilegii uenires reatum.

Si male, inquis, egissem, si quomodo dicit Lucifer, 
 essem haereticus, iam mihi abstulisset deus regnum . accipe 
 etiam Salomonem superuixisse post idololatriam commissam 
 et intellegere dignare te quoque talem esse, qualis ille post 
 idololatriam fuerit. et suscitauit dominus satan Salomoni 
 Ader Idumaeum et Esrom filium Anadeth in Bemathad, 
 Adragas regem Saba dominum eius. et congregati sunt super 
 eum uiri, et erat princeps congregationis, et praeoccupauit 

 

 
 
 
 • 
 Damasic ciuitatem et sedit in ea et regnauit in Damasic, 
 et erant satanae Salomoni et Israel omnibus diebus Salomonis . 
 probauimus tibi etiam Salomonem aliquot annis regnasse post 
 idololatriam, et utique iam non deo sed diabolo seruientem, 
 unde et diabolicis hominibus notatur haesisse; ita et tu haerens 
 es consacrilegis tuis Arrianis, qui licet adhuc in corpore sis, 
 licet in regno sis manens, tamen talis esse inueniris qualis 
 fuerit Salomon, posteaquam deum dereliquerit et idola fuerit 
 secutus. talibus nos adhaerere uolueras, qualibus Salomon 
 fecerit adhaerere Israelitas. ubi fuit ille amor dei, qui fuisse 
 narratur per sanctas scripturas apud Salomonem, tempore isto 
 quo idola dignatus est sequi, derelinquere deum? unde hoc? 
 nisi quia factus omnino fuerit homo alienus ab intellectu sobrio. 
 nolo tibi plaudeas, quod, cum sis blasphemus et destructor 
 dei religionis, tamen adhuc habeas regnum et sis superbiens 
 post sacrilegium tuum, cum et Roboam filium Salomonis idololatriam 
 facientem uixisse inueniamus in regno uiginti annis. 
 dicit enim sacra scriptura de eo: et rex Salomon dormiuit 
 cum patribus suis in ciuitate Dauid; et regnauit filius eius 
 Roboam pro eo in Hierusalem, et erat sedecim annorum cum 
 regnaret, et uiginti annis regnauit in Hierusalem . et infra: 
 et fecit malignum ante conspectum domini et non abiit in uia 
 Dauid patris sui . ut igitur tam Salomon, ex quo idolis semet 
 dignatus est mancipare, quam eius filius Roboam, qui semper 
 idolis fuit seruiens, cum non ambulauerint in Dauid itineribus, 
 tamen uixerint in regno et utrique regnantes ad uitae ultimum 
 diem peruenerint, quomodo tu miraris ad temet, cur post 
 commissum piaculum in eo scelere degens rex superbias, quod 
 neque tibi regnum neque uita auferatur a deo? quando uideas 
 etiam Hieroboam domini religionem funditus uertere, ut tu,

 

 
 
 
 fuisse conatum, et tamen superuixerit annis quam plurimis et 
 quidem in eo scelere manens, sicut scriptum est: et erat homo 
 ex monte Ephraem seruus Salomonis, et nomen ei erat Hieroboam, 
 et nomen matris eius erat Sariram, mulier fornicaria, 
 et alio loco: et factum est ut audiuit omnis Israel, quoniam 
 reuersus est Hieroboas ex Aegypto, et miserunt et uocauerunt 
 eum in synagoga et regnificauerunt eum in Israel, et infra: 
 et dixit Hieroboas in corde suo: nunc reuertetur regnum Dauid. 
 si ascenderit populus hic sacrificium offerre in domo domini 
 in Hierusalem, et conuertetur cor populi ad dominum suum 
 Roboam regem Iuda. tunc igitur Hieroboas cogitauit et abiit. 
 et fecit duas uitulas aureas et dixit ad populum: sufficiat 
 uobis ascendisse in Hierusalem. ecce sunt dii tui Israel qui 
 reduxerunt te de terra Aegypti. et posuit unam in Bethel et 
 unam dedit in Dan. et factum est hoc uerbum in peccatum, 
 et antecedebat populus ante faciem unius uitulae usque Dan. 
 et fecerunt domos in excelsum, et fecit sacerdotes partem aliquam 
 populi, qui non erant ex filiis Leui. et fecit Hieroboas 
 diem festum in mense octauo in quinta decima mensis secundum 
 diem festum Iuda, et ascendit in sacrario quod fecit in 
 Bethel, ut sacrificaret ante uitulas quas fecit, et constituit in 
 Bethel sacerdotes excelsorum quos fecit. et ascendit in sacrarium 
 quod fecit in quinto decimo die mense octauo in die festo quem 
 finxit a corde suo, et fecit diem festum filiis Israel .

Nolo ergo glorieris quod, cum idololatriam sis gerens, 
 tamen uiuas regni possidens gloriam, quando uideas hunc 
 Hieroboam uitulas fecisse aureas, populum Israelitarum conuertisse 
 ad idololatriam et tamen non solum non statim ut 
 deliquerat extinctum, sed et diu uiuere permissum. numquid 
 non potuerat deus eosdem reges idololatres remouere? sed 
 ostensum est quam sitis ingrati deo uos, qui cum tantum\' 
 exaltemini, tamen ipsum qui uos exaltat non solum

 

 
 
 
 obliuiscamini, sed et adhuc eundem in semis eius persequamini, 
 religionem eius tollere cupientes e medio. quod ita esse ei 
 istius regis cognosce facto Hieroboae, qui cum fuerit filius 
 ancillae, cum se meminisset ortum de meretrice, cum regnum 
 acceperit domini sui Salomonis in obprobrium eiusdem Salomonis, 
 cur de(re)linquens deum ad idola semet uerterit, cum, 
 inquam, sciuerit sibi regnum datum a deo Hieroboas, propterea 
 quod Salomon dominus eius idola fuisset secutus, tamen haec 
 omnia ducens pro nihilo cogitauit idola facere, et ipsis cum 
 omni populo qui deo seruiebat esse mancipatus quam deo 
 uiuo, qui illum ex mulieris meretricis filio fecerat regnum 
 habere Salomonis domini sui. ne itaque mireris quod uobis 
 . ingratis in ipsum delinquentibus parcat, sed illud hortor uideas, 
 quod, tarde licet, si in hac tua manseris nequitia, sis percepturus 
 ea quae omnes in sacrilegio perceperunt praedecessores 
 tui. hortamur ut temet tantis a malis eripere digneris. 
 et es habens <exempla> insuper, non tu primus facis. uidemus 
 etiam istum Hieroboam commonitionem domini duxisse pro 
 nihilo. et factum est, inquit, in tempore illo, et Hieroboas exiit 
 de Hierusalem, et inuenit eum Achias Silonites prophetes in 
 uia, et Achias opertus erat uestimento nouo, et ambo erant 
 in campo. et adprehendit Achias uestimentum suum nouum 
 quod super se habebat et dirupit illud duodecim scissuris 
 et dixit ad Hieroboam: accipe tibi decem scissuras, quoniam 
 haec dicit dominus deus Israel: ecce ego disrumpo regnum 
 de manu Salomonis, et dabo tibi decem sceptra; et duo sceptra 
 erunt illi propter seruum meum Dauid et propter Hierusalem 
 ciuitatem, quam elegi ex omnibus tribubus Israel, pro quibus 
 dereliquit me Salomon, et fecit Astarte idolo inmundo Sydoniorum 
 et Cama idolo Moab et regi eorum religioni filiorum 

 

 
 
 
 Ammon, et non abiit in uias meas, ut faceret quod rectum 
 est coram me, sicut fecit Dauid pater eius. et non accipiam 
 regnum totum de manu eius in diebus uitae eius propter Dauid 
 seruum meum quem elegi, quoniam contra faciam illi per 
 omnes dies uitae eius. et accipiam regnum de manu fili eius, 
 et dabo tibi sceptra decem, filio autem eius dabo duo sceptra, 
 ut sit positio seruo meo Dauid omnibus diebus coram me in 
 Hierusalem ciuitate, quam elegi mihi, ut ponerem nomen meum 
 ibi. et accipiam te et regnabis in quibus concupiscit anima 
 tua, et tu eris rex in Israel. et erit si custodieris omnia quaecumque 
 praecepero tibi et ieris in uias meas et feceris quod 
 rectum est in conspectu meo et custodieris praecepta mea 
 et mandata meas sicut fecit Dauid seruus meus, et ero tecum 
 et aedificabo tibi domum fidelem, sicut aedificaui Dauid . cum 
 audierit haec a deo homo ortus qui fuerit ex meretrice, homo 
 qui se meminerat natum de genere seruili, numquid, posteaquam 
 impleta sunt omnia quae promiserat dominus, illi qui 
 sibi tanta promiserat est obsecundatus? et non statim ut exaltatum 
 se uidit, contra ipsum auspicatus est? non statim, 
 quomodo fuisset deus derelictus ab omnibus cultoribus suis, 
 opera est data per Hieroboam?

Dicitur tibi a nobis, quod nisi te correxeris, nisi in uiis 
 deo placitis esse coeperis, sis nouo periturus exemplo; et tu 
 in tua manens es iniquitate, in tuo es perseuerans sacrilegio. 
 non nouum, siquidem isti Hieroboae regi et deus per hominem suum 
 illa quae iam dicta sunt perferri fecerit et cum ingenti 
 detinetur filius eius infirmitate, miserit ad dei domesticum et 
 audierit futura, et tamen cum ea quae sibi fuerant etiam 
 mala promissa uideret impleri, ille magis atque magis contra 
 deum fecerit, dei uoluerit destrui domum. et homo, inquit, 
 erat ex Silo et nomen ei Achiab, et hic erat sexaginta an- 

 

 
 
 
 norum et uerbum domini erat cum illo. et dixit Hieroboam 
 ad uxorem suam: surge et accipe in manu tua homini dei 
 panes et collyrides filiis eius et uuas et uas mellis. et surrexit 
 mulier et fecit sicut dixit ei uir eius. et Achiab homo senex 
 erat ualde et oculi eius caliginabantur uidere. et surrexit 
 mulier ex Baria et abiit. et factum est, cum intrasset ipsa 
 in ciuitate ad Achiab Selonitem, et dixit Achiab puero suo: 
 exi nunc in obuiam Annae uxori Hieroboam et dices ei : intra 
 et noli stare, quoniam haec dicit dominus: dura ego mitto 
 in te. et intrauit Anna ad hominem dei, et dixit ei Achiab: 
 ut quid mihi adtulisti panes et uuam et collyrides et uas 
 mellis? haec dicit dominus: ecce tu ibis a me, et erit cum 
 intraueris portam ciuitatis Arira, et puellae tuae exient in 
 obuiam et dicent tibi: puer mortuus est. quoniam haec dicit 
 dominus: ecce ego disperdo huius Hieroboam mingentem ad 
 parietem; et erunt mortui eius Hieroboam in ciuitatem et 
 comedent eos canes, et mortui erunt ei in agro et comedent 
 eos uolucres caeli . non est, inquam, nonum, si tu in hac pertinacia 
 sis perstans, cum cognoscas istum Hieroboam his omnibus 
 non deterritum rebus; statim etenim, ut fuerat dictum ab 
 homine dei, ut ingressa est mulier ciuitatem, filius eorum 
 mortuus est; et tamen non conspexit Hieroboas quid ei deus, 
 propterea quod eum dereliquisset et populum secum perire 
 fecisset, fuisset repraesentaturus, nec timuit ex morte filii sui, 
 quod et cetera illum possint subsequi, sed in sua senuit uersutia; 
 usque adeo etenim inpos mentis fuerat factus Hieroboas, 
 ex quo recesserat ab eo qui regnum tradiderat illi, ut cum 
 dixisset: uade ad dei hominem et disce an moriturus sit filius 
 noster, et didicerit per dei hominem, quod non solum filius 
 eorum esset moriturus, sed et in cuncto eius regno imminerent 
 pericula, ille tamen, ut semel statuerat, diabolo seruire maluit.

 

 
 
 
 ad hominem dei sciscitandum mittit de futuris, et eum ad 
 cuius hominem mittit despuit et facit in contumeliam maiestatis 
 eius uitulas et has adorare secum facit populum. haec 
 egit, et tamen non ilico est extinctus, sed diu in regno superfuit. 
 et tu dicis: si fuissem haereticus, si, ut dicunt Lucifer, 
 Pancratius et Hilarius, dei inpugnarem religionem, iam in 
 me fuisset uindicatum . accipe adhuc quid huic contigerit 
 Hieroboam regi, et tamen quomodo nec sic conuertatur ad 
 deum, sed magis in suo perseuerans mortuus fuerit scelere, 
 in suo defecerit sacrilegio: et fecit Hieroboam diem festum 
 in mense octauo in die festo quinto decimo mensis secundum 
 diem festum Iuda, et ascendit in sacrificium quod fecit in 
 Bethel, ut sacrificarent uitulis quas fecit, et constituit in Bethel 
 sacerdotes excelsorum quos fecit, et ascendit in sacrarium quod 
 fecit in quinto decimo die mense octauo in die festo quem finxit 
 a corde suo, et fecit diem festum filiis Israel et ascendit in 
 sacrarium ut sacrificaret. et ecce homo dei ex Iuda aduenit 
 in uerbo domini in Bethel, et Hieroboam stabat super aram 
 suam sacrificare; et propheta inuocauit ad aram in uerbo 
 domini dicens:s o sacrarium, sacrarium, haec dicit dominus: 
 ecce filius nascetur in domo Dauid, et Iosias erit nomen illi, 
 et sacrificabit in te sacerdotes excelsorum qui sacrificant in 
 te, et ossa hominum conburet in te. et dabit in illa die prodigium 
 quod locutus est dominus: ecce sacrarium disrumpetur 
 et effundetur pinguedo quae est in eo. et factum est, ut audiuit 
 uerba hominis dei inuocantis in aram quae in Bethd erat, 
 et extendit manum suam ad aram dicens: adprehendite eum. 
 et arida facta est manus regis quam extendit in eum, et non 
 potuit reducere eam ad se. et sacrificium ruptum est, et effusa 
 est pinguedo eius a sacrario secundum prodigium quod dixit. 
 homo dei in uerbo domini. et respondit rex et dixit homini 
 dei: roga faciem domini dei tui, ut reuertatur manus mea 

 

 
 
 
 ad me. et rogauit homo dei faciem domini, et reuersa est 
 manus regis ad eum, et facta est quemadmodum primum . 
 inpleta cum uiderit et prodigia quae fuerant ore hominis 
 prolata dei et brachium impium porrectum ad dei hominis 
 necem repente aridum factum pro metu, illico etiam per dei 
 cultoris precem factum incolume, numquid idololatriam quam 
 ipse constituerat dissipauit? numquid diem festum quem ipse 
 finxerat ex corde suo tandem tollit e medio? minime; sed 
 in ea pertinacia praesumptionis suae inuenitur mortis suscepisse 
 diem. non ergo mirari poterimus, si, quod deus auertat 
 a te, in haeresi tua censueris mortis diem suscipere, quandoquidem 
 etiam signis ac prodigiis non potuerint priores consacrilegi 
 tui reuocari ad solum deum colendum. dicit enim 
 de Hieroboam sancta scriptura: et post hoc non est reuersus 
 Hieroboas a malitia sua, sed reuersus est et fecit ex parte 
 populi sacerdotes excelsorum. qui enim uolebat adleuabat 
 manum suam, et fiebat sacerdos in excelsis. et factum est hoc 
 uerbum in peccatum in domum Hieroboam et in interitum 
 et in exterminium a facie terrae .

Quae ne dicantur etiam de te, quaeso temet eripias a 
 nefando Arrianorum coetu, quaeso sis Christianus ut ante 
 eras ex Arriano, nec nobis indigneris quod actus tuos et 
 Hieroboae aequemus; sed magis obsecro conspicias has omnes 
 instructiones potius quam increpationes nuncupandas sospitatis 
 tuae me bono ingerere. conpararis etenim a nobis Hieroboae. 
 nostris temporibus quia sic cunctos a deo fueris conatus uertere, 
 sicut ille populum fuerit conatus Israel facere apostatam 
 ex dei cultore. nolo adhuc hinc tibi aliquid spei promittas, 
 quod enim male sis faciens et tamen regnes, cum uideas et 
 Hieroboam diu regnasse in scelere suo, sed et filium Salomonis 
 totidem et idololatriam gerentem in eodem defunctum scelere,

 

 
 
 
 
 item eius filium Abiud, de quo scriptum inuenio: et abiit in 
 peccatis patris sui, quae fecit in conspectu eius, et non erat 
 cor eius consummatum cum domino deo suo, sicut erat cor 
 Dauid patris eius, et tamen cum seruirent idolis, fuerint in 
 regno et mortui sint in ea dignitate, et tradiderint filiis suis 
 auctoritatem regni. ne itaque etiam in eo plaudeas, quod enim 
 pater uester uobis tradiderit regnum, dicens: nisi pater meus 
 bene fecisset conferre se ad Arrianos, um eius fiMi regnaremus . 
 nolo dicas: si haereticus essem, numquam tantum imperarem, 
 numquam me permitteret deus adhuc in regno esse, quando 
 uideas uiginti quatuor annis regnasse Basiam filium Achiae 
 super Israel, de quo scriptum inuenisti in Regnorum libro 
 terti??? : et, fecit malignum coram domino et abiit in uiam 
 Hieroboam filii Nabath; eb in pescatis eius quemadmodum 
 peccauit in Israel . qui Basis re-x debuerat utique metuere 
 ne fuisset percussus ut Hieroboas, si a uiis recessisset domini. 
 sed ita. estis qui a deo declinatis, ut cum uobis fuerit libitum 
 in iniuriam, dei suscipere officium idololatriae, non possetis 
 nec illorum qui iam iudicati fuerint terreri exemplo, conuerti 
 ad deum. scriptum est etiam de Iambre. rege: et fecit malignum 
 in conspectu domini, et maligne fecit super- omnes qui 
 fuerunt ante eum et abiit in omnem uiam Hieroboam filii 
 Nabath in peccatis eius ; et tamen hic quii dicitur super omnes 
 peccasse, qui ante illum fuerant reges, non statim ut dereliquit 
 deum exstinctus est nec per aliquam grauem ualitudinem 
 est uexatus, ut grauiori poena fuisset nisus interemptus qui 
 grauius describitur deliquisse.aides, Constanti, tametsi contingat 
 tibi in summa felicitat» in hac temporaria uersari uita, 
 tamen magis te timere debere, quod dei reserueris iudicio ; 
 et licet etiam quii statim extinguuntur; quibus hic aliqua. 
 diuinitus inrogatur poenarum, post descensum semper torque-.

 

 

 

 
 
 
 antur, tamen tu si in summa uiuens felicitate fueris hinc 
 raptus, aduerte qualiter in te uindicta sit processura, qui in 
 tanto inueniaris scelere. ne hinc itaque quicquam tibi adscripseris 
 felicitatis, quod cum sis negans filium unicum dei, 
 quod cum eius familiam persequaris, tamen adhuc spiritus 
 tuus in corpore illo carnifice sit manens, quando consideres 
 etiam filium Asab annis triginta quinque, cum fuerit ut tu 
 sacrilegus, regnasse apud ludaeos; de quo scriptum esse 
 legisti: abiit in uias Asab patris sui, et non declinauit ab 
 illis, ut faceret quod rectum erat in conspectu domini, sed 
 ab excelsis non abstinuerunt et sacrificabant in excelsis et 
 incendebant . ecce etiam hic describitur rex in pace dormisse. 
 cum itaque fuerit triginta quinque annis idololatriam gerens, 
 ne tibi adscribas ad gloriam et dicas: idcirco non aliqua 
 uulneror plaga, idcirco non iam extinctus sum, sed adhuc 
 ųiuo regnum imperii Romani possidens, quia sim bene credens; 
 quia Arrii recta sit fides, quia fecerim bene remouere 
 episcopos et alios tales instituerim quales concupierit Arrius . 
 noli, inquam, hinc tibi gloriari, quod cum haec sis faciens, 
 tamen superbias, quando uideas istam regem. triginta quinque 
 annis tenuisse regnum, in pace fuisse exemptum. si igitur 
 potuit illis, quia ita exempti sint, inpune idololatriae crimen 
 cedere, poterit et tibi, Constanti. conuerte te itaque ad. 
 dominum, ne talis inueniaris qualis est inuentus Achab, 
 de quo scriptum inuenio: et fecit Achab malignum in conspectu 
 domini, et maligne fecit super omnes qui fuerunt ante 
 eum. et non fuit illi satis ut ambularet in peccatis Hieroboam 
 filii Nabatk, sed et accepit uxorem Iesabel filiam Basan et 
 Hela regis Sidoniorum. et abiit et seruiuit Baali et adorauit 
 eum et statuit sacrarium Baali in domo religionum suarum, 
 quam aedificauit in Samaria; et fecit Achab lucum, ut faceret 

 

 
 
 
 exacerbationem, ut exacerbaret deum et animam suam disperderet, 
 et malignum fecit super omnes reges Israel qui 
 fuerunt ante eum . noli adhuc te sinere esse apud Arrianos, 
 sed fac transitum ad nos Christianos, quibus sunt ita cunctae 
 haereses ut est Baal . sic uos nunc nobis estis haeretici, ut 
 illis illorum temporum dei cultoribus fuerint illi qui idolis 
 immolabant; per hanc haeresim tuam mihi crede quod talis 
 sis nostris temporibus, qualis fuerit et Achab.

Ne tibi itaque placeas, quod non statim tibi reddiderit 
 deus, quando uideas huic Achab et uxori eius Iezabel, qui 
 etiam prophetas occiderint domini, qui in tanto scelere fuisse 
 inueniantur uersati, ut nullum in terra Israel dei se hominem 
 confitentem permiserint demorari, pepercitum fuerit diutissime. 
 noli hoc intueri quod, cum sis malefaciens, superbias tamen 
 in sceleribus tuis; sed illud, obsecro te, uideas quod, nisi te 
 conuerteris, ut illis sero licet reddita sunt merita operum 
 suorum, ita et tibi posse repraesentari. ne dixeris: diu hinc 
 in regno sum, hinc potens sum, quod enim bonam fidem 
 teneam, quod faciam recte persequendo eos qui credunt, quomodo 
 sese continet illa fides descripta apud Niciam.: haec, 
 inquam, ne dixeris, sed illa precor te uideas, quod enim ad 
 hoc sis post tanta funera tua superbiens, ut aut audiens nos 
 dei sacerdotes temet conuertas ad deum aut certe percipias 
 digna factorum tuorum tunc, quando dicere non ualebis inscium 
 te errasse. haec ita esse aduerte exemplo admonitus Achab 
 et prophetarum domini interfectoris et omnium daemonum 
 cultoris. hunc tam sceleratum intellege ideo post tanta scelera 
 fuisse in regno diu reseruatum, ut tandem se si uelit conuerteret, 
 cui non solum non repraesentantur malorum factorum 
 suorum merita, sed et in angustiisjiuuatur ad hoc sine dubio, 
 ut possit conicere non se per Baal et reliquos daemones, quos 
 ethnici deos nuncupant, uindicatum, sed per deum Israel, 
 cuius prophetam secum uideret loquentem atque sibi declarantem, 
 quonam modo deus fuisset inimicos Israelitarum ad 
 nihilum redacturus. obsederat enim filius Ader rex Samariam

 

 
 
 
 cum aliis triginta duobus regibus, iaotitans adeo tamquam 
 nihil se habere Israelitas, ut unum se hominem omnem multitudinem 
 Israelitarum superaturum. hunc alienigenam fecit nihil 
 ante Israel deus. cui uieit deus regi? nempe Achab, ei qui 
 eum dereliquerat, qui Baali et omnibus daemoniis seruire 
 Israel fecerat, cui propterea auxiliatus est, nempe ut crederet 
 quia sit deus solus iste cuius erat populus Israel et non alius 
 praeter ipsum, qui ei uicerat, ut uideret Achab, quia fuisset 
 aequum tandem corrigeret errores suos. mox ut aedificare 
 aduersarius coepit obsidionem ad ciuitatem Israelitarum, et 
 ecce, inquit scriptura sacra, prophetes unus accessit ad regem 
 Israel et dixit : haec dicit dominus, si audisti sonum magnum 
 istum? ecce ego hodie tradam eum in manus tuas, et scies 
 quoniam ego sum dominus. et dixit rex: in quo?et dixit 
 prophetes: in pueris principum regionum, et dixit rex : quis 
 committet pugnam? et dixit prophetes: tu . et infra: et exierunt 
 pueri de ciuitate principum regionum et exercitus qui 
 post illos, et percussit unusquisque quem inuenit secus se, et 
 fugerunt Syri, et persecutus est Israel . quomodo dicis, Constanti 
 : si non bene seruirem deo, si non recte credens fuissem, 
 numquam regnum Romanorum in mea uidissem potestate 
 conlocatum aut sic diu fuissem uiuens in regno ? quando 
 uideas Achab regi Israel more gentilium uiuenti et populum 
 dei, sicuti et tu auertis, uertenti a deo dictum ab eo, in quem 
 delinquebat, cuius praecepta docebat pro nihilo: trado. eum 
 in manus tuas, ut scias quoniam ego sum deus . qu igitur 
 ilium eripuit a filio Iaderis Syriae regis, sic etiam te ab 
 omnibus perimere cupientibus eripuit atque eripit, ad hoc 
 utique, ut possis cognoscere quia ipse sit deus patriarcharum 
 ac martyrum, ad hoc ut conicere possis non pro meritis fidei

 

 
 
 
 tuae ac uitae tibi uictoriam tributam, quando sis Achab m 
 omnibus regi similis, sed sic tibi contra merita tua exhibitam 
 misericordiam ab eo, quem dereliquisti, ut fuerit Achab exhibita. 
 si enim dixeris propterea te uincere aduersarios tuos, 
 quia bene sis credens, potuit et Achab dixisse idolerum cultor 
 et prophetarum sanctorum interemptor. ad hoc ergo te reser. 
 uatum, ut errores corrigeres tuos, non uides? ilico ut occupasti 
 Italiam, ecclesiam eius temptasti uertere; dixisti deum 
 patrem non esse uerum -deum patrem, unicum negans eius 
 filium, adfirmans non esse illum uerum filium. adstruxisti 
 etiam sanctum paracletum spiritum fabricatum esse ex nihilo, 
 defendere temptasti, quod unicus dei filius fuerit quando non 
 fuerit; apostolicam atque euangelicam traditionem quo potuisses 
 tollere e medio, operam totis tuis dedisti uiribus, episcopos 
 dei iudicio ordinatos tua amon-eri fecisti auctoritate* 
 haereticos locis eorundem constituendos duxisti; qui possint 
 tuam praedicare haeresem; manu militari pugnasti contra 
 ecclesiam in Alexandria, quam plurimos episcoporum relegasti 
 in exiliis, in metallis, coniecisti in carcerem, certum etiam 
 numerum interfecisti ex omnibus dei cultoribus. cum haec 
 egeris, tamen dicis: nisi bene essem faciens et integre essem 
 credens, numquam adhuc me deus regnare permitteret, tamquam 
 idcirco et circa Achab ac ceteros coidololatres tuos 
 fuerit deus patiens, quia fuerint rectam tenentes uiam. tu 
 ergo, quia sit peccatis tuis patiens pro sua infatigabili pietate 
 sicuti fuerit et Achab regi, arbitraris non te delinquere, sed 
 pro meritis tuis tibi parci, quem Achab etiam in hoc imitaris 
 quod enim sis eos diligens qui tibi mala suadeant, eos uero 
 perdens qui tibi salutis tuae causa quae sunt uera dicant. 
 ut enim ad Achab quadringenti illi pseudoprophetae quod 
 possent illum omnia felicia consequi loquebantur, contra uero 
 dei dicebat propheta Michaeas, quod essent illum cuncta consecutura 
 mala, et ille magis diligebat eos pseudoprophetas

 
 
 
 quam uerum domini prophetam, ita et tu amas cohaereticos 
 tuos Arrianos, ipsorum dictis obtemperas, nos omnes domini 
 sacerdotes execraris, primo omnium, cur dei filium uerum dei 
 filium confiteamur, secundo cur non tibi adulemur, cur te in 
 periculo esse asseueramus et dicamus, nisi te conuerteris ad 
 deum, quod sis in aeternam poenam uenturus.

Et ut credere possis dei semper odio habitos homines 
 ab hominibus apostaticis, amatos uero inimicos dei religionis, 
 hoc est diaboli cultores, accipe quos amauerit Achab et quem 
 odio habuerit. et dixit Iosafat rex Iuda ad regem Israel: 
 interrogate nunc hodie dominum. et conuocauit rex Israel 
 omnes prophetas quasi quadringentos uiros, et dixit illis rex 
 Achab : si ibo in Remma ad Galaath in pugnam aut cessabo ? 
 et dixerunt : ascende . et infra: et dixit Iosafat ad regem 
 Israel: non est hic prophetes domini, et interrogabimus dominum? 
 et dixit Achab rex Israel ad Iosafat regem: unus 
 est per quem interrogemus dominum, sed ego odi illum, quoniam 
 non loquitur de me bona . item, posteaquam dixisset 
 propheta domini ad illum Michaeas ne ascenderet, quoniam 
 si ascendisset, non esset reuersurus: dixit rex Israel ad Iosafat 
 regem Iuda: nonne dixi ad te, quoniam prophetat mihi hic 
 non bona, sed magis mala ? uidebantur mala et excordi ei 
 quem iam obsederat diabolus, mala ea quae a dei dicebantur 
 seruo et illa bona iudicabantur quae a seruis dicebantur diaboli. 
 nec mirandum itaque, si illos audiebat Achab, quos ut audiret 
 faciebat diabolus, mancipia uidelicet sua, et si illos audire 
 nollet, quos deus suos esse seruos et ipsa tolerantia passionum 
 et ipsa constantia adseuerationis manifestabat illis. pseudoprophetae 
 ditati honoratique dimissi sunt a rege, Michaeas 
 uero propheta domini recluditur in carcerem, et dicitur: manducet 
 panem doloris donec redeam; et tamen iuxta serui dei

 

 
 
 
 dictum reuersus minime est. ita et ipse agis, Constanti; diligis 
 eos qui trahunt temet secum ad mortem perpetuam, qui ad 
 omnem interitum tuam ducunt animam, odio habere dignaris 
 contra eos qui te sunt optantes dei fieri amicum. ne tibi 
 glorieris quod, cum tanta sis faciens, tamen regni gloria pollens 
 hanc adhuc possideas fragilem uitam, quando et Hieroboam 
 filius Ioas quod regnauerit in Israel quadraginta et unum 
 annis in Samaria narrent sacrae litterae, et quidem derelicto 
 deo seruiens idolis et quidem non recedens de Achab regis 
 Israel malitiis atque Hieroboam sacrificiis. male, inquis, si 
 fecissem, iam me deus amouisset de regno, quasi non filius 
 Amasiae propterea quod non recesserit a superuacuis, inpletus 
 lepra quidem fuerit, sed tamen quinquaginta duo annis regnauerit 
 in Hierusalem. sed tu in eo potior Oziae regis, quia tu 
 non elefantiam habeas, quae cum temet omnes consumere 
 possit artus, sed illam quae animam ualeat penitus maculare. 
 dole tibi nobiscum et mitte lacrimas pro te; conspice quomodo 
 maculet corpus haec <quae> uidetur elefantia, quomodo 
 consumat membra leprae uirus. intellege quod sic Arriana 
 haeresis, elefantia uestra, interna illa omnia tua maculet; aduerte, 
 quod enim sic efficiat hominem tuum interiorem sicuti 
 et haec, quae conprehenderit hos quos uideas elefantiam 
 infusos. ne dixeris: nisi bene agerem, numquam tanto tempore 
 imperarem, numquam adhuc uiuere fuissem permissus, 
 quando et Manassem cernas filium Ezechiae regis regem Iudae \' 
 sedecim annorum suscepisse regnum et quinquaginta septem 
 annis regnasse; de quo quae sint scripta cum audieris, inuenies 
 profecto eiusdem te imitatorem esse, et non incipies 
 mirari quod, malefaciens cum sis, tamen adhuc parcatur tibi, 
 cernens Manassem, cuius tu in crudelitate et.sacrilegio non 
 minor es, quod tanta agentem regnum tenuerit quinquaginta

 
 
 
 septem annis. et dermiuit, inquit scriptura.Escchias cum 
 patribus suis, et sepultus est in ciuitate dexid, et regnauit 
 Manasses filius eius pro eo . eum esset rex sedecim annorum 
 Manasses cum regnaret, et quinquaginta septem annis regnauit 
 in Hierusalem, et nomem erat matris eius Ebsibas. et fecit 
 quod malignum est ante conspectum domini secundum abominationes 
 gentium, quos eiecit dominus a faeie filiorum Israel. 
 et aedificauit excelsa quae destruxerat Escchias pater ipsius, 
 d aedificauit sacrarium Baal et fecit lucos sicut fecit Achab 
 rex Israel, et adorauit omnem militiam caeli et seruiuit illis. 
 et aedificauit sacrarium in ducbus aedibus domus domini et 
 induxit filios suos in ignem et augurabatur et fecit pythones 
 et diuinos multos, ut faceret quod malignum est im oculis 
 animae suae, ut exacerbaret dominum deum. et fecit sculptilia 
 lucorum quae fecit in domo, quam dixit dominus ad dauid 
 et ad Salomonem filium eius: in domo ista et i. Hierusalem, 
 quam elegi et omnibus tribubus Israel, ponere nomen meum 
 i. acternum, et non adponam pedem in Israd monere a terra 
 quam dedi, sed si audierint me per omnia. quae mandaui eis, 
 et secundum legem, quam mandauit eis puer meus Moyses. 
 et non audierunt . et quoniam ualide aspernatus est Manasses 
 et seduxit eos Manasses, ut facerent quod malignum est super 
 omnes gentes quas abstulit dominus a facie Israel. et locutus 
 est dominus in manu puerorum suorum prophetarum quae 
 fecit Manasses rex Iuda simulacra, secundum omnia quae 
 fecit Amorrhaeus qui erat ante faciem eius, et peccare feeit 
 Iuda in idolis suis; propter hoc haec dicit dominus deus 
 Israel: ecce ego adduco mala in Hierusalem et in Iuda; 
 omnes qui audierint haec tinnibunt aures eorum utraeque. 
 et extendam im Hierusalem mensuram Samariae et pondus 
 domus Achab et deleam Hierusalem quemadmodum deletur 

 

 
 
 
 buxum de poste ante faciem eius. et dabo eos in manus ini* 
 micorum ipsius, et erunt in direptionem et conbustionem 
 omnibus inimicis eorum, quoniam proiecti sunt de post me, 
 et erant de post me et erant exacerbantes me, ex qua die 
 exierunt patres eorum de terra Aegypti usque in hunc diem. 
 et cetera uerborum Manasse et omnia quae fecit, quemadmodum 
 peccare fecit Israel, nonne haec scripta sunt in libro uerborum 
 dierum regum Iuda et quemadmodum sanguinem innocentium 
 fudit multum ualde, usque dum impleret Hierusalem super os, 
 extra peccatum, quae peccare fecit Iuda, ut faceret quod 
 malignum est in conspectu domini dei ? et dormiuit Manasses 
 cum patribus suis, et regnauit filius eius pro eo, cum esset 
 annorum uiginti duo Amos .

Quid dicis, Constanti, ad haec ? credo iam desinere 
 te dicere: si non bene agerem, non essem tanto tempore 
 regnans, quando uideas et alterum istum Manassem talia 
 agentem quinquaginta septem annis regnasse; et quia diximus 
 te alterum esse Manassem, omnia ipsius te habere conspice. 
 ille in dei domo idololatriam constituit, totidem ipse fecisti 
 in templo et aedibus domini; ille idola fecit adorari, usurpauit 
 sibi quod domini dicebatur, ut deinceps dici possit 
 idolorum; omnia haec et tu fecisti, quia Arrianam haeresem 
 introduxisti in ecclesiam et qui blasphemiam tuam tamquam 
 fidem catholicam statuisti suscipiendam, illam uero apud 
 Niciam scriptam, quam nos scimus apostolicam euangelicamque, 
 despuendam mandaris. ut tu nunc haec fieri concupisti, 
 ita et Manasses omnibus idolis seruiendum esse mandauit, 
 recedendum uero a deo. non ergo erit mirandum si tibi 
 uindicasti aedes, quas colligere sumus soliti dei populum, et 
 te idololatrem dixisti esse catholicum, quando uideas et 
 Manassem fecisse istud quod tu nunc feceris; sic denique et 
 tibi parcet dominus uiam tenenti Manasse, quomodo illi pe* 
 percerit et quousque pepercerit, ut scriptum sit dormisse illum

 
 
 
 cum patribus suis et sepultum in Hierusalem et suscepisse 
 loco illius regnum filium eius. numquid legis in bello illum 
 interisse (a)ut aliqua ualitudine praegrauatum ? minime; sed 
 quid sentis? credo, pro tua illa prudentia dicis inpune omnia 
 illa cessisse Manasse regi. talis es tu, ut ita sentias de 
 Manasse, quod enim, quia quinquaginta septem annis regnans 
 filio tradidit regnum et ipse in pace defecerit, potuerint inpune 
 ei cessisse tanta admissa. noli tibi ipse misereri ut 
 temet ad deum uertas, noli corrigere nefarios actus tuos, et 
 inuenies te torqueri cum Manasse, quem Manasses in eo uideris 
 tu praecedere, quod enim ille tantum intra terminos Hierusalem 
 sanguinem iustorum fuderit, tu autem toto fudisti ac 
 fundis in regno Romano. sed, inquis, ille filios suos ante 
 simulacra deorum suorum concremauit uel consecrauit; et tibi 
 si fuissent, fecisses sine dubio eosdem Arrianam suscipere 
 blasphemiam. an ignoras quia, sicut tunc placebant diabolo 
 hi qui filios suos comburebant, quoniam quidem una esset 
 illis mens derelinquendi creatorem et seruire creaturae, ita 
 nunc nihil exigat diabolus a te, nisi ut neges unicum filium 
 dei? hoc est illi acceptissimum sacrificium, ut sis credens 
 quomodo et Arrius crediderit; plus est illi nostris temporibus 
 hoc, ut dei neges filium, quam si temet in honore omnium 
 daemonum ignibus uolueris concremari. uidet enim ab omnibus 
 idolorum culturam despectam, quod uana fuerit inuentio; nunc 
 est cupiens per uos suos famulos haereticos decipere nos dei 
 seruos. quomodo, inquis, decipere? quomodo et te iam deceperit, 
 ita et nos uult decipi. cum sis Arrianus, ad hoc te 
 fingis Christianum, donec ueneno haeresis tuae possis inermes 
 sauciare, quo possint deinceps non esse Christiani, quod nos 
 sumus, sed quod uos estis Arriani. haec est sagina officiorum 
 tuorum, quae per te exhibetur daemoniis. qui etenim nisi 
 diabolus et eius filii dicere possunt de unico dei filio: filius 
 est et non est uerus filius; deus est et non est uerus deus ?

 
 
 
 ergo tu cum dicis, Christianus sum sed non credo deum uerum 
 habere filium, non credo unam potentiam patris et filii, cum 
 dicis filium creaturam, factum illum ex nihilo, cum dicis fuisse, 
 quando non fuerit, melius tu sacrificas diabolo quam tunc 
 Manasses, quando filios suos aut per ignem omnibus consecrabat 
 daemoniis aut cum concremabat.

Doleo tibi, imperator, <cur> cum tantae sis insipientiae 
 et cum sis tanta faciens mala, digneris tamen dicere: si non 
 bene facerem, non adhuc in regno essem; iam me deus extinxisset 
 . non conspicis istum Manassem in sacrilegio et in. 
 crudelitate tibi comparandum, quod quinquaginta septem annis, 
 ut saepe dixi, regnum tenuerit in Iudaea? hic utique qui 
 fecerit derelinquere populum deum et seruirė idolis, hic utique 
 qui in templo domini et in aedibus dei simulacra collocauerit, 
 qui domum dei, qui sacrarium eius maiestatis 
 idolorum fecerit sacrarium. sic et te patitur deus, sic sustinet 
 quoad usque et familiam probet suam et dignos coronet et 
 indignos tecum, nisi te correxeris, ad aeternam puniat poenam. 
 ceterum crede quod possit sic et tunc Manassem et nunc te, 
 in uno atomo exstinguere oculorum, sed parcit, non quia non 
 possit, sed quia dignum sit et eius coronari cultores contra 
 uestram manentes crudelitatem immobiles et uos inimicos 
 eius clementiae, si tales ut estis durare censueritis, ad poenam 
 damnet sempiternam. tu ut dicas: si non bene agerem, 
 numquam adhuc imperarem, faciunt illi qui te errantem non 
 solum corrigi nolunt, sed ut et pereas inpellunt. non mirum; 
 scriptum est enim et te et illos tales futuros: laudatur peccator 
 in desideriis animae suae, et qui iniqua gerit benedicetur. 
 exacerbauit dominum peccator, secundum multitudinem irae. 
 suae non inquiret; non est deus in conspectu eius, inquinat.ae 
 sunt uiae eius in omni tempore; auferuntur iudicia eius a .

 

 
 
 
 facie eius . cum igitur tu dicis: bene facimus tollere episcopos 
 illos qui confitentur se tenere fidem apud Niciam scriptam 
 et constituere eos qui confiteantur, sicuti confitebatur Arrius; 
 et illi dicant: recte utique tu es paccator ille qui laudaris 
 iniuste pro desideriis animae tuae; et tu es iniquus, qui, cum 
 sis derelictus pro blasphemiis tuis a deo, tamen cum adulatoribus 
 tuis quodcumque delinquis non reprehendatur, sed 
 magis dicatur bene te agere . cum dicis: bene feci ad Alexandriam 
 mittere militem ad auferendum Athanasium, et illi 
 rectissime dicunt: tu cui conparandus eris, nisi illi qui per 
 psalmographum notatur a spiritu sancto, quod enim, cum 
 gerat iniqua, cum sit pessimus et execrabilis, tamen cupiens 
 sit laudari ? dicis: nisi bene agerem, non adhuc mihi pepercisset 
 deus; et inuenio dictam ad deum; propterea quod hos 
 qui exerrarint partibus corripis, et eos qui peccant admonens 
 adloqueris, ut derelicta mal ilia credant in te, domine. et illos 
 enim antiquos inhabitatores terrae tuae odiens, quoniam odibilia 
 tibi opera faciebant per medicamina et sacramenta iniusta, 
 et filiorum necatores sine misericordia uoluisti perdere 
 per manus parentum nostrorum, ut dignam percipiat peregrinationem 
 filiorum dei quae tibi omnium carior est terra. 
 sed et his tamquam hominibus pepercisti et misisti antecessores 
 exercitus uespas, ut illos partibus exterminarent. numquid 
 inpotens eras inpugnare, impios iustis subicere aut bestiis 
 saeuissimis aut uerbo duro simul perdere ? sed portibus iudicans 
 dabas locum paenitentiae, non ignorans quoniam nequam est 
 natio eorum et naturalis malitia illorum et quoniam non 
 poterat mutari cogitatio illorum in perpetuo; semen enim erat 
 maledictum ab initio nec timens aliquem ueniam dabas peccatis 
 eorum. quis enim dicet tibi: quid fecisti? aut quis stabit 
 contra iudicium tuum ?

Similiter et tibi parcitur, Constanti, ut agas paenitentiam 
 aat eorum intereas examplo, qui cum. sciti fuissent a deo, quod 
 non esaent acturi paenitentiam, quod non fuissent semet conuersuri 
 ad deum, propterea (quod aem$n> fuerit ab initio 
 malignum, tamen pepercerit eis et non statim ut deliquerunt 
 eos puniuerit. ae igitur dicas: si non bene agerem, numquam 
 profecto mihi deus pepercisset, quando uideas consceleratis tuis 
 diu paenitentiae locum exhibitum, ut tandem malerum factorum 
 suorum uiderent causas et satis pro delicto fecissent deo. 
 eris ergo et tu, si minime conuersus fueris ad deum, unus 
 ex illo maledicto genere, de quo ad deum dicitur: nota ignorans 
 quoniam est nequam natio illorum et naturalis malitia eorum 
 d quoniam non potuerit mutari cogitatio eorum in perpetuo; 
 semen enim erat maledictum ab initio . quam igitur te gloriosum 
 esse uidebis, quando cum talibus esse coeperis, cum inter 
 tales te uidebis iudicatum, cum inter tales inuentus missus 
 fueris in flammas inextinguibiles? tu utique prior omnibus et 
 maior etiam illic futurus in illis poenis; neque enim quisquam 
 in nequitiis tibi conpar inueniri poterit, nisi solus, diabolus, 
 ut te aliquis in illis poenis possit conspici melior. audes dicere: 
 si non bene uiuerem, si non mea essent recta opera, si non 
 fides mea, hoc est Arriana, fuisset catholica, si non recte 
 egissem tollere illos episcopos qui fidem praedicant descriptam 
 a trecentis apud Niciam et eo amplius, numquam diu regnarem, 
 numquam m eo usque fulgerem in regno, ut, et pauco 
 licet tempore, tamen solus intra limitem Romanum imperassem . 
 å ita est, ut dicis. cur dicit iustissimus dei cultor lob ad eos, 
 qui eius iustitiam falsis allegationibus lacessebant? audite me 
 quoniam dolores uulneris mei cogunt me loqui: ut quid impii 
 uiuunt et domus illorum non dissipatae sunt et timor ab illis 
 longe est ? uacca illorum numquam abortauit, semper tulit 

 

 
 
 
 uentrem suum; ipsi uero permanent tamquam oues in perpetuo 
 et filii eorum accepto organo ludunt cum delectamento, 
 ut uitam degerant in bonis, cum dicat dominus: recedite a me, 
 iniqui, uias illorum nolo nosse, quoniam lucerna impiorum 
 extinguetur et gemitu dolebunt in uita sua. erunt tamquam 
 palea, quae a uento rapitur, aut tamquam puluis, qui a 
 tempestate uoluitur; uideant autem oculi illorum mortem . cum 
 haec sciam dominum de illis dixisse, scitote quia nemo uestrum 
 potest me conpescere ut taceam, cur haec gloriosissimus dicit 
 Iob? nisi quia sciret quam plurimos quidem male agere et 
 tamen certis non statim reddi, sed seruari eos ad hoc, ut aut 
 se corrigant aut certe post obitum sentiant delictorum suorum 
 poenas, sentiant quid fuerit non quaesisse deum, non ei seruisse, 
 dum facultas erat, credendo in eum solum famulandoque 
 ei eum promereri. iam credo conuictus tanti uiri testimonio 
 desinas dicere te iuste fecisse, quod amoueris domini 
 sacerdotes et ordinaueris etiam Arrianae fidei homines et 
 iusseris fidem praedicari Arriani dogmatis, quod proscripseris 
 et deportaueris et tormenta admoueris atque interfeceris 
 credentes in unicum dei filium; desines, inquam, dicere propterea 
 te uiuere et sic in regno florere, quod illa egeris ac sis 
 gerens, quando audias dicentem iustum uirum Iob, quem deus 
 sine querela dixerit sibi seruisse, quem uerum suum cultorem 
 narrauerit, quod enim, cum sint impie quam plurimi agentes, 
 tamen in hac uita uiuant quam iucundissime. adhuc dignare 
 accipere quae infra dicat de uobis impiis et cognosce quomodo, 
 cum male agatis, interim uobis parcatur et temet deo repraesenta 
 per paenitentiam. nesciebam quoniam tales tenebrae 
 uenturae essent ante faciem meam. quare ergo, domine, non 
 potui una hora latere; impii autem transeunt in finibus alienis, 
 et greges ouium cum pastoribus rapuerunt et pecora orpha- 

 

 
 
 
 norum adflixerunt et bouem uiduae pignerauerunt. agrum non 
 suum ante tempus demessi sunt, et coegerunt homines in uineis 
 suis gratis operari. et multos despoliauerunt et esurientibus 
 panem abstulerunt, et in faucibus multis obsederunt, et non 
 intellexerunt uiam iustitiae. maledicatur pars illorum in terris. 
 quae est enim spes impiis hominibus aut quem aditum 
 possunt habere apud dominum? sed et si corroborauerint, ad 
 egentiam uenient, et qui remanserint ex illis mala morte 
 morientur, et uiduis illorum nemo miserebitur, et si collexerint 
 aurum aut argentum tamquam lutum, haec omnia iusti possidebunt 
 . ne itaque iam digneris iniuste tibi blandiri, imperator, 
 quia enim sis talis, qualem adseuerauimus, et arbitreris te 
 homicidam ac sacrilegum propterea diutissime degere in hac 
 uita, quod enim tua opera sint deo accepta. talia sunt opera 
 tua, qualia et illorum, in quos inuehitur ore Isaiae spiritus 
 sanctus dicens: sic dicit dominus qui liberauit te, sanctus 
 Israel: ego sum deus, ostendi tibi uiam in qua ambules; et 
 si audisses mandata mea, facta fuisset ut fluuius pax tua et 
 iustitia ut fluctus maris, et factum esset sicut arena maris 
 semen tuum et nati uentris tui .

Sed, inquis, haec ad Iudaeos dicta sunt, nempe ad eos 
 quorum te fecisti imitatorem. et nunc, ut est crebro dictum, 
 muta malignas uias tuas, crede ut credit sancta ecclesia, et 
 in omnibus tibi propitiabitur. dicit enim ipse: reuertimini ad 
 me ex toto corde uestro simulque et ieiunio et fletu et planctu 
 et discindite corda uestra et non uestimenta . reuertere toto 
 corde ad deum, adquiesce his salubribus remediis ad criminis 
 tui intellegentiam conspiciendam, aperi cordis oculos, ingemisce 
 toto corde tam te grauiter deliquisse colligens; tunc tui miserebitur 
 ille qui dicit: cum conuersus ingemueris, tunc saluus 
 eris et scies ubi fueris . reminiscere deo dicatum dixisse prophetam: 
 nolo mortem morientis, dicit dominus, quantum ut 

 

 
 
 
 reuertatur et uiuat . noli iam sentire quod, cum mala sint 
 opera tua, ut bene te agere existimes, cur non statim pro 
 factis poenas receperis tuis, sed conspice scriptum dominum 
 patientem esse. ut paenitearis. ne dixeris: peccaui, et quid 
 accidit mihi triste ? est enim altissimus patiens redditor . audi 
 etiam paulum beatum inuitantem te ad deum, circa te placandum 
 aperientem tibi, quod enim idcirco sit patiens et non 
 ilico sint repraesentata merita operum tuorum, quia uelit te 
 tandem a malis emergere per paenitentiam, per ueram satisfactionem. 
 numquid sustinentiam bonitatis eius et patientiam 
 contemnis, ignorans quoniam bonitas dei ad paenitentiam te 
 adducit? tu autem secundum duritiam tuam et cor inpaenitens 
 thesaurizas tibi iram in die irae et reuelationis iusti iudicii 
 dei, qui reddet unicuique secundum operam eius . redi, Constanti, 
 ad deum, contra interni tui hostis latrocinium sume 
 paenitentjae arma, fuge adulatorum, qui tibi non fuerint dig.. 
 nati quae (in) se habent dicere, perniciosam laudem, memento 
 ore Isaiae dixisse dominum: qui uos felices dicunt in errorem 
 uos mittunt et semitam pedum uestrorum turbant . crede in 
 unicum dei filium, accipe ueniam tuorum scelerum, repete 
 dicere psalmographum: apud inferos quia confitebitur tibi ? 
 et iterum: numquid exomologesim faciet tibi puluis ? reuertere 
 ad deum, ingemesce pro criminibus tuis, per Hieremiam domini 
 dicentis audi uocem: numquid qui cadit non resurget, aut 
 qui auertitur non conuertetur ? cecidisti die qua negasti dei 
 filium; resurges hora qua fueris confessus. quia te plaga 
 hostilis insedit, trade te curandum medicinae, ipse tibi adhibe 
 medellam. uulnerasti temet dicens: non est uerus dei filius, 
 iterum temet sanaturus, si dicas ut nos dicimus et credimus 
 esse illum uerum dei filium. reuertimini, dicit Iohel, ad 

 

 
 
 
 dominum deum uestrum, quoniam misericors et pius et patiens 
 et multae miserationis et qui sententiam flectat aduersus 
 malitiam inrogatam . si hanc tibi promissam indulgentiam 
 funerum tuorum repudiandam duxeris, illic hanc consequi desideraturus, 
 ubi nihil eris praeter cruciamenta percepturus 
 poenarum.