ALTERCATIO LEGIS INTER SIMONEM IUDAEUM ET THEOPHILUM CHRISTIANUM. 
 
 Domino fratri Valerio Euagrius salutem. Gratissimam tibi 
 referam quaestionem factam nuper sub oculis nostris, quam 
 tu quoque, cum cognoueris, gratanter accipies. fuit igitur 
 altercatio legis inter quendam Simonem Iudaeum et Theophilum 
 Christianum.

 

 

 

 
 1
 
 
 
 Iudaeus igitur sic ait: Crucicola, signifer, Christianae legis 
 te profiteris esse doctorem. habes et me patientem auditorem, 
 si modo interrogationibus meis non lenocinio sermonum nec 
 argumentis uerborum sed legis praesentia conprobes ueritatem.\' 
 aut, si tu me hodie reuiceris, facito Christianum; aut, ego te 
 cum superauero, faciam Nazoraeum Iudaeum.\'
 
 Theophilus Christianus dixit: Non glorietur gibberosus sicut 
 rectus. 
 
 
 Simon Iudaeus dixit: Quem colis? 
 
 Theophilus Christianus dixit: Deum. 
 
 
 Simon Iudaeus dixit: Ego tecum de Christo crucifixo contendo, 
 quem uos dominum dicitis. 
 
 Theophilus Christianus dixit: Sane dicimus et audenter 
 probamus dominum deum esse. 
 
 Simon Iudaeus dixit: Sacri uenerandique libri Deuteronomii 
 uox resultans dicit: uidete, quoniam ego sum, et non est 
 alius praeter me deus. Esaias dicit: ego primus et ego 
 nouissimus, et praeter me non est deus.

 

 

 
 
 
 
 l\'heophilus Christianus dixit: Sacratissima Christi uox est. 
 quam si tu uolueris cognoscere, oportet te primum credere. 
 I tunc demum poteris intellegere. Esaias enim redarguit te 
 dicens: nisi credideritis, non intellegetis. indubitanter 
 igitur deum omnipotentem, inuisibilem, inmensum, inconprehensibilem 
 nouimus et scimus et colimus, deinceps Christum 
 deum et dei filium profitemur. quod autem dicit: ego primus 
 et ego nouissimus, duos aduentus Christi significat. 
 
 Simon Iudaeus dixit: Quid illud, quod ait: praeter me 
 non est deus? 
 
 
 Theophilus Christianus dixit: Christus deus, dei filius, de 
 se dixit, quia praeuidebat Antichristum uenturum et se deum 
 dicturum. de quo Zacharias propheta dicit: ecce suscito 
 pastorem in terram, et quod deficiet non denotabit 
 et disparsum non requiret et contribulatum non 
 saluabit et integrum non consummabit et carnes electorum 
 comedet et talos eorum euertet, et gladius 
 eorum super brachium eius est et super oculum 
 dextrum ipsius. brachium ipsius arefiens arefiet, et 
 oculus ipsius dexter obcaecatus obcaecabitur. proinde 
 Christus dicit: ego primus et nouissimus, et praeter 
 me non est deus.

 

 

 

 
 
 
 
 Simon Iudaeus dixit: Ergo tu duos deos facis? 
 
 Theophilus Christianus dixit: Deus unus est, ex quo Christus 
 et in quo deus, sicut Abrahae ad ilicem Mambre tres 
 uisi sunt, quibus occurrens unum salutauit dicens: domine, 
 si inueni gratiam ante te, accipiam aquam, et lauentur 
 pedes uestri, et refrigerate sub arbore — quod tres 
 scilicet uidebantur — ex praescientia diuinitatis, quod arbor 
 crucis Christi credentibus tegmen refrigerii praestaret. aequo enim 
 propheta in psalmo LXXXI dicit: deus stetit in synagoga 
 deorum, in medio autem deos discernens. utique 
 de Christo dicit, qui in synagogis uestris docuit et uirtutes 
 magnas fecit. proinde in psalmo XLIIII dicit: thronus tuus, 
 deus, in saecula saeculorum, uirga aequitatis uirga 
 regni tui. dilexisti iustitiam et odisti iniquitatem, 
 propterea unxit te, deus, deus tuus oleo laetitiae plus 
 quam participes tuos. quis deus uel quem deum dixit, Iudaee? 
 utique deus pater de Christo filio suo, pro quo et de *

 

 

 
 
 
 quo receptissimus prophetarum Hieremias dicit: hic est 
 deus noster et non est alius nec aestimabitur absque 
 illo, qui inuenit omnem uiam prudentiae et dedit eam 
 Iacob puero suo et Israel dilecto suo. post haec in 
 terris uisus est et cum hominibus conuersatus est. 
 item in psalmo XLV dicit: uacate et uidete, quoniam ego 
 sum deus, exaltabor in gentibus et exaltabor in terra. 
 et in psalmo LXVII: cantate domino, psallite nomini eius, 
 iter facite ei, qui ascendit in occasum; dominus 
 nomen est illi. longum erit, ut exempla prosequar plura; 
 his paucis ueritas conprobatur. 
 
 Simon Iudaeus dixit: Recte quidem accumulent testimonia 
 unito spiritu fruentes, operi tuo consentientes. sed illud uolo 
 edisseras mihi, sicubi in loco deus per semetipsum deum 
 Christum constituit. tunc demum Christum deum et dei filium 
 credere cogitabo. 
 
 Theophilus Christianus dixit: Incredule Iudaee, iam et de 
 prophetis disputas? accipe tamen interrogationi tuae responsum. 
 deus ad Moysen loquitur dicens: ecce dedi te deum

 

 

 
 
 
 Pharaoni, et Aaron frater tuus erit tuus propheta. peruide 
 hunc Moysen typum Christi fuisse, gentium incredibilium 
 deum; quanto magis Christus credentium est deus! sicut 
 Moyses populum de Aegypto, de durissima Pharaonis seruitute 
 liberauit, ita et Christus populum suum de idolorum seruitute 
 et de diaboli potestate liberauit. 
 
 Simon Iudaeus dixit: Si ergo Christus deus est et dei 
 filius, quomodo ergo in Genesi scriptum est: in principio 
 fecit deus caelum et terram? poterat utique dixisse: in 
 principio fecit deus pater et deus filius caelum et terram. 
 
 
 Theophilus Christianus dixit: Erras, Iudaee, nec umquam 
 inuenies ueritatem, nisi ueritatis intellegas originem. nam si 
 uelis credere, poteris et principium eius inuenire, qui est 
 Christus, dei filius. sic enim: in principio, ait, fecit deus 
 caelum et terram, hoc est in Christi arbitrio et ad eius 
 uoluntatem et ad cuius imaginem et similitudinem [nostram]

 

 

 
 
 
 - hominem facere dignatus est. dicit enim: faciamus hominem 
 (ad imaginem et similitudinem nostram)! et rursus 
 infra dicit: fecit deus hominem ad imaginem dei, masculum 
 et feminam fecit eos. 
 
 Simon Iudaeus dixit: Potuit hoc et ad angelos dixisse. 
 
 
 Theophilus Christianus dixit: Erras, Iudaee. cui enim angelorum 
 dixit deus: filius meus es tu, ego hodie genui 
 te? et rursus in psalmo dicit: ponam principem illum, 
 excelsum prae omnibus regibus terrae. angelis autem 
 iubet, ut Christum adorent. et iterum in cantico Deuteronomii 
 dicit: laetamini, gentes, cum eo, et adorent eum omnes 
 angeli dei. 
 
 Simon Iudaeus dixit: Proba mihi Christum principem esse. 
 
 Theophilus Christianus dixit: Iam dixi. nunc accipe aliam 
 probationem, si poteris uel sic credere. nam cum Iesus filius 
 Naue staret trans Iordannem, uidit uirum stantem, et gladius 
 utraque parte acutus in manu eius. dicit illi Iesus: noster

 

 

 
 
 
 es aut aduersariorum? at ille respondit: ego sum 
 princeps militiae maiestatis domini.

Simon Iudaeus dixit: Et hoc modo uolo mihi edisseras, 
 quomodo est filius dei Christus. nam et omnes sancti filii 
 dei dicti sunt. proinde sicut mihi probasti principem illum 
 esse, proba mihi nunc illum dei filium ex deo natum. longe 
 enim remota est diuinitas a coitibus humanis nec miscetur 
 conplexui. 
 
 Theophilus Christianus dixit: Loqueris quasi Iudaeus. nam 
 Christus deus, dei filius, primogenitus, uerbo editus, ore 
 prolatus, uuluae intaminatae iaculatus. sicut enim deus in 
 principio, cum hominem e limo terrae faceret, flatum suum in 
 eundemspirauit-et factus est homo in animam uiuam—, 
 ita et uerbum suum, hoc est Christum, ex utero cordis sui 
 genuit, sicut in Basilion libro secundo dicit: et fuit u

 

 
 
 
 uerbum domini ad Natham prophetam dicens: uade et 
 dic seruo meo Dauid: non tu aedificabis mihi domum 
 ad inhabitandum, sed, cum inpleti fuerint dies tui et 
 dormieris cum patribus tuis, excitabo semen tuum 
 post te. hic aedificabit domum nomini meo, et erigam 
 thronum illius usque in saecula, et ego ero illi in 
 patrem, et ipse mihi erit in filium, et fidem consequetur 
 domus eius. item in psalmo II dicit: quare fremuerunt 
 gentes et populi meditati sunt inania? adstiterunt 
 reges terrae et populi conuenerunt in unum 
 aduersus dominum et aduersus Christum eius: disrumpamus 
 uincula eorum et proiciamus a nobis iugum 
 ipsorum. qui habitat in caelis inridebit eos et dominus 
 subsannabit eos. tunc loquetur ad eos in ira sua et 
 in furore suo conturbabit eos. ego autem constitutus 
 sum rex ab eo super Sion montem sanctum eius, 
 praedicans praeceptum domini. dominus dixit ad me: 
 filius meus es tu, ego hodie genui te. pete a me, et 
 dabo tibi gentes hereditatem tuam et possessionem 
 tuam terminos terrae. reges eos in uirga ferrea et

 

 
 
 
 tamquam uas figuli confringes eos. item in psalmo 
 XLIIII: eructauit cor meum uerbum bonum, dico ego 
 opera mea regi. et Esaias dicit: consummatas quidem 
 et breuiatas res audiui, quoniam uerbum breuiatum 
 faciet deus in omni terra. hoc est uerbum, quod uerbera 
 nostra sanauit, de quo in psalmo CVI dicit: misit uerbum 
 suum et sanauit eos. item in alio psalmo deus testimonium 
 perhibet per prophetam dicens, quod caelum, de quo supra diximus, 
 de Christo et in Christo, quod est uerbum dei, fecerit: 
 uerbo domini caeli solidati sunt et spiritu oris eius 
 omnis uirtus eorum. hoc est uerbum, quod uelociter mundum 
 percucurrit et animas errantium per legem nouam ad dominum 
 conuertit, de quo in psalmo CXLVII dicit: qui emittit 
 uerbum suum terrae, uelociter currit uerbum eius. et 
 Esaias dicit: ecce uerbum domini factum est illis in

 

 

 
 
 
 maledictum, et noluerunt illud. nam, si uelis Iohannem 
 nostrum audire prophetico ore clamantem, in principio erat 
 uerbum, et uerbum erat apud deum, et deus erat 
 uerbum. hoc erat in principio apud deum. omnia per 
 illum facta sunt, et sine illo factum est nihil. et rursus 
 . filius pari genere testimonium reddit patri et natiuitatis suae 
 exordia testatur dicens apud Salomonem: ego ex ore altissimi 
 prodiui primogenitus ante omnem creaturam. ego 
 in caelis feci, ut oriretur lumen indeficiens. ego in 
 altis habitaui, et thronus meus in columna nubis. 
 uides ergo, Simon, exeuntibus patribus tuis de Aegypto quia 
 Christus erat, qui in columna nubis praecedebat eos. item 
 illic in Prouerbiis eiusdem: dominus condidit me initio 
 uiarum suarum, in principio, in opera sua, antequam 
 terram faceret et antequam abyssos constitueret, et

 

 

 
 
 
 ante omnes colles genuit me. cum pararet caelos, 
 aderam cum illo, et cum secerneret sedem suam, quando 
 fortia faciebat fundamenta terrae, eram simul cum 
 illo disponens. ego eram, cui adgaudebat, cottidie 
 autem laetabar in faciem eius, cum laetaretur orbe 
 perfecto. 
 
 Simon Iudaeus discit: Potest hoc pro sapientia dixisse. 
 
 Theophilus Christianus dixit: Erras, Iudaee, et uelamine 
 ignorantiae sensus tuus contectus est. non inmerito sanctissimus 
 Moyses uelaminis tegmine faciem uelabat, quod uelamen corda 
 uestra contexit. accede proinde ad dominum et crede Christum 
 deum et dei filium, et auferetur de sensibus tuis tegmen ignorantiae. 
 sapientiae dictum existimas; ignoras, quoniam Christus 
 est ipse dei uirtus et dei sapientia. adeo reges uestri, 
 qui per successionem regnabant, non poterant sapientiam et 
 uirtutem accipere, nisi per uocabulum nominis Christi

 

 

 
 
 
 dicerentur. huius rei auctorem Danihelum dabo dicentem: signabitur 
 uisus et propheta, orietur iustitia sempiterna, et 
 unguetur sanctus sanctorum. et scies et intelleges ab 
 exitu sermonis in respondendo et aedificando Hierusalem 
 usque ad Christum regnantem. a deo ueniente 
 Christo Christorum et domino dominorum et rege 
 regum uestrorum unctio Samariae defecit et cornu illud, 
 de quo reges uestri unguebantur, et omnes prophetae 
 siluerunt, quia de quo loquebantur uenit, sicut Esaias ait: 
 ego sum, qui loquebar, et ueni, ut euangelizem. proinde, 
 ut diximus, ipse est Christus Christorum et dominus dominorum. 
 auctorem Esaiam dabo dicentem: dicit dominus 
 Christo meo domino, cuius tenui dexteram, ut

 

 

 
 
 
 exaudiant eum gentes: fortitudinem regum disrumpam, 
 aperiam ante eum portas aereas, et ciuitates non 
 claudentur, et portas aereas aperiam et uectes ferreos 
 confringam et dabo tibi thesauros occultos. cui ergo 
 tenuit dexteram pater nisi Christo filio suo, quem et omnes 
 gentes exaudierunt, sicut in psalmo dicit: semper tu mecum, 
 tenuisti manum dexteram meam? aut quae ciuitas illi 
 clausa est? et cui omnes portae aereae patent hoc est praecordia I 
 singulorum fide Christi reserata, qui doctrina sua corda et praecordia 
 singulorum reserauit? aut numquid et de natiuitate eius 
 audebis disputare, cum idem propheta dicat: factum est uerbum 
 domini ad Achaz dicens: pete tibi signum a domino 
 deo tuo in profundum aut in excelsum. et dicit Achaz: 
 non petam neque temptabo dominum. et ait: audite 
 nunc domus Dauid: non pusillum uobis certamen erit

 

 
 
 
 cum hominibus, et ideo uos praestabitis certamen 
 cum deo? quoniam dominus dabit uobis signum: 
 ecce uirgo in utero concipiet et pariet filium, et 
 uocabitis nomen eius Emmanuhel, quod interpretatur 
 Nobiscum deus. 
 
 
 Simon Iudaeus dixit: Ego prophetis credo, praeterea Esaiam 
 receptissimum accipio. sed de alia uirgine eum dixisse arbi- 
 ) tror. cum enim Salmanassar rex Assyriorum ducem suum 
 misisset ad Hierusalem exprobrare deum uiuum, tunc Esaias 
 prophetauit aduersus Salmanassar regem dicens: spreuit te 
 et subsannauit te uirgo filia Sion, caput suum mouit 
 aduersus te filia Hierusalem. quando angelus de castris 
 Assyriorum centum octoginta milia percussit, in hoc fuit 
 . nobiscum deus. 
 
 Theophilus Christianus dixit: Erras, Iudaee, necdum remoues 
 incredulitatem. si ergo filiam Sion uirginem dicis, quem 
 = filium peperit? uel quis butyrum et mel manducauit? aut 
 quis infans fuit, qui, priusquam cognosceret patrem uel matrem,

 

 

 
 
 + 
 spolia Samariae detraxit? aut quem filium de semine Dauid 
 habuit? Esaias enim dicit: ecce uirgo in utero accipiet 
 et pariet filium, et uocabitur nomen eius Emmanuhel. 
 butyrum et mel manducabit; et, priusquam co;gnoscat 
 puer uocare patrem uel matrem, accipiet uirtutem 
 Damasci et spolia Samariae contra regem Assyriorum. 
 
 Simon Iudaeus dixit: Enarra ergo mihi ista qui se habeant, 
 ut credere possim, quid mel aut butyrum intellegitur, aut 
 quae spolia Samariae Christus acceperit. 
 
 Theophilus Christianus dixit: Si remoueas incredulitatem, 
 audies ueritatem, ne forte in te inpleatur illud, quod in psalmo 
 scriptum est: sicut aspidis surdae et obturantis aures suas, 
 quae non exaudiet uoces incantantium. audenter etiam 
 Esaias aduersus incredulitatem uestram clamat dicens: erint uobis 
 uerba libri huius sicut uerba libri signati, quem 
 si dederis homini scienti litteras ad legendum, dicit: 
 non possum legere, signatum est enim. aut si detur

 

 
 
 
 liber iste homini non scienti litteras, et dicas: lege, 
 et dicit: non didici. primum quidem Christus secundum 
 natiuitatem infantium omnium butyrum et mel manducauit; 
 hoc credimus et sic fidem nostram custodimus, et quia die 
 octauo circumcisus est. butyrum autem unctio spiritus intellegitur; 
 mel autem dulcedo est doctrinae eius, quam nos adsequimur 
 et sic fidem consequimur. spolia autem Samariae hoc 
 genere detraxit, quod, cum infans esset, munera a magis 
 accepit, aurum, thus et murram, et postea, adultus cum doceret 
 et omnem ueritatem dei demonstraret, relictis idolis Samaria et 
 
 
 Damascus bene crediderunt, relinquentes Assyrium id est 
 diabolum. 
 
 Simon Iudaeus dixit: Bene quidem per omnia interrogationibus 
 meis patefacis mysteria. sed quia Christum deum, dei 
 filium, ore dei prolatum, uerbo genitum et ex uirgine natum 
 probasti, quomodo ergo ex semine Dauid in Bethleem ciuitate 
 natum esse adseueras?

 

 

 

 

 
 
 
 
 Theophilus Christianus dixit: Auctorem Esaiam dabo dicentem: 
 exiet uirga de radice Iesse et flos de radice eius 
 ascendet, et requiescet super eum spiritus dei. uirga 
 enim Maria uirgo fuit, quae ex semine Dauid processit, ex 
 qua Christus flos patriarcharum secundum carnem nascitur. 
 deus enim, qui in Numeris signum fecit, ut asina loqueretur, 
 multo maiorem signum facere uoluit, ut Christus ex uirgine 
 nasceretur. aut quid mihi et tibi esset certamen, nisi uirgo 
 pareret? 
 
 Simon Iudaeus dixit: Credo uirginem, ut dicis, de spiritu 
 concipere. agitur, si uirgo potuit parere. 
 
 Theophilus Christianus dixit: Incredule, saxum deus rumpere 
 potuit et aquam in satietatem producere; quanto magis deus 
 iubere potuit, ut uirgo partum ederet! et adhuc tibi adduco 
 alium testimonium, si tamen credas, Baruch Neriae filium, qui 
 in Babylonia prophetauit.

 

 
 
 
 
 Simon Iudaeus dixit: Ergo me tam infidelem existimas, ut 
 Baruch discipulum Hieremiae non recipiam, qui ab Hieremia 
 totiens missus populum adlocutus est, qui et prophetiam suam 
 Baruch conscribere iussit? et quia sciebat illum Hieremias 
 prophetaturum, adeo post Hieremiam populo praefuit in captiuitate 
 et prophetauit, sed de Christo nihil meminit. 
 
 Theophilus Christianus dixit: Quomodo ergo prope finem libri 
 sui de natiuitate eius et de habitu uestis et de passione eius 
 et de resurrectione eius prophetauit dicens: hic unctus 
 meus, electus meus, uuluae intaminatae iaculatus 
 natus et passus dicitur? quoniam et tunicam illius 
 desuper contextam et omnia haec, Simon, si credideris ita, 
 cum ueneris in plenitudinem euangeliorum nostrorum, inpleta 
 cognosces. quod autem in Bethleem natus est, audi Michaeam 
 prophetam dei dicentem: et tu Bethleem Iuda, domus illius

 

 

 

 
 
 
 Efratha, non eris exigua, ut constituaris in mili-\' 
 bus Iuda. ex te enim mihi prodiet, ut sit princeps 
 in Israel, et possessio eius a principio et diebus 
 saeculi.

Simon Iudaeus dixit: Multa quidem legimus, sed non ita 
 intellegimus. proinde ita uolo per singula, quae te interrogo, 
 cognoscere conprobata testimonia ueritatis. praeterea quia deus 
 circumcisionem celebrari praecepit, quam primum patriarchae 
 Abrahae tradidit, quam circumcisionem Christum habuisse 
 superius professus es, quomodo ergo mihi credere persuades, 
 qui circumcisionem prohibes? 
 
 Theophilus Christianus dixit: Circumcidere carnem prohibemus, 
 circumcisos autem credere libenter habemus. Abraham enim, 
 credimus, priusquam circumcideretur, amicus dei effectus est 
 per fidem et iustitiam adeptus est per fidem, non per circumcisionem. 
 sic enim dicit: quia patrem multarum gentium 
 posui te ante dominum, cui credidisti. proinde dicit: credidit 
 Abraham deo, et deputatum est ei ad iustitiam. hoc

 

 

 
 
 
 enim, priusquam circumcideretur, audiuit et postea circumcisionem 
 accepit, ostendens duos populos ad fidem Christi 
 uenturos, unum ex circumcisione et unum ex praeputio. nam 
 si Christus circumcisus non fuisset, quomodo mihi hodie 
 crederes aut prophetis, quod ex semine Dauid ueniret? circumcisio 
 enim signum est generis, non salutis. 
 
 Simon Iudaeus dixit: Ergo quomodo, filius Moysi cum esset 
 in praeputio, angelus suffocabat, nisi Seffora, mater eius, 
 accepto calculo circumcidisset puerum, et, cum sanguis inmineret, 
 orabat dicens: stet sanguis circumcisionis pueri? 
 
 
 Theophilus Christianus dixit: Contra te loqueris, Iudaee. 
 nam et superius tibi ostendi, quomodo Moyses typum Christi 
 fuit et omnia, quaecumque fecit, in imaginem Christi praecurrebat. 
 nam Seffora mulier, quae puerum circumcidit, synagoga 
 intellegitur. quod autem dicit: stet sanguis circumcisionis 
 pueri, hoc est, quod adueniente Christo restitit 
 circumcisio puerorum. adeo deus ad Moysen sic ait: aedifica 
 mihi altarem de lapidibus non circum cisis et ferrum

 

 

 
 
 
 non inicies in eis, quod scilicet adueniens Christus ecclesiam 
 aedificaturus erat de populo incircumciso. 
 
 Simon Iudaeus dixit: Proba mihi Christum neminem circumcidisse. 
 
 Theophilus Christianus dixit: Crede, et ipse tibi probabis, 
 cum coeperis plenitudinem euangeliorum reuoluere. ibi inuenies 
 Matthaeum apostolum publicanorum et Zacchaeum principem 
 publicanorum et multos inuenies incircumcisos, qui cum Iudaeis 
 crediderunt. nam sicut sacrificia et hostiae taurorum et hircorum 
 et arietum et agnorum iussa inmolabantur et prohibita 
 sublata sunt, et populus minor id est noster maiori populo 
 praelatus, et testamentum nouum ueteri praepositum, ita et 
 circumcisionem iam non carnis sed cordis celebrari deus 
 praecepit. dicit enim deus ad Rebeccam in Genesi: duae 
 gentes in utero tuo sunt, et duo populi de uentre 
 tuo diuidentur, et populus populum superabit, et 
 maior seruiet minori. et in Deuteronomio dicit: eritis, 
 gentes, in caput, incredulus autem populus in caudam.

 

 

 
 
 
 et Iacob benedicens Efrem et Manassen, inmutans manum, 
 dexteram minori superponens, inmutationem creaturae demonstrabat. 
 pro testamento autem nouo sic dicit Esaias: ecce 
 facio noua, quae nunc oriuntur, et ponam in deserto 
 flumina, hoc est in ecclesia euangelia. et Hieremias dicit: 
 ecce dies ueniunt, dicit dominus, et consummabo 
 domui Israel et domui Iuda testamentum nouum, non 
 tale testamentum, quod disposui patribus uestris in 
 die, qua eduxi eos de terra Aegypti. audi nunc de circumcisione! 
 lator legis Moyses dicit: in nouissimis diebus 
 circumcidet deus cor tuum et cor seminis tui ad dominum 
 deum tuum amandum. et Hieremias dicit: uiri Iuda 
 et qui inhabitatis Hierusalem, renouate inter uos nouitatem 
 et ne seminaueritis in spinis. circumcidite uos 
 deo uestro et circumcidite praeputium cordis uestri, 
 ne exeat ira mea et exurat, et non sit, qui extinguat.

 

 

 
 
 
 ad Iesum Naue dixit deus: fac tibi gladios petrinos et nimis 
 acutos et sede secundo et circumcide filios Israel. 
 numquid tunc ferrum non erat? sed deus ad Iesum Christum 
 nostrum loquebatur, quod per apostolum suum spiritaliter 
 corda circumcideret. adeo apostolus noster Simon dictus est 
 et postea Petrus nomen accepit. 
 
 Simon Iudaeus dixit: Manifestam quidem mihi probationem 
 per scripturas ostendisti. sed circumcisio cordis quae esse 
 potest? aut quod praeputium de corde circumcidendum est? 
 
 Theophilus Christianus dixit: Omnis concupiscentia libidinis 
 de corde concipitur. proinde circumcisio noui testamenti talis 
 est, quam deus Christus, filius dei, ostendit, ut circumcidamus 
 nos libidinem, auaritiam, malitiam, cupiditatem, furta, fraudes, 
 fornicationem, et omne, quod tibi non uis fieri, alio ne 
 feceris. haec est circumcisio Christianorum, quam et primi

 

 

 
 

 sanctorum habuerunt, scilicet Enoch, Noe, Iob, Melchisedech, 
 qui non carnis sed circumcisionem cordis habuerunt. potuerat 
 autem deus, si uellet, Adam circumcisum formare.

Simon Iudaeus dixit: Aestuo uehementer cogitatione potuisse 
 Christum tam maledictam et ludibriosam sustinere passionem, 
 si tamen uera sunt, quae dicitis, a patribus nostris crucis 
 patibulo esse suffixum. scimus plane Aman maledictum 
 a patribus nostris pro merito suo esse crucifixum, qui 
 genus nostrum petierat in perditionem, in cuius morte pereuoluto 
 anno gratulamur et sollemnia uotorum facta celebramus, 
 quod a patribus tradita accepimus. et Abessalon, qui 
 ad caedem patris parricida fuit, pependisse illum in arbore 
 legimus. Christus autem si patibulum mortis huius sustinuit 
 et in cruce pependit, cur non hoc ipsum a patribus accepimus

 

 

 
 
 ++++ 
 nec passum in scripturis nostris inuenimus, ut, si inimicus 
 genti nostrae esset, gauderemus? erubescere poteris, Theophile, 
 si hoc dictum minime conprobaueris. nam scriptum 
 est in Deuteronomio: maledictus omnis, qui pendet in 
 ligno. 
 
 
 Theophilus Christianus dixit: Primo huius dicti accipe rationem, 
 recole superius Deuteronomii lectionem. de quibus 
 dictum est? sic enim ait Moyses: si quis peccauerit in 
 iudicium mortis, punietur, et suspendetis eum in ligno, 
 et maledictus erit omnis, qui pendet in ligno. sed hoc pro 
 peccatore dixit, qui mortale peccatum admiserit. Christus autem 
 peccatum non habuit, sicut omnes prophetae testantur. sed 
 pati necesse habuit, ut scripturae conplerentur. dicit enim

 

 

 
 
 
 Esaias: quia peccatum non fecit nec dolus inuentus 
 est in ore eius, sed dominus tradidit illum pro peccatis 
 nostris. nam et alibi dixisse prophetam ostendimus: 
 ecce uerbum domini factum est illis in maledictum, 
 et noluerunt illud. et iterum dicit: inter maledictos 
 deputatus est. audi et Hieremiam in Lamentatione Hierusalem 
 dicentem: Christus dominus conprehensus est in 
 interitum eorum, sub cuius umbra uiuimus inter 
 gentes. scimus autem sanctissimum Dauid plenum annis in 
 pace requieuisse nec aliquam passionem mortis aut crucis 
 sustinuisse. audi ergo in psalmo XXI dicentem Christum: 
 effoderunt manus meas et pedes meos, dinumerauerunt 
 omnia ossa mea. ipsi autem considerauerunt et conspexerunt 
 me, diuiserunt sibi uestimenta mea et super 
 uestimentum meum miserunt sortem. tu autem, domine,

 

 

 
 
 
 ne longe facias auxilium tuum, in defensionem meam 
 aspice, libera de gladio animam meam et de manu 
 canis unicam meam, saluum me fac de ore leonis 
 et a cornibus unicornuorum humilitatem meam! narrabo 
 nomen tuum fratribus meis, in medio ecclesiae 
 laudabo te. item apud Esaiam: expandi manus meas ad 
 plebem non credentem sed et contradicentem mihi, 
 qui ambulabant uias non bonas sed post peccata sua. 
 item apud Hieremiam: uenite, mittamus lignum in panem 
 eius et eradicemus a terra uitam eius. item in Deuteronomio: 
 et erit uita tua pendens ante oculos tuos, et 
 timebis die ac nocte et non credes uitae tuae. item 
 in psalmo CXVIII: confige clauis a timore tuo carnes 
 meas. item in psalmo CXL: dirigatur oratio mea sicut incensum 
 in conspectu tuo et eleuatio manuum mearum 
 sacrificium uespertinum. item apud Zachariam: et

 

 
 
 
 intuebuntur in me, in quem transfixerunt. item in psalmo 
 LXXXVII: et exclamaui ad te, domine, tota die extendi 
 manus meas ad te. item in Numeris: nunc quasi homo 
 deus suspenditur et sicut filius hominis minas patitur. 
 et in Canticis Canticorum ex persona ecclesiae dicit: frater 
 meus candidus et rubeus et lancea conpunctus a militibus. 
 quod candorem, quid aliud quam fidem populi demonstrabat? 
 rubeum autem passionem significat. ad hoc enim uenit in 
 primo aduentu suo, ut omnem humilitatem et deformitatem 
 usque ad mortem crucis ostentaret. audi denique in psalmo 
 XXI: ego autem sum uermis et non homo, opprobrium 
 hominum et abiectio plebis., omnes, qui conspiciebant 
 me, deridebant me, locuti sunt labiis et mouerunt caput. 
 item illic: exaruit uelut testa uirtus mea, et lingua

 

 

 
 
 
 mea adhaesit faucibus meis, et in puluerem mortis, 
 deduxisti me. item in psalmo LXVIII: placebit domino 
 super uitulum nouellum cornua producentem et ungulas. 
 quid dicis, Iudaee, numquid Dauid cornutus fuit? 
 age, nunc intellege botrum illum in Numeris, quem de terra 
 repromissionis in palanga duo uectantes reportabant, quod 
 utique figura fuit Christi pendentis in ligno, aduenientis de 
 terra repromissionis id est de Maria, quae ex genere terrigeno 
 fuit. subuectantes autem palangam duorum populorum figuram 
 ostendebat: unum priorem, scilicet uestrum, terga uersum 
 Christo dantem, alium uero posteriorem, botrum respicientem; 
 scilicet noster populus intellegitur. 
 
 Simon Iudaeus dixit: Quid de malagranata dicturus es, 
 quae ad Moysen adlata est cum eodem botro?

 

 

 
 
 ++
 
 Theophilus Christianus dixit: Rectissime malagranata botrum 
 secuta est. figura scilicet ecclesiae fuit habens intra se 
 populum rubeo sanguinis Christi censitum. 
 
 Simon Iudaeus dixit: Quid de ficulneis dicturus es, uel 
 quibus argumentis tractatibus tuis probabis ficum peccatum 
 non esse, cum, quando protoplastus Adam in transgressione 
 sua folia ficus pudenda contexit, quae fuit prurigo et amaritudo 
 peccati?. 
 
 Theophilus Chri.stianus dixit: Supra cutem ista intellegis, 
 Iudaee. nam arbor ficus et tegumenta foliarum ueteris hominis 
 figura intellegitur. nam si uelis spiritalem hominem considerare 
 hoc est interiorem, pomum de ficulneis ad Moysen de 
 terra repromissionis adlatum inuenies spiritalem uitam; sicut 
 Ezechiae regi Iudaeae post augmentum uitae suae potissimum 
 medicinae, massam ficus in sanitatem carnis suae accepisse.

 

 

 
 
 
 suffecerat enim deo dixisse: addidi tibi ad tempus uitae 
 tuae annos XV. adiungit dicens: accipe tibi massam 
 ficus et tere et cataplasmare et sanaberis, ut scilicet 
 confracto inpetu libidinis sanitatem recipias. reuertamur nunc 
 ad humilitatem primi aduentus Christi; de qua agebamus. 
 audi Esaiam prophetam: deus, quis credidit auditui nostro, 
 et brachium domini cui reuelatum est? adnuntiauimus 
 de eo: sicut puer infans, non est species eius neque 
 honor. et uidimus eum, et non habuit speciem neque 
 decorem: homo in plaga constitutus et sciens ferre infirmitatem. 
 quia auersa est facies eius, depretiatus est 
 nec conputatus est. hic peccata nostra portauit et pro 
 nobis in doloribus est. ipse autem, quod male tractatus

 

 

 
 
 
 est, sicut ouis ad uictimam ductus est; et sicut agnus 
 coram tondente se mutus, sic non aperuit os suum. 
 in humilitate iudicium eius sublatum est. natiuitatem 
 autem eius quis enarrabit? quia tollitur a terra uita 
 eius, a facinoribus populi mei adductus est in mortem. 
 et dabo malignos pro sepultura eius et diuites pro morte 
 eius, quia peccatum non fecit nec dolus inuentus est 
 in ore eius. sed dominus tradidit eum pro peccatis 
 nostris, et inter iniquos deputatus est. item illic de humilitate 
 primi aduentus eius testatur dicens: posui dorsum meum 
 ad flagella, maxillas autem meas ad palmas, faciem 
 autem meam non auerti a foeditate sputorum, et 
 fuit dominus adiutor meus. et Hieremias dicit: ego sicut 
 ouis ad uictimam ductus sum et nesciebam. de quo 
 agno in imaginem Christi Moyses in Aegypto pascha celebrauit

 

 

 

 

 
 
 
 in eliberatione populi. nec aliter potuerat populus de domo 
 seruitutis aut de pressura Pharaonis liberari, nisi agnus occideretur 
 et pascha celebraretur et de sanguine eius limina domus 
 signarentur, ut, cum ueniret angelus ille uastator, uiso signo sanguinis, 
 qui in domibus erant, saluarentur. quod sacramentum ante 
 praedictum in aduentu Christi inpletum est. pro hoc enim in 
 primo aduentu suo Christus occisus est, ut nos de potestate diaboli 
 et de idolorum cultura liberaret. anniculus autem dictus est, 
 quia, posteaquam intinctus est in Iordannem, annum praedicauit 
 et sic passus est, et sanguine eius fronte censemur, ut in 
 secundo aduentu, cum uenerit uastatio mundi istius, salui 
 esse possimus. huius rei auctorem Ezechielum prophetam dabo, 
 qui et ipse duos aduentus Christi significat dicens: transi 
 mediam Hierusalem et notabis signum in frontibus 
 uirorum dolentium et gementium ob iniquitates, quae

 

 

 
 
 
 fiunt in terra. et rursus secundum aduentum significat 
 uastationem non signatorum dicens: ite in ciuitatem et 
 nolite parcere seni neque iuueni, et mulieres et paruu-los 
 occidite gladio, ut deleantur; super quos autem 
 signum inueneritis, ne tetigeritis eos et a sanctis meis 
 incipite. hoc signum et Raab meretrix, quae [in] figura ecclesiae 
 fuit, coccum et spartum in fenestra suspendit, ut, cum 
 Iesus ueniret Hiericho debellare, uiso signo coccini Raab et, 
 qui in domo eius essent, saluarentur. ita et in aduentu Christi, 
 cum uenerit Christus filius dei saeculum istum igni cremare, 
 ecclesia et, qui in ea fronte signati inuenti fuerint, saluabuntur; 
 sicut Osee, qui typum Christi fuit, iubetur accipere 
 uxorem fornicationis hoc est ecclesiam, quam de fornicatione

 

 

 

 
 
 
 idolorum Christus accepit: dixit dominus haec: occupa tibi 
 uxorem fornicationis; hoc est de fornicatione idolorum 
 illam accepit, quoniam initium fornicationis idolorum seruitus. 
 
 Simon Iudaeus dixit: Ergo ecclesia fornicaria est? 
 Theophilus Christianus dixit: Quid enim interpretatur fornicaria 
 nisi omnibus aduenientibus subiecta? sic et ecclesia 
 omnibus aduenientibus ad se quaestum fidei nulli negat. 
 repudiata enim synagoga adsumpsit sibi Christus ecclesiam. 
 audi enim Hieremiam dicentem: dimisi matrem uestram 
 et dedi ei libellum repudii, quod dedi matri uestrae, 
 quod dimisi eam. et alius propheta dicit: iudicamini ad 
 matrem uestram, quia non sum uir eius. hic est enim 
 Christus filius dei iustus, de quo et Salomon in persona Iudaeorum 
 prophetauit dicens:circumueniamus ergo iustumquia 
 inutilis est nobis et contrarius est operibus nostris 
 et inproperat nobis peccata legis, diffamat in nos 
 peccata disciplinae nostrae, promittit scientiam dei

 

 
 
 
 se habere et filium dei se nominat. et factus est nobis 
 in traductionem cogitationum nostrarum. grauis est 
 \'enim nobis etiam ad uidendum, quoniam dissimilis est 
 aliis uita illius et inmutatae sunt uiae illius. tamquam 
 nugaces aestimati sumus ab illo, et continet 
 se a uiis nostris quasi ab inmunditiis et praefert nouissima 
 iustorum et gloriatur patrem deum se habere 
 et filium dei se nominat. uideamus ergo, si sermones 
 illius ueri sunt, et temtemus, quae uentura sunt illi. 
 et sciamus, quae erunt nouissima illius. si enim uerus 
 dei filius est, suscipiet illum et liberabit illum de 
 manibus contrariorum. contumelia et tormento interrogemus 
 illum, ut sciamus reuerentiam illius et probemus 
 patientiam ipsius. morte turpissima condemnemus 
 illum; erit enim respectus ex sermonibus ipsius. 
 haec cogitauerunt et errauerunt; excaecauit enim 
 illos malitia ipsorum, et nescierunt sacramenta dei. 
 et Moyses in Deuteronomio dicit: innocentem et iustum 
 non occides. surrexisse illum a mortuis scripturae testantur. 
 inuenimus in psalmo XV: quoniam non derelinques

 

 

 
 
 
 animam meam in infernum neque dabis sanctum 
 tuum uidere corruptionem. notas fecisti mihi uias 
 uitae, adimplebis me laetitia cum uultu tuo; item in psalmo 
 XXVIIII: domine, eduxisti ab inferis animam meam; 
 item in psalmo III dicit: ego dormiui et somnum cepi et 
 exsurrexi, quoniam dominus suscipiet me. et Osee propheta 
 testatur illum a mortuis tertio die resurrexisse, dicens: 
 uiuificabit !nos post biduum in die tertia. item ad Moysen 
 dominus in Exodo dicens: descende et testare populum et 
 purifica illos hodie et cras, ut lauent uestimenta sua et 
 sint parati in die tertia. tertia enim die apparuit dominus in 
 monte Sina. etlonas ad praedicationem Nineuitis cum mitteretur, 
 typum Christi demonstrabat, quod post triduum de uentre ceti, 
 qui infernus fuit, exiturus esset. et Esaias dicit: nunc exsurgam,

 

 
 
 
 dicit dominus, nunc clarificabor, nunc uidebitis, nunc 
 erubescetis. uana erit fortitudo spei uestrae, ignis uos 
 consumet. et in psalmo LXXVII dicit: et exsurrexit tamquam 
 dormiens dominus et tamquam potens crapulatus 
 a uino. quod uinum dixit, passio eius demonstratur. nam in 
 passione eius ab hora sexta usque in horam nonam tenebrae 
 factae sunt, nox diem clausit dicente Amos propheta: occidet 
 sol meridie et obtenebrabitur dies lucis, et conuertam 
 dies festos uestros in luctum et omnia cantica uestra 
 in lamentationem. et Hieremias dicit: exterrita est, quae 
 parit, taedium tenuit anima eius; occidit sol, cum 
 adhuc dies est; confusa est et maledicta; reliquos 
 eorum in gladium dabo in conspectu inimicorum

 

 

 
 
 
 eorum. quod autem post resurrectionem in caelis ascendit 
 et ad dexteram patris sedet, scripturae omnes testantur 
 dicentes in psalmo LXVII: iter facite ei, qui ascendit 
 super occasum; dominus nomen est illi. turbabuntur 
 a facie eius, patris orfanorum et iudicis uiduarum; 
 item in psalmo XLVI: ascendit deus in iubilatione 
 et dominus in uoce tubae; item in psalmo XVIII: a 
 summo caelo egressio eius et occursus eius usque ad 
 summum caeli, et non est, qui se abscondat a calore 
 eius. lex domini inmaculata, conuertens animas; item in 
 psalmo XVII: inclinauit caelum et descendit, et caligo 
 sub pedibus eius, et ascendit super Cherubin et uolauit, 
 uolauit super pennas uentorum et posuit tenebras 
 latibulum suum; prae fulgore in conspectu eius nubes 
 transierunt, grando et carbones ignis; et intonuit de 
 caelo dominus, et altissimus dedit uocem suam; misit 
 de summo et accepit me et liberauit me et eripuit

 

 
 
 
 me ab inimicis meis potentissimis et ab his, qui 
 oderunt me. et Esaias dicit: quis est hic, qui uenit ex 
 Edom dominus, rubor uestimentorum ex Bosor, sic praeclarus 
 in stola et uiolentus? et ex persona Christi respondetur: 
 ego disputo iudicium et adnuntio ueritatem. 
 item in psalmo XXIII ascendente Christo in caelis ianitoribus 
 angelis dictum est: tollite portas, principes, uestri, et 
 eleuamini, portae aeternales, et introibit rex gloriae. 
 at illi, qui sciebant Christum uerbo in uirginem insinuatum, 
 mirantes, quod tali habitu et trophaeam uictricem reportans 
 caelum conscenderet, interrogant dicentes: quis est iste rex 
 gloriae? quibus responsum datur: dominus uirtutum ipse 
 est rex gloriae. item in psalmo CVIIII: dixit dominus

 

 

 
 
 
 domino meo:. sede ad dexteram meam, donec ponam 
 inimicos tuos scabellum pedum tuorum. uirgam uirtutis 
 tuae emittit dominus ex Sion, et dominare in 
 medio inimicorum tuorum. tecum principium in die 
 uirtutis tuae, in splendore sanctorum. ex utero. ante 
 lu.ciferum genui te. iurauit dominus et non paenitebit 
 eum: tu es sacerdos in aeternum secundum ordinem 
 Melchisedech, dominus a dexteris tuis. audi nunc et 
 claritatem regni secundi aduentus eius apud Danihelum: uidebam 
 nocte in uisu, et ecce in nubibus caeli quasi 
 filius hominis ueniens uenit usque ad ueterem dierum, 
 et data est ei potestas regia; omnes reges terrae 
 per genus et omnis claritas seruient ei, et fides eius 
 aeterna, quae non mouetur, et regnum eius non 
 corrumpetur. item in psalmo XCII: dominus regnauit, decorem 
 induit, induit dominus fortitudinem et praecinxit 
 se uirtute. etenim confirmauit orbem terrae, qui non 
 mouebitur. parata est sedes tua, deus, ex illo saeculo tu.

 

 
 
 
 es. et in psalmo XLVIIII: deus deorum dominus locutus 
 est et uocauit terram a solis ortu usque ad occasum, 
 ex. Sion species decoris eius. deus manifeste ueniet, 
 deus noster, et non silebit. ignis in conspectu eius 
 ardebit, et in circuitu eius:tempesta-s ualida. uocauit 
 caelum sursum et terram, discerneret populum suum. 
 colligite illi sanctos eius, eos, qui disponunt testamentum 
 eius in sacrificiis. et adnuntiabunt caeli 
 iustitiam eius, quoniam deus iudex est. item in psalmo 
 XLHII dicit: accingere gladium tuum circa femur, 
 potentissime, speciem tuam et pulchritudinem tuam; et 
 intende, prospere procede et regna propter ueritatem 
 et mansuetudinem et iustitiam. item in psalmo XCV dicit: 
 dicite in nationibus: dominus regnauit a ligno. item 
 apudEsaiam:puer natus est nobis, cuius imperium factum 
 est super humeros eius, et uocabitur nomen illiusmagni

 

 

 
 
 
 consilii angelus. et, si uolueris plenitudinem euangeliorum 
 cognoscere, inuenies apud Iohannem nostrum euntem ad passionem 
 Christum crucem in humeris sibi portasse, pro quo dicit 
 Esaias: cuius imperium factum est super humeros 
 eius. item in psalmo LXXI: deus, iudicium tuum regi 
 da et iustitiam tuam filio regis, iudicare populum 
 tuum in iustitia et pauperes tuos in iudicio. susci-piant 
 montes pacem populo tuo et colles iustitiam. 
 iudicabit egenos populi et saluos faciet filios pauperum 
 et humiliabit calumniatorem et permanebit cum 
 sole et ante lunam in generationes generationum. orietur 
 in diebus eius iustitia et habundantia pacis, donec 
 extollatur luna. et dominabitur a mari usque ad mare et 
 a fluminibus usque ad terminos orbis terrarum. coram 
 illo decident Aethiopes, et inimici eius terram lingent 
 et adorabunt eum semper, tota die benedicent eum. et 
 erit firmamentum in terra in summis montium, superextolletur 
 super Libanum fructus eius, et florebunt 
 de ciuitate sicut fenum terrae. sit nomen eius benedictum 
 in saecula saeculorum, ante solem permanet

 

 

 
 
 
 nomen eius et ante lunam sedes eius, et benedicentur 
 in eo omnes tribus terrae, omnes gentes magnificabunt 
 eum. 
 
 Simon Iudaeus dixit: Omnia quidem in Christo praefigurata 
 manifesta probatione per scripturas meas mihi ostendisti. 
 et uolueram quidem credere, si non me psalmi istius 
 deliberatio reuocaret. nam hic psalmus in Salomonem dictus 
 est; adeo titulus eius te reuincit, cum dicat: Psalmus in 
 Salomonem. 
 
 Theophilus Christianus dixit: Inuisor ille, qui protoplastum 
 fefellit et populum uestrum modo decepit, per cuius inuidiam 
 mors in orbem terrarum uenit, hic uidelicet et sensum cordis 
 tui occupauit, ut rem manifestam et in luce positam errulus 
 non intellegas. Salomon enim intra certa Iudaeae XL annis

 

 

 
 
 
 regnauit, a Dan usque ad Bersabee, et postea deliquit, sicut in 
 Basilion libro tertio dicit: et fecit Salomon malignum 
 et non ambulauit in uia patris sui Dauid et aedificauit 
 idolumMoab, Chamos, et Triuiae, abominationis Sidoniorum; 
 et excitauit dominus satanan ipsi Salomoni Ader 
 Idumaeum. Christi autem regnum ultra incognitas solitudines 
 est porrectum. de quo enim deus per prophetam: et permanebit 
 cum sole et ante lunam in generationes generationum 
 et dominabitur a mari usque ad mare et a flumine 
 usque ad terminos orbis terrae? numquid de Salomone 
 hoc dicit, cuius regnum et annos superius tibi ostendi? 
 Christus autem semper et ubique regnat.

 

 
 
 
 
 Simon Iudaeus dixit: Recedit, ut uideo, de mentibus meis 
 inimicus patrum meorum diabolus, qui oculos cordis mei 
 caecabat. coepi enim uelle lumen ueritatis agnoscere.;
 
 Theophilus Christianus dixit: Crede ergo. tu, ut possis de 
 singulis inluminatus de uinculis exire, sicut Esaias de Christo 
 dicit: spiritus domini super me; propterea unxit 
 me et misit me bene nuntiare pauperibus, sanare 
 contritos corde, educere e uinculis adligatos et de 
 domo carceris sedentes in tenebris et umbra mortis, dare 
 lumen caecis. quid enim intellegitur domus carceris et 
 homines in uinculis oppressi nisi saeculi istius homines ignorantiae 
 caecitate detenti et diaboli peccatis uinculati? sicut in 
 Genesi dicit: et erant tenebrae super abyssum, et 
 dixit deus: fiat lux! abyssus enim quid intellegitur nisi

 

 

 
 
 
 corda hominum tenebris ignorantiae caecata? sed adueniente 
 Christo, qui est lux. recedunt tenebrae ignorantiae. 
 
 Simon Iudaeus dixit: Multa quidem occulta et inaudita 
 mihi manifestasti. sed adhuc animae meae inest scripulum 
 diffidentiae, eo quod omnia religiose colitis, sabbatum uero, 
 quem deus custodiendum seruandumque mandauit, neglegitis, 
 cibos praeterea et uinum gentiliter sumitis, cum deus specialiter 
 praeceperit, quaeque debeant ex animalibus et piscibus 
 esse edenda et quaeque exsecranda nec morticina illorum 
 tangenda. nisi mihi et hoc per scripturas probatum fuerit, 
 periclitor credere. 
 
 Theophilus Christianus dixit: Iam et superius dixi tibi, 
 quod diabolus inuideat tibi, quod scilicet filius sis patrum 
 tuorum, qui tot beneficiis fulti et ab Aegypto liberati — ad

 

 

 
 
 
 uicem murorum mare circumstetit undas —, in heremo largis 
 dapibus adparati caelestique cibo manna saturati, in obliuionem 
 transgressi profanos deos, quos colerent, ausi sunt postulare. 
 merito deus per Hieremiam increpat et obiurgat genus uestrum 
 dicens: si mutabit Aethiopus colorem et pardus uarietatem, 
 sic et uos mutamini a doctrina mala. sabbata scilicet 
 imaginaria requies septimi diei tradita fuit, primum quod Iesus 
 filius Naue, ut Hiericho debellaret, per septem dies uicibus 
 muros circuibat; arma bellica tractantes et arcam testamenti 
 gestantes, septima autem die septies, circuierunt. manifesta 
 ueritas est, quod aut sabbato coeperunt aut in sabbato cadentibus 
 muris Hiericho debellauerunt. accedit et illud, quod in 
 Machabaeis maximam uictoriam de inimicis suis sabbato 
 reportabant et ultionem aduersariorum gladiis suis sabbato uindicabant. 
 accedit et illud, quod humanum sabbatum repellat: 
 deus dicente Esaia: ieiunium et dies festos uestros et

 

 

 

 

 
 
 
 sabbata uestra odit anima mea. facti estis mihi in 
 ,habundantiam, iam non dimittam peccata uestra. illud 
 autem sabbatum deus desiderat, requiescere te debere ab 
 operibus malignis, ut in septimo millesimo anno, quod sabbatum 
 sabbatorum intellegitur, mundus ab operibus malis inueniaris. 
 haec erit sabbata tenera sancta deo, in qua deus 
 delectatur. cibos autem quod ambigis manducare debere, non 
 carnes suillas, sed facta porcina prohiberis admittere. similiter 
 in aqua luto mixta uolutans sororem tuam tibi in coniugio 
 copulas, sanguinem cum sanguine iungis, rapinis terram 
 perscrutaris, festa tua publicas, in plateis oras. ecce 
 quomodo peccas! et non intellegis de te scriptum esse in 
 psalmo XVI: saturati sunt porcina et reliquerunt

 

 
 
 
 reliquias paruulis suis, hoc est peccatum uestrum posteritati 
 uestrae propagatis. de piscibus autem squamea cute uescitis; 
 cetera autem, quae uitare fingitis, retibus extracta et in 
 multitudine piscium permixta, penitus exsucata per liquamen 
 dulciter manducatis. uinum autem Christianorum ostende 
 mihi per scripturam ubi prohibitum acceperis, et recte me 
 uincere poteris. ego autem ostendam tibi, ubi Iudaicum uinum 
 prohibetur et escas tuas manducare uetamur. audi Esaiam 
 prophetam dicentem: manus uestrae sanguine plenae 
 sunt; lauamini, mundi estote! item in psalmo XIII dicit: 
 ueloces pedes eorum ad effundendum sanguinem. 
 contritio et infelicitas in uiis eorum, et uiam pacis 
 non cognouerunt. ecce quales pedes! et quibus manibus 
 uinum et azymas conficitis! et in Deuteronomio dicit: de 
 uinea enim Sodomorum uinum eorum, et propago 
 eorum ex Gomorra. uua eorum uua fellis, botrus 
 amaritudinis in ipsis. furor draconum uinum eorum

 

 

 
 
 
 et furor aspidum insanabilis. nonne haec congregata 
 sunt apud me et signata sunt in thesauris meis? 
 
 His tot et tantis testimoniis reuictus, Simon, uel si credere 
 nequiueris, saluti tuae contradicis. lege scilicet Danihelum et 
 inuenies Nabuchodonosor dicentem: nonne tres uiros in 
 fornacem misimus? ecce uideo quattuor uiros, et facies 
 quarti similitudo filio dei. quid dicis, Iudaee? Nabuchodonosor 
 barbarus filium dei cognouit, quem tu tardas inuenire. 
 et uide, ne in te inpleatur inuectio Ambacuc prophetae dicentis: 
 uidete, contemptores, et inspicite et admiramini, 
 quoniam ego opus operor in diebus uestris, quod non 
 creditis, si quis enarrauerit uobis. 
 
 Simon Iudaeus dixit: Lator salutis, Theophile, aegrotorum 
 bone medice, nec ultra possum dicere. iube me catecizari et

 

 

 
 
 
 signo fidei Iesu Christi consecrari. arbitror enim per manus 
 inpositionem accepturum me delictorum ablutionem. 
 
 Theophilus Christianus dixit: Immo benedictionem! sic Isac 
 Iacob benedixit, et per inpositionem manus benedictionem 
 accepit, ut maior fieret ex minore. sic et Efrem et Manasse 
 per inpositionem manuum dilatati sunt. 
 
 Tunc Theophilus Simonem Iudaeum unxit. et adeptus fidem 
 Simon gratias agere coepit dicens: gratias tibi ago, Iesus, 
 quem nunquam uidi ad faciem, nunc autem credo in te. gratias 
 tibi, Iesus, quem nunquam audiui, nunc autem audio. 
 inuoco te, Iesus, cuius sensum antea non habui, nunc autem 
 cupio in te sensum meum esse, per quem cognouit Theophilum 
 discipulum tuum. domine Iesus, si fide dignus sum, et ad

 

 

 
 
 
 tuam agnitionem confirma me. tu enim errantibus uiam 
 demonstras et perditos reuocas et mortuos suscitas et infideles 
 fide tua confirmas et caecis oculos cordis inluminas. 
 tu es ipse tabernaculum sanctum, qui fuisti cum patribus 
 nostris in deserto, tu candelabrum luminis, tu altarium et 
 panis propositionis, tu ara, tu uictima uoluntaria; tu es, 
 domine, uita et margarita, crystallum, iugum, aratrum. oro, 
 domine, ignorantiae et incredulitatis meae ne memineris. tu 
 enim absconsa beneficia praestans es, qui mihi omnia donare 
 dignatus es. tibi sit honor, potestas, laus, gloria hic et in 
 cuncta inmortalia saecula saeculorum. amen.