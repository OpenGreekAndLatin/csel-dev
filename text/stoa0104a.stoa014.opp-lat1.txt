IVDAEOS IN OFFENSAM DEI QVAVITER DELIQVISSE, QVOD DOMINVM RELIQVERINT ET IDOLA SECVTI SINT. 
 
 In Exodo populus ad Aaron: Exurge et fac nobis deos 
 qui nos praecedant: quia Moyses uir hic, qui nos eiecit de

 

 

 


 
 Aegypto, quid ei acciderit, non scimus. Item illic Moyses 
 ad Dominum: Precor, Domine, deliquit populus hic delictum 
 grande. fecerunt sibi deos aureos et argenteos: et nunc si dimittis 
 eis delictum, dimitte: sin autem, dele me de libro quem 
 scripsisti. et Dominus dixit ad Moysen: si qui deliquit ante me, 
 deleam eum de libro meo. Item in Deuteronomio: Sacrificauerunt 
 daemoniis et non Deo. Item in libro Iudicum: Et 
 fecerunt filii Israel malignum contra Dominum Deum patrum 
 suorum, qui eiecit eos de terra Aegypti, et secuti sunt deos a gentibus, 
 quae circa illos sunt, et offenderunt Dominum et reliquerunt Deum 
 et seruierunt Baal. Item illic: Et adiecerunt filii Israel 
 iterum facere malignum contra Dominum et seruierunt Baal et diis 
 alienigenarum et reliquerunt Dominum et non seruierunt illi. 
 [Apud Malachiam: Derelictus est Iuda, et abominatio facta 
 est in Israel et in Hierusalem, quoniam profanauit Iudas sancta 
 Domini, in quibus dilexit et affectauit deos alienos. exterminabit 
 Dominus hominem qui facit haec et humilis efficietur in tabernaculis 
 Iacob].

QVOD PROPHETIS NON CREDIDERINT ET EOS INTERFECERINT. 
 
 Apud Hieremiam Dominus dicit: Misi ad uos seruos 
 meos prophetas. ante lucem mittebam, et non audiebatis 



 

 


 
 me neque intendebatis auribus uestris, dicens: conuertatur unusquisque 
 a uia sua mala et a nequissimis adfectationibus uestris, et 
 habitabitis in terra ista quam dedi uobis et patribus uestris a saeculo 
 usque in saeculum. nolite ambulare post deos alienos, ut seruiatis 
 eis, et ne adoraueritis eos et ne incitetis me in operibus manuum 
 uestrarum ad disperdendos uos: et non audistis me. Item in 
 Regnorum tertio Helias ad Dominum: Aemulando aemulatus 
 sum Domino Deo omnipotenti, quia dereliquerunt te filii 
 Israel, altaria tua demolierunt et prophetas tuos interfecerunt 
 gladio: et remansi ego solitarius, et quaerunt animam meam 
 auferre a me. Item in Esdra: Desciuerunt a te et abiecerunt 
 legem tuam post corpus suum et prophetas tuos interfecerunt, qui 
 obtestabantur eos, ut reuerterentur ad te.

ANTE PRAEDICTVM, QVOD DOMINVM NEQVE COGNITVBI NEQVE INTELLECTVRI NEQVE BECEPTVBI ESSENT. 
 
 Apud Esaiam prophetam: Audi, caelum, et percipe auribus, 
 terra, quoniam Dominus locutus est: filios genui et exaltaui, 
 ipsi autem me spreuerunt. agnouit bos possessorem suum et asinus 
 praesepium domini sui: Israel uero me non cognouit et populus me 
 non intellexit. uae gens peccatrix, populus plenus peccatis, semen

 

 


 
 pessimum, filii sine lege: dereliquistis Dominum et ad iracundiam 
 prouocastis sanctum Israel. Item apud eundem Dominus 
 dicit: Vade et dic populo isto: aure audietis et non intellegetis 
 et uidentes uidebitis et non uidebitis. incrassauit enim cor populi 
 eius, et auribus grauiter audierunt et oculos suos concluserunt, 
 ne forte uideant oculis et auribus audiant et corde intellegant et 
 reuertantur, et curem illos. Item apud Hieremiam Dominus 
 dicit: Me dereliquerunt fontem aquae uiuae et effoderunt 
 sibi lacus detritos, qui non poterunt aquam portare. Item apud 
 eundem: Ecce sermo Domini factus est eis in maledictum, non uolunt 
 eum. Item apud eundem Dominus dicit: Cognouit 
 tempus suum turtur et hirundo; ruris passeres custodierunt 
 tempora introitus sui, populus autem meus non cognouit iudicium 
 Domini. quomodo dicitis: sapientes sumus et lex Domini 
 nobiseum est? in cassum facta est metatura falsa, scribae confusi 
 sunt, sapientes trepidauerunt et capti sunt, quia uerbum Domini 
 reprobauerunt. Item apud Salomonem. Quaerunt me mali 
 et non inuenient. oderunt enim sapientiam, sermonem autem Domini 
 non receperunt. Item in psalmo XXVII: Redde eis retributionem 
 eorum, quoniam non intellexerunt in operibus Domini.

 

 


 
 Item in psalmo LXXXI: Non cognouerunt neque intellexerunt, 
 in tenebris ambulant. Item in euangelio secundum Iohannem: 
 In sua propria uenit, et sui eum non receperunt. quotquot 
 eum receperunt, dedit illis potestatem, ut filii Dei fierent, qui 
 credunt in nomine eius.

QVOD SCRIPTVRAS SANCTAS INTELLECTVRI IVDAEI NON ESSENT, INTELLEGI AVTEM HABERENT IN NOVISSIMIS TEMPORIBVS, POSTEAQVAM CHRISTVS VENISSET. 
 
 Apud Esaiam prophetam: Et erunt uobis hi omnes sermones 
 sicut sermones libri, qui signatus est: quem si dederis homini 
 scienti litteras ad legendum, dicet: non possum legere, signatus est 
 enim. sed in illa die audient surdi sermones libri, et qui in tenebris 
 et qui in nebula sunt, oculi caecorum uidebunt. Item apud 
 Hieremiam: In nouissimo dierum cognoscetis ea. Item apud 
 Danielem: Muni sermones et signa librum usque ad tempus 
 consummationis, quoad discant multi et inpleatur agnitio: quoniam 
 cum fiet dispersio, cognoscent omnia haec. Item in 
 epistula Pauli ad Corinthios prima: Nolo enim uos ignorare, 
 fratres, quia patres nostri omnes sub nube fuerunt. Item 
 ad Corinthios secunda: Obtunsi sunt sensus eorum usque 
 in hunc diem hoc eodem uelamento in lectione ueteris testamenti 
 manente, quod non reuelatur, quia in Christo euacuatur: et

 

 


 
 usque in hodiernum, si quando legitur Moyses, uelamen est super 
 cor eorum. mox autem conuersus est ad Dominum, auferetur uelamen.Item 
 in euangelioDominus post resurrectionem: 
 Isti sunt sermones, quos locutus sum ad uos, cum adhuc essem 
 uobiscum, quia oportet adimpleri omnia scripta in lege Moysi et 
 prophetis et psalmis de me. tunc adaperuit illis sensum, ut intellegerent 
 scripturas, et dixit illis: quia scriptum est Christum 
 pati et resurgere a mortuis tertia die, et praedicari in nomine 
 eius paenitentiam et remissa peccatorum usque in omnes gentes.

NIHIL POSSE IVDAEOS INTELLEGERE DE SCRIPTVRIS, NISI PRIVS CREDIDERINT IN CHRISTVM. 
 
 Apud Esaiam prophetam: Et si non credideritis , neque 
 intellegetis. Item Dominus in euangelio: Si enim non credideritis, 
 quia ego sum, moriemini in peccatis uestris. Fide 
 autem stare iustitiam et illic esse uitam praedictum 
 est apud Abbacuc: Iustus autem ex fide mea uiuit. Inde 
 Abraham pater gentium credidit. InGenesi: Et credidit 
 Abraham Deo, et reputatum est illi ad iustitiam. Item apostolus 
 ad Galatas: Abraham credidit Deo, et reputatum est illi ad

 

 


 
 iustitiam. cognoscitis ergo, quia qui ex fide sunt, hi sunt filii 
 Abrahae. prouidens autem scriptura, quia ex fide iustificat gentes 
 Deus, praenuntiauit Abrahae, quia benedicentur in te omnes 
 gentes. igitur qui ex fide sunt, benedicti sunt cum fideli Abraham.

QVOD HIERVSALEM PERDITVRI ESSENT ET TERRAM QVAM ACCEPERANT RELICTVRI. 
 
 Apud Esaiam prophetam; Terra uestra deserta, ciuitates 
 uestrae igni conbustae: regionem uestram in conspectu uestro 
 alieni comedent eam: et deserta et subuersa a populis alienis derelinquetur 
 filia Sion, sicut casa in uinea et sicut custodia in cucumerario, 
 quasi ciuitas quae expugnatur. et nisi Dominus sabaoth 
 dereliquisset nobis semen, sicut Sodoma fuissemus et sicut 
 Gomorra similes essemus. Item in euangelio Dominus dicit: 
 Hierusalem, Hierusalem, quae interficis prophetas et lapidas 
 missos ad te, quotiens uolui colligere filios tuos sicut gallina 
 pullos sub alas, et noluisti? ecce relinquetur uobis domus uestra 
 deserta.,

ITEM QVOD ESSENT AMISSVRI LVMEN DOMINI. 
 
 Apud Esaiam prophetam: Venite, ambulemus in lumine 
 Domini. dimisit enim populum suum domus Israel. Item in 
 euangelio suo: Fuit lumen uerum, quod inluminat. omnem

 

 


 
 hominem uenientem in hunc mundum. in hoc mundo fuit, et 
 mundus per ipsum factus est, et mundus eum non agnouit. 
 Item illic: Qui non crediderit, iam iudicatus est, quia non 
 credidit in nomine unici filii Dei. hoc autem est iudicium, quoniam 
 lux uenit in saeculum, et dilexerunt homines magis tenebras 
 quam lucem.

QVOD CIBCVMCISIO PRIMA CARNALIS EVACVATA SIT ET SECVNDA SPIRITALIS REPROMISSA SIT. 
 
 Apud Hieremiam prophetam: Haec dicit Dominus uiris 
 Iuda et qui inhabitant Hierusalem: renouate inter uos nouitatem 
 et ne seminaueritis in spinis: circumcidite uos Deo uestro 
 et circumcidite praeputium cordis uestri, ne\' exeat sicut ignis 
 ira mea et exurat et non sit qui extinguat. Item Moyses 
 dicit: In nouissimis diebus circumcidet Deus cor tuum et 
 cor seminis tui ad Dominum Deum amandum. Item apud 
 Iesum Naue: Et dixit Dominus ad Iesum: fac tibi cultellos 
 petrinos nimis acutos et adside et circumcide secundo filios Israel. 
 Item Paulus ad Colossenses: Circumcisi estis circumcisione 
 non manufacta in expoliatione carnis sed in circumcisione 
 Christi. Item quod Adam primus a Deo factus incircumcisus 
 et Abel iustus et Enoch qui Deo placuit 
 et translatus est et Noe qui in terris omnibus ob 
 delicta pereuntibus solus, in quo humanum genus 
 seruaretur, electus est, et Melchisedech sacerdos, 
 secundum cuius ordinem Christus repromissus est:

 

 


 
 tunc quod illud signaculum feminis non proficit, 
 signo autem Domini omnes signantur.

QVOD LEX PRIOR QVAE PER MOVSEN DATA EST CESSATVRA ESSET. 
 
 Apud Esaiam prophetam: Tunc manifesti erunt qui signant 
 legem, ne discant. et dices: expecto Deum, qui auertit 
 faciem suam a domo Iacob, et fidens ero in illum. Item in euangelio: 
 Omnes prophetae et lex usque ad Iohannem prophetauerunt.

QVOD LEX NOVA DARI HABERET. 
 
 Apud Micheam prophetam: Quoniam lex de Sion proficiscetur 
 et sermo Domini ab Hierusalem. et iudicabit inter plurimos 
 populos et reuincet et deteget ualidas nationes. Item apud 
 Esaiam prophetam: De Sion enim procedet lex et uerbum 
 Domini ab Hierusalem et iudicabit in gentes. Item in euangelio 
 secundum Matthaeum: Et ecce uox de nube dicens: 
 hic est filius meus dilectissimus, in quo bene sensi: ipsum audite.

QVOD DISPOSITIO ALIA ET TESTAMENTVM NOVVM DARI HABERET. 
 
 Apud Hieremiam prophetam: Ecce dies ueniunt, dicit 
 Dominus, et consummabo domui Israel et domui Iuda testamentum 
 nonum, non secundum testamentum quod disposui patribus 
 eorum in die, qua adprehendi manus eorum, ut educerem eos de 
 terra Aegypti. [quia non permanserunt in testamento meo, et ego

 

 


 
 neglexi eos, dicit Dominus. quia hoc testamentum, quod disponam 
 domui Israel post dies illos, dicit Dominus. dans leges meas 
 in sensum illorum scribam illas et ero illis in Deum, et ipsi erunt 
 • mihi in plebem, et non docebunt unusquisque fratrem suum dicentes: 
 dinosce Dominum, quia omnes scient me a minimo usque 
 ad maximum eorum, quia propitius ero iniquitatibus eorum et 
 peccatorum eorum non ero memor amplius].

QVOD BAPTISMA VETVS CESSARET ET NOVVM INCIPERET. 
 
 Apud Esaiam prophetam: Nolite priora meminisse et 
 antiqua nolite reputare. ecce facio noua, quae nunc orientur, et 
 cognoscetis, et faciam in deserto uiam et flumina in loco inaquoso, 
 adaquare genus meum electum, plebem meam quam adquisiui, 
 ut uirtutes meas exponeret. Item apud eundem: Si 
 sitierint per deserta, adducet illis aquam, de petra producet illis, 
 findetur petra et fluet aqua et bibet plebs mea. Item in euangelio 
 secundum Matthaeum Iohannes dicit: Ego quidem 
 uos baptizo in aqua in paenitentiam. qui uenit autem, fortior me 
 est, cuius non sum dignus calciamenta portare. ipse uos baptizabit 
 in Spiritu sancto et igni. Item secundum Iohannem: 
 Nisi quis renatus fuerit ex aqua et spiritu, non potest introire in 
 regnum Dei. quod enim natum est de carne, caro est, et quod 
 natum est de spiritu, spiritus est.

QVOD IVGVM VETVS EVACVARETVB ET IVGVM NOVVM DARETVR. 
 
 In psalmo secundo: Quare fremuerunt gentes et populi 
 meditati sunt inania? adstiterunt reges terrae et principes conuenerunt 
 in unum aduersus Dominum et aduersus Christum eius. 
 disrumpamus uincula eorum et proiciamus a nobis iugum ipsorum. 
 Item in euangelio secundum Matthaeum Dominus 
 dicit: Venite ad me omnes qui laboratis et onerati estis, 
 et ego uos reficiam. tollite iugum meum super uos et discite a me, 
 quia mitis sum et humilis corde, et inuenietis requiem animabus 
 uestris. iugum enim meum bonum est et onus meum leue est. 
 [Apud Hieremiam: In illa die contribulabo iugum a ceruice 
 illorum et uincula illorum disrumpam: et non operabuntur aliis, 
 sed operabuntur Domino Deo, et Dauid regem suscitabo ipsis.]

. QVOD PASTORES VETERES CESSATVRI ESSENT ET NOVI INCIPERENT. 
 
 Apud Ezechielem: Propterea haec dicit Dominus: ecce ego 
 super pastores et inquiram oues meas de manibus eorum et auertam 
 eas, ut non pascant oues meas: et iam non pascent eas, et extraham 
 oues meas de ore eorum et pascam eas cum iudicio. Apud 
 Hieremiam prophetam Dominus dicit: Et dabo nobis pastores 
 secundum cor meum, et pascent uos pascentes cum

 

 


 
 disciplina. [Item apud Hieremiam: Audite uerbum Domini, gentes, 
 et nuntiate insulis, quae longe sunt. dicite: qui dispergit Israel, 
 congregabit illum et custodiet sicut pastor gregem suum: quia 
 eruit Dominus Iacob et eruit de manu fortioris illius.]

QVOD DOMVS ET TEMPLVM DEI CHRISTVS FVTVRVS ESSET ET CESSASSET TEMPLVM VETVS ET NOVVM INCIPERET. 
 
 In Regnorum secundo: Et fuit uerbum Domini ad Nathan 
 dicens: uade et dic seruo meo Dauid: haec dicit Dominus: non tu 
 aedificabis mihi domum ad inhabitandum, sed erit, cum inpleti 
 fuerint dies tui, et dormieris cum patribus tuis, suscitabo semen 
 tuum post te, qui erit de utero tuo, et parabo regnum eius. hic 
 aedificabit mihi domum nomini meo, et erigam thronum eius in 
 saecula, et ego ero ei in patrem, et ipse erit mihi in filium, et fidem 
 consequetur domus eius, et regnum eius usque in saecula in 
 conspectu meo. Item in euangelio Dominus dicit: Non relinquetur 
 in templo lapis super lapidem, qui non dissoluatur. Et: 
 Post triduum aliud excitabitur sine manibus.

I QVOD SACEIPICIVM VETVS EVACVABETVR ET NOVVM CELEBRARETVR. 
 
 Apud Esaiam prophetam: Quo mihi multitudinem sacrificiorum 
 uestrorum? dicit Dominus. plenus sum, holocaustomata 
 arietum. et adipem agnorum et sanguinem taurorum et hircorum 
 nolo. quis enim exquisiuit ista de manibus uestris? Item in

 

 

 

 


 
 psalmo XLVIIII: Numquid manducabo carnes taurorum aut 
 sanguinem hircorum potabo ? immola Deo sacrificium laudis et 
 redde Altissimo uota tua. inuoca me in die tribulationis tuae, et 
 eripiam . te, et glorificabis me. Item illic: Sacrificium laudis 
 honorificabit me, illic est iter, quo ostendam illi salutarem meum. 
 Item in psalmo IIII: Sacrificate sacrificium iustitiae et sperate 
 in Domino. Item apud Malachiam: Non est mihi uoluntas 
 circa uos, dicit Dominus, et sacrificium acceptum non habebo 
 ex manibus uestris. quoniam a solis ortu et usque in occasum 
 clarificatum est nomen meum apud gentes, et in omni loco odores 
 incensi offeruntur nomini meo et sacrificium mundum, quoniam 
 magnum est nomen meum apud gentes, dicit Dominus.

QVOD SACERDOTIVM VETVS CESSARET ET KOVVS SACERDOS VENIRET, QVI IN AETEHNVM FVTVRVS ESSET. 
 
 In psalmo CVIIII: Ante luciferum genui te. iurauitDominus, 
 nec paenitebit eum, tu es sacerdos in aeternum secundum ordinem 
 Melchisedech. Item in Regnorum primo Deus adHeli sacerdotem: 
 Et suscitabo mihi sacerdotem fidelem, qui omnia

 

 


 
 quae sunt in corde meo faciet, et aedificabo ei domum fidelem, 
 et transibit in conspectu christorum meorum omnibus diebus: et 
 erit, qui remanserit in domo tua, ueniet adorare in obolo pecuniae 
 et in pane uno.

QVOD PBOPHETA ALIVS SICVT MOVSES PROMISSVS SIT, SCILICET QVI TESTAMENTVM NOVVM DARET ET QVI MAGIS AVDIRI DEBERET. 
 
 In Deuteronomio Deus ad Moysen: Et dixit Dominus 
 ad me: prophetam excitabo eis de fratribus eorum sicut te et dabo 
 uerbum meum in ore eius, et loquetur ad eos ea quae praecepero 
 ei. et quisque non audierit quae loquetur propheta ille in nomine 
 meo, ego uindicabo. De quo et Christus in euangelio cata 
 Iohannem: Scrutamini scripturas, in quibus putatis uos uitam 
 aeternam habere. haec sunt quae testimonio sunt de me: et non 
 uultis uenire ad me, ut uitam habeatis. nolite putare, quia ego 
 uos accuso apud patrem. est, qui uos accuset, Moyses, in quem 
 uos speratis. si enim credidissetis Moysi, crederetis et mihi. de 
 me enim ille scripsit. si autem illius scripturis non creditis, quomodo 
 uerbis meis credetis ?

QVOD DVO POPVLI PRAEDICTI SINT, MAIOR ET MINOR, ID EST VETVS IVDAEORVM ET NOVVS, QVI ESSET EX NOBIS FVTVRVS. 
 
 In Genesi: Et dixit Dominus Rebeccae: duae gentes in utero 
 tuo sunt et duo populi de uentre tuo diuidentur, et populus populum 
 superabit et maior seruiet minori. Item apud Osee

 

 

 


 
 prophetam: Vocabo non populum meum populum meum et non dilectum 
 dilectum. erit enim, quo loco dicetur non populus meus, 
 illo loco uocabuntur filii Dei uiui.

QVOD ECCLESIA QVAE PRIVS STERILIS FVERAT PLVRES FILIOS HABITVRA ESSET EX GENTIBVS, QVAM QVOT SVNAGOGA ANTE HABVISSET. 
 
 Apud Esaiam prophetam: Laetare, sterilis, quae non paris, 
 erumpe et exclama, quae non parturis, quia multi filii desertae 
 magis quam eius quae habet uirum. dixit enim Dominus: dilata 
 tabernaculum tuum et aulaeorum tuorum fige palos. ne parcas, 
 prolonga funiculos tuos et palos confirma. adhuc in dexteram tuam 
 et in sinistram extende, et semen tuum gentes possidebit et ciuitates 
 quae desertae erant inhabitabis. ne timeas, quia praeualebis, 
 neque uerearis, quod detestabilis fueris, quoniam confusionem 
 aeternam obliuisceris. Sic et Abrahae cum de ancilla natus 
 esset prior filius, Sarra sterilis diu mansit et sero in 
 senecta de pollicitatione peperit filium Isaac, qui 
 fuit typus Christi. sic et Iacob accepit uxores duas,

 

 


 
 maiorem Liam oculis infirmioribus typum synagogae, 
 minorem speciosam Rachel typum ecclesiae, quae 
 et sterilis diu mansit et postea peperit loseph, qui et 
 ipse fuit typus Christi. et in Basilion primo Helcana 
 habet uxores duas, Fenennam cum filiis et Annam 
 sterilem, ex qua nascitur Samuel non secundum generandi 
 ordinem, sed secundum Dei miserationem et 
 promissionem, cum illa orasset in templo, et natus 
 Samuel typus fuit Christi. Item in Regnorum primo: 
 Sterilis septem peperit, et quae plurimos habebat, infirmata est. 
 Filii autem sunt ecclesiae septem. unde et Paulus 
 ecclesiis septem scribit, et Apocalypsis ecclesias 
 septem ponit, ut seruetur septenarius numerus, ut 
 dies septem, quibus Deus mundum fecit, et angeli 
 septem, qui adsistunt et conuersantur ante faciem 
 Dei, sicut Raphael angelus in Tobia dicit, et lucerna 
 septiformis in tabernaculo martyrii et oculi Domini 
 septem, qui mundum speculantur, et lapis cum oculis 
 septem, ut Zacharias dicit, et spiritus septem et candelabra 
 in Apocalypsi septem et columnae septem, 
 super quas aedificat domum sapientia apud Salomonem.

QVOD GENTES MAGIS IN CHRISTVM CREDITVRAE ESSENT. 
 
 In Genesi: Et dixit Dominus Deus ad Abraham: exi de terra 
 tua et de cognatione tua et de domo patris tui et uade in illam 
 terram quam tibi ostendero. et faciam te in gentem magnam et 
 benedicam te et magnificabo nomen tuum, et eris benedictus. et 
 benedicam, qui te benedixerit, et maledicam, qui te maledixerit, 
 et benedicentur in te omnes tribus terrae. Item illic: Et benedixit 
 Isaac Iacob: ecce odor filii mei sicut odor agri pleni, 
 quem benedixit Dominus. et det tibi Deus a rore caeli et a fertilitate 
 terrae multitudinem frumenti et uini et olei. et seruient 
 tibi gentes et adorabunt te principes, et eris dominus fratris tui 
 et adorabunt te filii patris tui ; et qui maledixerit te, erit maledictus, 
 et qui benedixerit te, benedictus erit. Item illic: Ubi 
 uidit autem Ioseph, quoniam superposuit pater suus manum 
 dexteram super caput Effraim, graue illi uisum est: et adprehendit 
 Ioseph manum patris sui, auferre eam a capite Effraim ad caput 
 Manasse. dixit autem Ioseph ad patrem suum: non sic, pater. 
 hic est primitiuus meus, superpone dexteram tuam super caput 
 eius. ille autem noluit et dixit: scio, fili, scio. et hic erit in populum, 
 et hic exaltabitur, sed frater eius iunior maior illo erit, et 
 semen eius erit in multitudinem gentium. Item in Genesi: Iuda, 
 te laudabunt fratres tui, manus tuae super dorsum inimicorum

 

 


 
 tuorum. adorabunt te filii patris tui, catulus leonis Iuda. de frutice, 
 fili mi, ascendisti, recubans obdormisti uelut leo et uelut 
 catulus leonis. quis excitabit illum ? non deficiet princeps de Iuda 
 et dux de femoribus eius, quoadusque ueniant deposita illi, et ipse 
 est spes gentium. deligans ad uitem pullum suum et ad cilicium . 
 pullum asinae suae. lauabit in uino stolam suam et in sanguine 
 uuae amictum suum. formidolosi oculi eius a uino et candidi 
 dentes eius magis quam lac. Inde in Numeris de populo 
 nostro dictum: Ecce populus quasi populus leoninus exurget. 
 Item in Deuteronomio: Eritis gentes in caput, incredulus 
 autem populus in caudam. Item in Ezechiel: Audite 
 uocem tubae. et dixerunt: non audiemus. propter hoc audient 
 gentes et qui pascent pecora in eis. I tem in psalmo XVII: 
 Constitues me in caput gentium. populus, quem non cognoui, seruiet 
 mihi [, in auditu auris obediuit mihi]. Item in Hieremia 
 propheta Dominus dicit: Priusquam te formarem in utero. 
 noui te, et priusquam exires de uulua, sanctificaui te et

 

 


 
 prophetam in gentibus posui te. Item apud Esaiam prophetam: 
 Ecce testem illum nationibus manifestaui, principem et imperantem 
 gentibus. Item illic: Gentes quae non nouerant te inuocabunt 
 te, et populi qui ignorabant te ad te confugient. Item 
 illic: Et erit in illa die radix Iesse, qui surget imperare gentibus: 
 in illum gentes sperabunt, et erit requies eius honor. Item 
 illic: Terra Zabulon et terra Neptalim, uia maris et ceteri, qui 
 maritima inhabitatis, et trans Iordanem gentium populus ambulans 
 in tenebris, uidete lumen magnum: qui habitatis in regione 
 umbrae mortis, lumen lucebit super uos. Item illic: Sic dicit 
 Dominus Deus Christo meo Domino: cuius tenui dexteram, ut 
 exaudiant eum gentes: fortitudinem regum disrumpam, aperiam 
 ante illum portas, et ciuitates non cludentur. Item illic: 
 Venio colligere omnes gentes et linguas, et uenient et uidebunt 
 claritatem meam, et dimittam super eos signum et mittam ex his 
 conseruatos in gentes, quae longe sunt, quae non audierunt nomen 
 meum neque uiderunt gloriam meam, et nuntiabunt claritatem 
 meam in gentes. Item illic: Et in omnibus his non sunt conuersi. 
 igitur extollet signum in gentes, quae sunt longe, et adtrahet 
 illos a summo terrae. Item illic: Quibus non est

 

 


 
 nuntiatum de eo, uidebunt, et qui non audierunt, intellegent. Item 
 illic: Manifestus factus sum eis, qui me non quaerunt, inuentus 
 sum ab eis, qui me non interrogabant. dixi: ecce sum, genti, 
 quae non inuocauit nomen meum. Item in Actibus apostolorum 
 Paulus: Vobis primum oportuerat indicari uerbum Domini. 
 sed quia expulistis illud nec uos dignos uitae aeternae iudicastis, 
 ecce conuertimus nos ad gentes. sic enim dixit per scripturam 
 Dominus: ecce lucem posui te inter gentes, ita ut sis in 
 saluationem usque ad fines terrae.

QVOD PANEM ET CALICEM CHRISTI ET OMNEM GRATIAM EIVS AMISSVRI ESSENT IVDAEI, NOS VERO ACCEPTVRI, ET QVOD CHRISTIANORVM NOVVM NOMEN BENEDICERETVR IN TERRIS. 
 
 Apud Esaiam sic dicit Dominus: Ecce qui seruiunt mihi 
 manducabunt, uos autem esurietis. ecce qui seruiunt mihi bibent, 
 nos autem sitietis. ecce qui mihi seruiunt iucundabuntur, uos 
 autem confundemini : uos interficiet Dominus. eis autem, qui seruiunt 
 mihi, nomen nominabitur nouum, quod benedicetur in terra. 
 Item illic: Igitur extollet signum inter gentes quae sunt longe 
 et adtrahet illos a summo terrae. et ecce cito leuiter uenient, non 
 esurient neque sitient. Item illic: Ecce itaque dominator Dominus 
 sabaoth auferet a Iudaea et ab Hierusalem ualentem et

 

 


 
 ualidam, ualentiam panis et ualentiam aquae. Item in psalmo 
 XXXIII: Gustate et uidete, quoniam suauis est Dominus. beatus 
 uir, qui sperat in eum. timete Dominum sancti eius, quoniam 
 nihil deest timentibus eum. diuites eguerunt et esurierunt, inquirentes 
 autem Dominum non deficient omni bono. Item in 
 euangelio secundum Iohannem Dominus dicit: Ego sum 
 panis uitae. qui uenerit ad me non esuriet, et qui in me crediderit 
 non sitiet umquam. Item illic: Si quis sitit, ueniat et 
 bibat, qui credit in me [, sicut dicit scriptura, flumina de uentre 
 eius fluent aquae uiuae]. Item illic: Nisi ederitis carnem 
 filii hominis et biberitis sanguinem eius, non habebitis uitam in 
 uobis.

QVOD AD REGNVM CAELORVM MAGIS GENTES QVAM IVDAEI PERVENIANT. 
 
 In euangelio Dominus dicit: Multi uenient ab oriente 
 et occidente et recumbent cum Abraham et Isaac et Iacob in 
 regno caelorum, filii autem regni exient in tenebras exteriores. 
 illic erit fletus et stridor dentium.

QVOD SOLO HOC IVDAEI ACCIPERE VENIAM POSSINT DELICTORVM SVORVM, SI SANGVINEM CHRISTI OCCISI BAPTISMO EIVS ABLVERINT ET IN ECCLESIAM TRANSEVNTES PRAECEPTIS EIVS OBTEMPERAVERINT. 
 
 Apud Esaiam prophetam Dominus dicit: Iam non relaxabo 
 peccata uestra. cum extenderitis manus, auertam faciem 
 a uobis: et si multiplicaueritis preces, non exaudiam uos. manus 
 enim uestrae sanguine plenae sunt. lauamini, mundi estote, auferte 
 nequitias ab animis uestris a conspectu oculorum meorum, 
 cessate a nequitiis uestris. discite bonum facere, exquirite iudicium, 
 conseruate eum qui iniuriam patitur, iudicate pupillo et iustificate 
 uiduam. et uenite, disputemus, dicit Dominus. et si fuerint 
 peccata uestra quasi phoeniceum, ut niuem dealbabo: et si 
 fuerint quasi coccum, ut lanam candidam efficiam. et si uolueritis 
 et audieritis me, bona terrae edetis: si autem nolueritis et non 
 audieritis me, gladius uos comedet. os enim Domini locutum 
 est ista.

CHRISTVM PRIMOGENITVM ESSE ET IPSUM ESSE SAPIENTIAM DEI, PER QVEM OMNIA FACTA SVNT. 
 
 Apud Salomonem in Prouerbiis: Dominus condidit me 
 initium uiarum suarum.in opera sua, ante saeculum fundauit me: 
 in principio antequam terram faceret et antequam abyssos constitueret, 
 priusquam procederent fontes aquarum, antequam montes 
 conlocarentur, ante omnes colles genuit me Dominus. fecit regiones 
 et inhabitabilia et fines inhabitabiles sub caelo. cum pararet 
 caelum, aderam illi, et cum secerneret suam sedem: cum super 
 uentos ualidas faceret desuper nubes et cum confirmatos ponebat 
 fontes sub caelo, quando fortia faciebat fundamenta terrae, 
 eram penes illum disponens. ego eram, cui adgaudebat. cottidie 
 autem iucundabar ante faciem eius in omni tempore, cum laetaretur 
 orbe perfecto. Item apud eundem in Ecclesiastico: 
 Ego ex ore Altissimi prodiui ante omnem creaturam. ego in caelis 
 feci, ut oriretur lumen indeficiens, et nebula texi omnem terram. 
 ego in altis habitaui et thronus meus in columna nubis. gyrum 
 caeli circuiui et in profundum abyssi penetraui et. in fluctibus 
 maris ambulaui et in omni terra steti et in omni populo et in 
 omni gente primatum habui et omnia excellentium et humilium 
 corda uirtute calcaui. spes omnis in me uitae et uirtutis. transite

 

 


 
 ad me, omnes qui concupiscitis me. Item in psalmo 
 LXXXVIII: Et ego primogenitum ponam illum et excelsum 
 prae regibus terrae. in aeternum seruabo illi misericordiam meam 
 et testamentum meum fidele illi et ponam in saeculum saeculi 
 semen eius et thronum eius sicut dies caeli. si dereliquerint filii 
 eius legem meam et in iudiciis meis non ambulauerint, si iustificationes 
 meas profanauerint et mandata mea non custodierint, uisitabo 
 in uirga iniquitates eorum et in flagellis peccata eorum: 
 misericordiam autem meam non auertam ab eis. Item secundum 
 Iohannem Dominus dicit: Haec autem est uita 
 aeterna, ut cognoscant te solum uerum Deum et quem misisti 
 Iesum Christum. ego te clarificaui in terra, opus perfeci quod dedisti 
 mihi, ut faciam. et nunc tu clarifica me apud te ipsum claritate 
 quam habui apud te, priusquam mundus fieret. Item Paulus 
 apostolus ad Colossenses: Qui est imago Dei invisibilis 
 et primogenitus totius creaturae. Item illic: Primogenitus a 
 mortuis, ut fieret in omnibus ipse primatum tenens. Item in 
 Apocalypsi: Ego Α et Ω , initium et finis. ego sitienti dabo de 
 fonte aquae uiuae gratis. Quod idem sit et sapientia et uirtus Dei. 
 Paulus apostolus ad Corinthios prima:

 

 


 
 Quoniam Iudaei signa desiderant et Graeci prudentiam quaerunt, nos 
 autem praedicamus Christum crucifixum, Iudaeis quidem scandalum, 
 gentibus autem stultitiam, ipsis autem uocatis, Iudaeis et 
 Graecis, Christum Dei uirtutem et Dei sapientiam.

QVOD SAPIENTIA DEI CHRISTVS, ET DE SACRAMENTO CONCARNATIONIS EIVS ET PASSIONIS ET CALICIS ET ALTARIS ET APOSTOLORVM, QVI MISSI PRAEDICAVERUNT. 
 
 Apud Salomonem in Prouerbiis: Sapientia aedificauit 
 sibi domum et subdidit columnas septem. mactauit suam hostiam, 
 miscuit in cratere uinum suum et parauit suam mensam et 
 misit seruos suos conuocans cum excelsa praedicatione ad craterem, 
 dicens: qui est insipiens, declinet ad me. et egentibus sensu 
 dixit: uenite, edite de meis panibus et bibite uinum quod miscui 
 uobis. derelinquite stultitiam et quaerite prudentiam et corrigite 
 scientia intellegentiam.

QVOD CHRISTVS IDEM SIT SERMO DEI. 
 
 In psalmo XLIIII: Eructauit cor meum uerbum bonum, dico. 
 ego opera mea regi. Item in psalmo XXXII: Verbo Domini 
 caeli firmati sunt et spiritu oris eius omnis uirtus eorum. Item 
 apud Esaiam prophetam: Verbum consummans et breuians 
 in iustitia: quoniam sermonem breuiatum faciet Deus in toto

 

 


 
 orbe terrae. Item in psalmo CVI: Misit uerbum suum et curauit 
 eos. Item in euangelio secundum Iohannem: In 
 principio erat uerbum et uerbum erat apud Deum et Deus erat 
 uerbum. hoc erat in principio apud Deum. omnia per ipsum facta 
 sunt et sine ipso factum est nihil quod factum est. in eo uita est 
 et uita erat lux hominum: et lux lucet in tenebris et tenebrae 
 eam non conprehenderunt. Item in Apocalypsi: Et uidi caelum 
 apertum, et ecce equus albus, et qui sedebat super eum uocabatur 
 fidelis et uerus, aequum iustumque iudicat et proeliatur, 
 et erat coopertus uestem sparsam sanguineam: et dicitur nomen 
 eius sermo Dei.

QVOD CHRISTVS IDEM MANVS ET BRACHIVM DEI. 
 
 Apud Esaiam: Numquid non ualet manus Domini, ut saluos 
 faciat, aut grauabit aurem, ut non exaudiat? sed peccata 
 uestra inter uos et Deum separant, et propter peccata uestra auertit 
 faciem a uobis, ne misereatur. manus enim uestrae inquinatae 
 sunt sanguine et digiti uestri in peccatis. labia autem uestra locuta 
 sunt facinus et lingua uestra iniustitiam meditatur. nemo 
 loquitur uera neque est iudicium uerum. fidunt in uanis et

 

 

 

 


 
 locuntur inania, qui parturiunt dolorem et pariunt facinus. Item 
 illic: Domine, quis credidit auditui nostro, et brachium Dei 
 cui reuelatum est? Item illic: Sic dicit Dominus: caelum mihi 
 thronus et terra subpedaneum pedum meorum. quam domum 
 aedificabitis mihi aut quis locus ad requiem meam ? omnia enim 
 ista fecit manus mea. Item illic: Domine Deus, excelsum est 
 brachium tuum, et nescierunt: cum autem cognouerint, confundentur. 
 Item illic: Reuelabit Deus brachium suum illud sanctum 
 in conspectu omnium gentium. et uidebunt omnes gentes ipsa 
 suprema terrae salutem a Deo. Item illic: Ecce feci te sicut rotas 
 uehiculi triturantis nouas in serram tornatas: et triturabis 
 montes et extenuabis colles et ut puluerem pones et uentilabis, et 
 uentus occupabit illos et procella disparget. tu autem iucundaberis 
 in sanctis Israel, et exultabunt inopes et egeni. quaerent 
 autem aquam, et non erit. lingua enim illorum a siti siccabit. 
 ego Dominus Deus, ego exaudiam Deus Israel et non derelinquam 
 eos, sed aperiam inter montes flumina et in mediis campis fontes,

 

 


 
 faciam deserta in nemora aquosa et sitientem terram in aquaeductus. 
 ponam in inaquosam terram cedrum et buxum et myrtum 
 et cyparissum et ulmum et populum, ut uideant et cognoscant 
 et sciant et credant simul, quia manus Domini fecit ista et sanctus 
 Israel ostendit.

QVOD IDEM ANGELVS ET DEVS. 
 
 In Genesi ad Abraham: Et uocauit eum angelus Domini 
 de caelo et dixit illi: Abraham, Abraham. ille autem dixit: ecce 
 ego. et dixit: noli inponere manum tuam super puerum neque 
 feceris illi quicquam. nunc enim cognoui, quoniam times Deum 
 tuum et non pepercisti filio tuo dilectissimo propter me. Item illic 
 ad Iacob: Et dixit mihi angelus Domini in somnis: ego 
 sum Deus, quem uidisti in loco Dei, ubi unxisti mihi titulum 
 lapideum et uouisti mihi uotum. Item in Exodo: Deus autem 
 praeibat eos, die quidem per columnam nubis ostendere illis iter, 
 noctu autem in columna ignis. Item illic: Promouit autem angelus 
 Dei, qui praecedebat exercitum filiorum Israel.Item illic: 
 Ecce ego praemitto angelum meum ante faciem tuam ad custodiendum 
 te in itinere, ut te inducat in terram, quam tibi praeparaui. 
 obserua eum et obaudi eum, ne fueris inobaudiens ei: 
 non enim deerit tibi: nomen enim meum est in illo. Unde ipse 
 in euangelio dicit: Ego ueni in nomine patris mei, et non

 

 

 


 
 recepistis me. cum alius uenerit in nomine suo, illum accipietis. 
 Et iterum in psalmo CXVII: Benedictus est, qui uenit in 
 nomine Domini. Item inMalachiel propheta: Testamentum 
 meum fuit cum uita et pace, et dedi illi timorem timere me, 
 a facie nominis mei proficisci illum. lex ueritatis fuit in ore eius, 
 et iniustitia non est inuenta in labiis eius. in pace corrigens ambulauit 
 nobiscum et multos auertit ab iniustitia. quoniam labia 
 sacerdotis seruabunt scientiam, et legem exquirent ab ore eius, 
 quoniam angelus Domini omnipotentis est.

QVOD DEVS CHRISTVS. 
 
 In Genesi: Dixit autem Deus ad Iacob: exurge et ascende 
 in locum Bethel et habita illic et fac illic altare illi Deo, qui tibi 
 apparuit, cum fugeres a facie Esau fratris tui. Item apud 
 Esaiam prophetam: Sic dicit Dominus Deus sabaoth: fatigata 
 est Aegyptus, et negotiatio Aethiopum et Sabaim uiri alti ad te 
 transgredientur et tui erunt serui et post te ambulabunt uincti 
 conpedibus et adorabunt te et in te precabuntur: quoniam in te 
 Deus est, et non est Deus alius praeter te. tu enim es Deus, et 
 non sciebamus, Deus Israel saluator. confundentur et reuerebuntur 
 omnes qui aduersantur tibi et cadent in confusione. Item

 

 


 
 illic: Vox clamantis in deserto: parate uiam] Domini, rectas facite 
 semitas Dei nostri. omnis uallis inplebitur et omnis mons et 
 collis humiliabitur, et erunt omnia tortuosa in directum et aspera 
 in uias planas, et uidebitur claritas Domini, et uidebit omnis 
 caro salutare Dei, quoniam Dominus locutus est. Item apud 
 Hieremiam prophetam: Hic Deus noster, et non deputabitur 
 alius absque illo, qui inuenit omnem uiam prudentiae et dedit 
 eam Iacob puero suo et Israel dilecto suo. post haec in terris 
 uisus est et cum hominibus conuersatus est. Item apud Zachariam 
 prophetam Deus dicit: Et transibunt per mare 
 angustum et percutient in mari fluctus, et arefient omnes altitudines 
 fluminum et confundetur omnis iniuria Assyriorum, et 
 sceptrum Aegypti auferetur, et confortabo eos in Domino Deo 
 ipsorum, et in nomine eius gloriabuntur, dicit Dominus. Item 
 apud Osee prophetam Deus dicit: Non faciam iuxta iram 
 indignationis meae, non sinam deleri Effraim, quoniam Deus 
 ego sum, et non homo in te sanctus, et non introibo in ciuitatem, 
 post Dominum ibo. Item in psalmo XLIIII: Sedes tua, 
 Deus, in saeculum saeculi, uirga recta est uirga regni tui. dilexisti 
 iustitiam et odisti iniquitatem: propterea uncxit te Deus Deus

 

 


 
 tuus oleum laetitiae prae consortibus tuis. Item in psalmo 
 XLV: Vacate et uidete, quoniam ego sum Deus, exaltabor in 
 gentibus et exaltabor in terra. Item in psalmo LXXXI: Nescierunt 
 neque intellexerunt, in tenebris ambulant. Item in 
 psalmo LXVII: Cantate Deo, psallite nomini eius, iter facite 
 ei, qui ascendit ad occasum, Dominus nomen est ei. Item in 
 euangelio secundum Iohannem: In principio erat uerbum 
 et uerbum erat apud Deum et Deus erat uerbum. Item illic 
 Dominus ad Thomam: Inice huc digitum tuum et uide manus 
 meas et noli esse incredulus sed fidelis. et respondit Thomas 
 et dixit illi: Dominus meus et Deus meus. dicit illi Iesus: quia 
 uidisti, credidisti. beati qui non uiderunt et credunt. Item Paulus 
 ad Romanos: Optabam ego ipse anathema esse a Christo 
 propter fratres meos qui sunt cognati secundum carnem, qui sunt 
 Israelitae, quorum adoptio est et claritas et testamentum et legis 
 constitutio et famulatus et promissiones, quorum patres et ex 
 quibus Christus secundum carnem, qui est super omnia Deus benedictus 
 in saecula. Item in Apocalypsi: Ego A et Ω , initium 
 et finis. ego sitienti dabo de fonte aquae uitae gratis. qui uicerit 
 possidebit ea et eorum hereditatem: et ero eius Deus, et ille erit

 

 


 
 mihi filius. Item in psalmo LXXXI: Deus stetit in synagoga 
 deorum, in medio autem deos discernens. Item illic: Ego dixi: 
 dii estis et filii excelsi omnes, uos autem sicut homines moriemini. 
 Quodsi iusti qui fuerint et praeceptis diuinis 
 obtemperauerint, dii dici possunt, quanto magis 
 Christus Deus Dei filius: sicut ipse in euangelio secundum 
 Iohannem: Non est scriptum in lege, quoniam ego 
 dixi: dii estis ? si illos dixit deos, et non potest solui, quod pater 
 sanctificauit et misit in saeculum, uos dicitis, quoniam blasphemat, 
 quia dixi: filius Dei sum. si non facio facta patris, nolite 
 mihi credere: sed si facio et mihi non uultis credere, factis 
 credite et cognoscite, quoniam in me est pater et ego in illo. 
 Item in euangelio secundum Matthaeum: Et uocabitis 
 nomen eius Emmanuel, quod est interpretatum nobiscum Deus.

QVOD CHRISTVS DEVS VENTVRVS ESSET INLVMINATOR ET SALVATOR GENERIS HVMANI. 
 
 Apud Esaiam prophetam: Confortamini, manus resolutae, 
 et genua debilia, exhortamini. qui estis pusillo animo, nolite 
 timere. Deus noster iudicium retribuet, ipse ueniet et saluos 
 faciet nos. tunc aperientur oculi caecorum et aures surdorum 
 audient. tunc saliet clodus sicut ceruus et plana erit lingua 
 mutorum: quia rupta est in deserto aqua et riuus in terra sitienti.

 

 


 
 Item illic: Non senior neque angelus sed ipse Dominus liberabit 
 eos, quia diliget eos et parcet eis, ipse redimet eos. Item 
 illic: Ego Dominus Deus uocaui te in iustitia, ut teneam manum 
 tuam, et confortabo te: et dedi te in testamentum generis mei, 
 in lumen gentium, aperire oculos caecorum, producere a uinculis 
 uinctos et de domo carceris sedentes in tenebris. ego Dominus 
 Deus, hoc mihi nomen est. claritatem meam alii non dabo neque 
 uirtutes meas sculptilibus. Item in psalmo XXIIII: Vias tuas, 
 Domine, notas fac mihi et semitas tuas edoce me. dirige me in 
 ueritate tua et doce me, quoniam tu es Deus salutaris meus. Vnde 
 in euangelio secundum Iohannem Dominus dicit: 
 Ego sum lumen mundi. qui me secutus fuerit, non ambulabit 
 in tenebris sed habebit lumen uitae. Item secundum 
 Matthaeum Gabriel angelus ad Ioseph: Ioseph fili 
 Dauid, ne metueris adsumere Mariam coniugem tuam. quod enim 
 ex illa natum fuerit, de Spiritu sancto est. pariet autem filium, 
 et uocabis nomen eius Iesum. hic enim saluum faciet populum a 
 peccatis. ItemsecundumLucam: Et Zacharias inpletus est 
 Spiritu sancto et prophetabat dicens: benedictus Deus Israel, qui 
 fecit redemptionem populo suo et suscitauit nobis cornu salutis in 
 domo Dauid pueri sui. Item illic angelus ad pastores:

 

 


 
 Ne timueritis. ecce enim adnuntio uobis, quoniam natus est uobis 
 hodie saluator, qui est Christus Iesus, in ciuitate Dauid.

QVOD CVM A PRINCIPIO FILIVS DEI FVISSET, GENERARI DENVO HABERET SECVNDVM CARNEM. 
 
 In psalmo secundo: Dominus dixit ad me: filius meus es 
 tu, ego hodie genui te. pete a me, et dabo tibi gentes hereditatem 
 tuam et possessionem tuam terminos terrae. Item in 
 euangelio: Et factum est, quomodo audiuit salutationem 
 Mariae Elisabeth, exultauit infans in utero eius: et inpleta est 
 Spiritu sancto et exclamauit uoce magna et dixit: benedicta 
 tu inter mulieres, et benedictus fructus uentris tui. et unde hoc 
 mihi contigit, ut ueniat mater Domini mei ad me? Item Paulus 
 ad Thessalonicenses II.: At ubi uenit adinpletio temporis, 
 misit Deus filium suum natum de muliere. Item in epistula 
 Iohannis: Omnis spiritus, qui confitetur legum Christum 
 in carne uenisse, de Deo est. qui autem negat in carne uenisse, 
 de Deo non est, sed est de antichristi spiritu.

QVOD HOC FVTVRVM ESSET SIGNVM NATIVITATIS EIVS, VT DE VIRGINE NASCERETVR HOMO ET DEVS, HOMINIS ET DEI FILIVS. 
 
 Apud Esaiam prophetam: Et adiecit Dominus loqui ad 
 Achaz dicens: pete tibi signum a Domino Deo tuo in altitudinem

 

 


 
 susum et in altitudinem deorsum. et dixit Achaz: non petam 
 nec temptabo Dominum Deum meum. et dixit: audite itaque, 
 domus Dauid. non pusillum uobis certamen cum hominibus, quoniam 
 Deus praestat agonem. propter hoc dabit Deus ipse nobis 
 signum: ecce uirgo in utero accipiet et pariet filium, et uocabis 
 nomen eius Emanuel. butyrum et mel manducabit: priusquam. 
 cognoscat aut proferat mala, conmutat bonum. Hoc semen 
 praedixerat Deus de muliere procedere, quod calcaret 
 caput diaboli. In Genesi: Tunc dixit Deus ad serpentem: 
 quia tu hoc fecisti, maledictus tu ab omni pecore et ab 
 omni genere bestiarum terrae. pectore tuo et uentre repes, et erit 
 tibi terra cibus in omnibus diebus uitae tuae. et ponam inimicitiam 
 inter te et mulierem et inter semen tuum et semen eius. ipse 
 tuum calcabit caput et tu obseruabis calcaneum eius.

QVOD ET HOMO ET DEVS CHRISTVS EX VTROQVE GENERE CONCRETVS, VT MEDIATOR ESSE INTER NOS ET PATREM POSSET. 
 
 Apud Hieremiam prophetam: Et homo est, et quis cognoscet eum? 
 Item in Numeris: Orietur stella ex Iacob et 
 exurget homo ex Israel. Item illic: Procedet homo de semine 
 eius et dominabitur multarum gentium, et exaltabitur t quam

 

 


 
 Gog ipsum regnum, et augebitur regnum eius, et Deus eduxit . 
 eum ex Aegypto: quasi claritas unicornis ei, et edet gentes inimicorum 
 suorum et crassitudines eorum emedullabit et balistis 
 suis configet inimicum. recubans requieuit quasi leo et quasi catulus 
 leonis. quis suscitabit eum ? qui benedicunt te, benedicti 
 sunt, et qui maledicunt te, maledicti sunt. Item apud Esaiam: 
 Spiritus Domini super me. propter quod uncxit me bene nuntiare 
 pauperibus, misit me curare contribulatos corde, praedicare captiuis 
 remissionem et caecis uisum, uocare annum Domini acceptabilem 
 et diem retributionis. Vnde in euangelio Gabriel 
 ad Mariam: Et respondens angelus dixit ad illam: Spiritus 
 sanctus superueniet in te et uirtus Altissimi obumbrabit te. quapropter 
 quod nascetur sanctum, uocabitur filius Dei. Item in 
 epistula Pauli ad Corinthios prima: Primus homo de 
 terrae limo, secundus homo de caelo. qualis ille de limo, tales 
 et qui de limo, et qualis caelestis, tales et caelestes. quomodo 
 portauimus imaginem eius, qui de limo est, portemus et imaginem 
 eius, qui de caelo est.

QVOD DE SEMINE DAVID SECVNDVM CARNEM NASCI HABERET. 
 
 In Regnorum secundo: Et fuit uerbum Domini ad Nathan 
 dicens : uade et dic seruo meo Dauid: haec dicit Dominus: non 
 tu aedificabis mihi domum ad inhabitandum: sed erit, cum inpleti 
 fuerint dies tui et dormieris cum patribus tuis, suscitabo 
 semen tuum post te qui erit de utero tuo, et parabo regnum

 

 


 
 eius. hic fabricabit domum nomini meo, et erigam thronum eius 
 usque in saeculum, et ego ero ei in patrem, et ipse erit mihi in 
 filium: et fidem consequetur domus eius, et regnum eius usque 
 in saeculum in conspectu meo. Item apud Esaiam: Et exiet 
 uirga de radice Iesse, et flos de radice ascendet: et requiescet 
 super eum spiritus Dei, spiritus sapientiae et intellectus, spiritus 
 consilii et fortitudinis, spiritus scientiae et pietatis, inplebit 
 eum spiritus timoris Dei. Item in psalmo CXXXI: Iurauit 
 Dominus ipsi Dauid ueritatem et non frustrabitur eum: de fructu 
 uentris tui ponam super sedem meam. Item in euangelio 
 secundum Lucam: Et dixit angelus ad illam: ne timeas, 
 Maria. inuenisti enim gratiam ante Deum. ecce concipies in utero 
 et paries filium et uocabis nomen eius Iesum. hic erit magnus et 
 filius Altissimi uocabitur, et dabit illi Dominus Deus thronum 
 Dauid patris sui, et regnabit super domum Iacob in saecula, et 
 regni eius non erit finis. Item in Apocalypsi: Et uidi librum 
 in dextera Dei sedentis super thronum scriptum intus et retro, 
 signatum signis septem: et uidi angelum fortem praedicantem 
 uoce magna: quis dignus est accipere librum et aperire signa 
 eius ? nec quisquam poterat neque in caelo neque super terram 
 neque sub terra aperire librum sed neque perspicere eum. et ego 
 flebam multum, quod nemo dignus inuentus esset, qui aperiret 
 librum aut uideret illum. et unus ex senioribus dixit mihi: ne

 

 


 
 fleueris, ecce uicit leo de tribu Iuda, radix Dauid, aperire librum 
 et septem signacula eius.

QVOD IN BETHLEEM NASCERETVR. 
 
 ApudMicheam: Et tu Bethleem domus illius Effrata numquid 
 exigua es, ut constituaris in milibus Iuda ? ex te mihi procedet, 
 ut sit princeps apud Israel, et processiones eius a principio, 
 a diebus saeculi. Item in euangelio: Et cum Iesus 
 natus esset in Bethleem Iudaeae in diebus Herodis regis, ecce 
 magi ab oriente uenerunt Hierosolymam dicentes: ubi est, qui 
 natus est rex Iudaeorum ? uidimus enim stellam eius in oriente 
 et uenimus adorare illum.

QVOD HVMILIS IN PRIMO ADVENTV SVO VENIRET. 
 
 Apud Esaiam: Domine, quis credidit auditui nostro, et brachium 
 Dei cui reuelatum est? adnuntiauimus coram ipso sicut 
 pueri, sicut radix in terra sitienti. non est figura eius neque claritas: 
 et uidimus illum, et non habuit figuram neque speciem, 
 sed figura eius sine honore et deficiens praeter ceteros homines. 
 homo in plaga positus et sciens ferre inbecillitatem: quia auersa 
 est facies eius, inhonoratus est et non est conputatus. hic peccata 
 nostra portat et pro nobis dolet, et nos putauimus esse illum 
 in dolore et in plaga et in uexatione: ipse autem uulneratus est 
 propter facinora nostra et infirmatus est propter peccata nostra. 
 doctrina pacis nostrae super illum, liuore eius nos sanati sumus.

 

 


 
 omnes sicut oues errauimus, homo uia sua errauit. et Deus tradidit 
 illum pro peccatis nostris, et ipse propterea, quod uexatus 
 est, non aperuit os suum. Item apud eundem: Non sum contumax 
 neque contradico: dorsum meum posui ad flagella et maxillas 
 meas ad palmas, faciem autem meam non auerti a foeditate 
 sputorum, et fuit Dominus auxiliator meus. Item illic: Non 
 clamabit, neque audiet quisquam in plateis uocem eius. arundinem 
 quassatam non confringet et linum fumigans non extinguet 
 sed in ueritate proferet iudicium. fulgebit et non quassabitur, 
 quoadusque ponat in terra iudicium, et in nomine eius gentes 
 credent. Item in psalmo XXI: Ego autem sum uermis et non 
 homo, obprobrium hominum et abiectio plebis. omnes qui uidebant 
 me subsannabant me et locuti sunt labiis et mouerunt caput: 
 sperauit in Domino. eripiat eum: saluum faciat eum, quoniam 
 uult eum. Item illic: Exaruit uelut testum uirtus mea et lingua 
 mea adhaesit faucibus meis. Item apud Zachariam: Et 
 ostendit mihi Dominus Iesum sacerdotem illum magnum stantem 
 ante faciem angeli Domini, et diabolus stabat ad dexteram eius 
 aduersari ei. et Iesus erat indutus uestimenta sordida et stabat 
 ante faciem ipsius angeli et respondit et ait ad eos qui stabant 
 ante faciem eius dicens: auferte uestimenta sordida ab eo. et 
 dixit ad eum: ecce abstuli iniquitates tuas. et induite eum poderem 
 et inponite cidarim mundam super caput eius. Item

 

 


 
 Paulus apostolus ad Philippenses: Qui in figura Dei constitutus 
 non rapinam arbitratus est, esse se aequalem Deo, sed se 
 exinaniuit formam serui accipiens, in similitudine hominis factus, 
 et habitu inuentus ut homo humiliauit se, factus obaudiens usque 
 ad mortem, mortem autem crucis. propter quod et Deus exaltauit 
 illum et donauit illi nomen, ut sit super omne nomen, ut 
 in nomine Iesu omnes genu curuent caelestium et terrestrium et 
 infernorum, et omnis lingua confiteatur, quia Dominus Iesus in 
 gloria est Dei patris.

QVOD IPSE SIT IVSTVS, QVEM IVDAEI OCCISVBI ESSENT. 
 
 In Sapientia Salomonis: Circumueniamus iustum, quoniam 
 inutilis est nobis et contrarius est operibus nostris et exprobrat 
 nobis peccata legis. promittit scientiam Dei se habere et 
 filium Dei se nominat. factus est nobis in traductione cogitationum 
 nostrarum, grauis est nobis etiam ad uidendum: quoniam 
 dissimilis est aliis uita illius, et mutatae sunt uiae eius. tamquam 
 nugaces aestimati sumus ab illo, continet se a uiis nostris 
 quasi ab inmunditiis et praefert nouissima iustorum et gloriatur 
 patrem Deum. uideamus ergo, si sermones eius ueri sunt, et 
 temptemus, quae euentura sunt illi. contumelia et tormento interrogemus 
 eum, ut sciamus reuerentiam illius et probemus patientiam 
 eius. morte turpissima condemnemus eum. haec cogitauerunt 
 et errauerunt: excaecauit enim illos malitia ipsorum et 
 nescierunt sacramenta Dei. Item apud Esaiam: Videte, quomodo 
 iustus perit, et nemo intellegit, et uiri iusti tolluntur, et

 

 


 
 nemo recognoscit. a facie enim iniustitiae sublatus est iustus, erit 
 in pace sepultura eius. De hoc ipso in Exodo ante praedictum: 
 Innocentem et iustum non occides. Item in euangelio: 
 ludas paenitentia ductus sacerdotibus et senioribus dixit: 
 peccaui tradens sanguinem iustum

QVOD IPSE DICTVS SIT OVIS ET AGNVS, QVI OCCIDI HABERET, ET DE SACRAMENTO PASSIONIS. 
 
 Apud Esaiam: Sicut ouis ad uictimam adductus est et sicut 
 agnus coram tondente sine uoce, sic non aperuit os suum. in humilitate 
 iudicium eius sublatum est: natiuitatem autem eius quis 
 enarrabit? quoniam auferetur a terra uita eius, a facinoribus 
 populi mei abductus est ad mortem, et dabo malos pro sepultura 
 eius et ipsos diuites pro morte eius, quia facinus non fecit neque 
 insidias ore suo. propterea ipse consequetur multos et fortium diuidet 
 spolia, propterea quod tradita est ad mortem anima eius, 
 et inter facinerosos deputatus est. et ipse peccata multorum pertulit 
 et propter facinora illorum traditus est. Item apud Hieremiam 
 prophetam: Domine, significa mihi, et cognoscam, 
 tunc uidi meditationes eorum. ego sicut agnus sine malitia perductus 
 sum ad uictimam: in me cogitauerunt cogitatum dicentes: 
 uenite, mittamus lignum in panem eius et eradamus a terra 
 uitam eius, et nomen eius non erit in memoria amplius. Item 
 in Exodo dixit Dominus Deus ad Moysen: Accipiant 
 sibi singuli ouem per domos tribuum, ouem sine uitio, perfectum, 
 masculum, anniculum erit uobis. ab agnis et haedis

 

 


 
 accipietis, et occident illum omne uulgus synagogae filiorum 
 Israel ad uesperam et accipient de sanguine et ponent super duos 
 postes et super limen in domibus, in quibus eum edent in ipsis: 
 et edent carnes ista nocte assatas igni et azyma cum picridibus 
 edent. non edetis de eis crudam neque coctam in aqua, nisi assatas 
 igni, caput cum pedibus et interaneis: nihil derelinquetis ex 
 his in mane et ossum non confringetis ab eo. quae autem relicta 
 fuerint de eo usque in mane, igni crementur. sic autem comedetis 
 eum: lumbi uestri praecincti et caligae uestrae in pedibus 
 uestris et bacula uestra in manibus uestris: et edetis eum festinanter. 
 pascha est Domini. Item in Apocalypsi: Et uidi in 
 medio throni et quattuor animalium et in medio seniorum agnum 
 stantem tamquam occisum, habentem cornua septem et oculos 
 septem, qui sunt septem spiritus Dei missi per orbem terrae. et 
 ueni et accepit librum de dextera Dei sedentis in throno. et cum 
 accepisset librum, quattuor animalia et uiginti quattuor seniores 
 prostrauerunt se ante agnum habentes singuli aureas citharas et 
 pateras aureas plenas odoramentis supplicationum, quae sunt orationes 
 sanctorum, et cantauerunt canticum nonum dicentes: dignus 
 es accipere librum et aperire signacula eius, quoniam occisus 
 es et emisti nos de sanguine tuo ex omni tribu et lingua et 
 populo et natione, et eos regnum Deo nostro sacerdotesque

 

 

 

 


 
 fecisti, et regnabunt super terram. Item in euangelio: Altera 
 die uidit Iohannes Iesum uenientem ad se et ait: ecce agnus Dei, 
 ecce qui auferet peccata mundi.

QVOD IDEM ET LAPIS DICTVS SIT. 
 
 Apud Esaiam prophetam sic dicit Dominus: Ecce 
 ego inmitto in fundamenta Sion lapidem pretiosum, electum, 
 summum, angularem, honoratum: et qui crediderit in eum non 
 confundetur. Item in psalmo CXVII: Lapidem quem reprobauerunt 
 aedificantes, hic factus est in caput anguli. a Domino 
 factus est hic et est mirabilis in oculis nostris. hic est dies, quem 
 fecit Dominus: exultemus et laetemur in eo. o Domine, saluum 
 me fac, o Domine, bene prospera. benedictus qui uenit in nomine 
 Domini. Item apud Zachariam: Ecce ego adduco puerum 
 meum. ortus nomen est ei: quoniam lapis, quem dedi ante 
 faciem Iesu, super lapidem ipsum unum septem oculi sunt. Item 
 in Deuteronomio: Et scribes super lapidem omnem legem 
 hanc manifeste nimis. Item apud Iesum Naue: Et accepit 
 lapidem magnum et statuit eum illic contra Dominum et ait 
 Iesus ad populum: ecce lapis iste erit in testimonium, quia iste 
 audiuit omnia quae dicta sunt a Domino, quanta locutus est ad 
 uos hodie: et erit ipse uobis in testimonium in nouissimo dierum, 
 quando recesseritis a Deo uestro. Item in Actibus apostolorum 
 Petrus: Principes populi et seniores Israel: ecce nos 
 hodie interrogamur a uobis super benefacto hominis infirmi, in

 

 


 
 quo iste saluatus est. sit uobis omnibus notum et omni populo 
 Israel, quia in nomine Iesu Christi Nazareni, quem uos crucifixistis, 
 quem Deus suscitauit a mortuis, in illo iste in conspectu 
 uestro sanus adstat, in alio autem nullo. hic est lapis qui contemptus 
 est a uobis qui aedificabatis, qui factus est in caput anguli. 
 non est enim nomen aliud sub caelo datum hominibus, in 
 quo oportet saluari nos. Hic est lapis in Genesi, quem 
 ponit Iacob ad caput suum, quia caput uiri Christus, 
 et dormiens uidet scalam ad caelum pertingentem, 
 in qua constitutus erat Dominus, et angeli ascendebant 
 et descendebant: quem lapidem consecrauit et 
 uncxit sacramento unctionis Christum significans. 
 hic est lapis in Exodo, super quem sedit Moyses in cacumine 
 collis, quando Iesus Naue contra Amalech 
 dimicabat, et sacramento lapidis et stabilitate sessionis 
 Amalech superatus est ab Iesu, id est diabolus 
 a Christo uictus est. hic est lapis magnus [in Basilion 
 primo], super quem posita est arca testamenti, quando 
 eam ab allophylis remissam et redditam in plaustro 
 boues reporta uerunt. hic est lapis [in Basilion primo], 
 quo Dauid frontem Goliae percussit et occidit, 
 significans diabolum et seruos eius inde prosterni 
 uictos scilicet ea capitis parte, quam signatam non 
 habent: quo signo nos et tuti sumus semper et uiuimus. 
 hic est lapis, quem cum alienigenas Israel

 

 


 
 uicisset, statuit Samuel et appellauit nomen eius Abennezer 
 id est lapis auxiliator.

QVOD DEINDE IDEM LAPIS MONS FIERET ET INPLERET TOTAM TERRAM. 
 
 Apud Danihelem: Et ecce imago nimis magna, et contemplatio 
 eius imaginis metuenda et elata stabat contra te: cuius 
 caput fuit ex auro bono, pectus et brachia eius argentea, uenter 
 et femora aerea, pedes autem ex parte quidem ferrei, ex parte 
 autem fictiles, quoadusque abscisus est lapis de monte sine manibus 
 concidentium et percussit imaginem super pedes ferreos et 
 fictiles et comminuit eos minutatim, et factum est simul ferrum 
 et testa et aeramentum et argentum et aurum, facta sunt minuta 
 quasi palea aut puluis in area aestate, et uentilauit illa uentus, 
 ita ut nihil remanserit in illis, et lapis qui percussit imaginem 
 factus est mons magnus et inpleuit totam terram.

QVOD IN NOVISSIMIS TEMPOEIBVS IDEM MONS MANIFESTARETVR, SVPER QVEM GENTES VENIRENT ET IN QVEM IVSTI QVIQVE ASCENDERENT. 
 
 Apud Esaiam: Erit in nouissimis temporibus manifestus 
 mons Domini et domus Dei super uertices montium et exaltabitur 
 super colles, et uenient super illum omnes gentes, et ambulabunt 
 multi et dicent: uenite, ascendamus in montem Domini 
 et in domum Dei Iacob, et nuntiabit nobis uiam eius, et ambulabimus 
 in illa. de Sion enim prodiet lex et uerbum Domini ab 
 Hierusalem: et iudicabit inter gentes et redarguet populum

 

 


 
 multum, et concident gladios suos in aratra et lanceas suas in falces 
 et iam non discent pugnare. Item in psalmo XXIII: Quis 
 ascendit in montem Domini aut quis stabit in loco sancto eius? 
 innocens manibus et mundo corde, qui non accepit in uano animam 
 suam nec iurauit proximo suo in dolo. hic accipiet benedictionem 
 a Domino et misericordiam a Deo salutari suo. haec est 
 generatio requirentium illum, quaerentium faciem Dei Iacob.

QVOD IPSE SIT SPONSVS ECCLESIAM HABENS SPONSAM, DE QVA FILII SPIRITALES NASCERENTVR. 
 
 Apud Iohel: Canite tuba in Sion, sanctificate ieiunium et 
 indicite curationem, adgregate populum, sanctificate ecclesiam, 
 excipite maiores natu, colligite paruulos lactantes, procedat sponsus 
 de cubiculo suo et sponsa de thalamo suo. Item apud Hieremiam: 
 Et auferam de ciuitatibus Iuda et de quadriuiis Hierusalem 
 uocem laetantium et uocem gaudentium, uocem sponsi et 
 uocem sponsae. Item in psalmo XVIII: Et ipse tamquam sponsus 
 procedit de thalamo suo: exultauit ut gigans ad currendam 
 uiam. a summo caelo egressio eius et occursus eius usque ad 
 summum eius, nec est qui se abscondat a calore eius. Item 
 in Apocalypsi: Veni, ostendam tibi nonam nuptam uxorem 
 agni. et duxit me in spiritu in montem magnum et ostendit mihi 
 ciuitatem sanctam Hierusalem descendentem de caelo, a Deo

 

 


 
 habentem claritatem Dei. Item in euangelio secundum Iohannem: 
 Vos mihi testes estis, quoniam dixi eis qui missi sunt 
 ab Hierosolymis ad me, quia non sum Christus, sed quoniam 
 missus sum ante ipsum. qui habet enim sponsam sponsus est: 
 amicus autem sponsi est qui stat et audit eum et gaudio gaudet 
 propter uocem sponsi. Huius rei mysterium ostensum 
 est apud Iesum Naue, quando iussus est excalciare 
 se, quod scilicet sponsus non ipse esset erat 
 enim in lege, ut quisque nuptias recusaret calciamentum 
 deponeret, calciaretur uero ille qui sponsus 
 fu turus esset — Et factum est, quomodo fuit Iesus in Ierico, 
 circumspexit oculis et uidit hominem stantem ante faciem suam 
 et frameam haerentem in manu eius et dixit: noster es aut aduersariorum? 
 ille autem dixit: ego sum dux uirtutis Domini, 
 nunc adueni. et Iesus cecidit in faciem ad terram et ait illi: Domine, 
 quid imperas famulo tuo? et ait dux uirtutis Domini: 
 solue calciamentum de pedibus tuis. locus enim, in quo stas, terra 
 sancta est. Item in Exodo Moyses iubetur calciamentum 
 deponere, quod nec ipse sponsus esset: Et adparuit 
 ei angelus Domini in flamma ignis de rubo: et uidit, quoniam 
 rubus ardebat igni, rubus autem non cremabatur. et dixit 
 Moyses: transiens uidebo hoc grande uisum, cur utique non crematur 
 rubus. ut uidit autem, quoniam accedit uidere, uocauit 
 eum Dominus Deus de rubo dicens: Moyses, Moyses. qui dixit: 
 quid est? et dixit: ne accesseris huc nisi solueris calciamentum 
 de pedibus tuis. locus enim, in quo stas, terra sancta est. et dixit

 

 


 
 ei: ego sum Deus patrum tuorum, Deus Abraham, Deus Isaac 
 et Deus Iacob. Hoc autem manifestum est in euangelio 
 secundum Iohannem: Et respondit illis Iohannes: ego quidem 
 baptizo in aqua: in medio autem uestrum stat, quem uos 
 ignoratis: ipse est enim, de quo dixi: post me ueniens homo ante 
 me factus est, cuius non sum dignus corrigiam calciamenti soluere. 
 Item secundum Lucam: Sint lumbi uestri adcincti 
 et lucernae ardentes et uos similes hominibus expectantibus dominum 
 suum , quando ueniat a nuptiis, ut cum uenerit et pulsauerit, 
 aperiant illi. beati serui quos adueniens dominus inuenerit 
 uigilantes. Item in Apocalypsi: Regnauit Dominus Deus omnipotens, 
 gaudeamus et exultemus et demus ei claritatem, quoniam 
 uenerunt nuptiae agni et uxor eius se praeparauit.

QVOD CRVCI ILLVM FIXVRI ESSENT IVDAEI. 
 
 Apud Esaiam: Expandi manus meas tota die ad plebem contumacem 
 et contradicentem mihi, qui ambulant uias non bonas 
 sed post peccata sua. Item apud Hieremiam: Venite, mittamus 
 lignum in panem eius et eradamus a terra uitam eius. 
 Item in Deuteronomio: Et erit pendens uita tua ante oculos 
 tuos, et timebis die et nocte et non credes uitae tuae. Item in 
 psalmo XXI: Effoderunt manus meas et pedes, dinumerauerunt 
 omnia ossa mea. ipsi uero considerauerunt et conspexerunt me,

 

 


 
 diuiserunt sibi uestimenta mea et super uestem meam miserunt 
 sortem. tu autem, Domine, ne elongaueris auxilium tuum a me, 
 ad defensionem meam respice. eripe a framea animam meam et 
 de manu canis unicam meam. libera me de ore leonis et a cornibus 
 unicornuorum humilitatem meam. narrabo nomen tuum fratribus 
 meis, in medio ecclesiae laudabo te. Item in psalmo 
 CXVIII: Confige clauis de metu tuo carnes meas. Item in 
 psalmo CXL: Eleuatio manuum mearum sacrificium uespertinum. 
 De quo sacrificio Sophonias dixit: Metuite a 
 facie Domini Dei, quoniam prope est dies eius: quia parauit 
 Dominus sacrificium suum, sanctificauit uocatos suos. Item 
 apud Zachariam: Et intuebuntur in me, in quem transfixerunt. 
 Item in psalmo LXXXVII: Et clamaui ad te, Domine 
 Deus meus, tota die, expandi manus meas ad te. It em in 
 Numeris: Non quasi homo Deus suspenditur neque quasi filius 
 hominis minas patitur. Vnde in eu.angelio Dominus dicit: 
 Sicut Moyses exaltauit serpentem in eremo, ita exaltari oportet 
 Filium hominis, ut omnis qui crediderit in eum habeat uitam 
 aeternam.

QVOD IN PASSIONE CRVCIS ET SIGNO VIRTVS OMXIS SIT ET POTESTAS. 
 
 Apud Abbacuc: Texit caelos uirtus eius, et laudis eius 
 plena est terra: et splendor eius ut lux erit, cornua in manibus 
 eius erunt. et illic constabilita est uirtus gloriae eius, et constituet 
 dilectionem ualidam. ante faciem suam ibit uerbum et praecedet 
 in campum secundum gressus suos. Item apud Esaiam: 
 Ecce natus est uobis puer, datus est nobis filius, cuius imperium 
 super humeros eius: et uocatum est nomen eius magnae cogitationis 
 nuntius. Hoc signo crucis et Amalech uictus est 
 ab Iesu per Moysen. Item in Exodo dixit Moyses ad 
 Iesum: Elige tibi uiros et exi et constitue cum Amalech in crastinum. 
 et ecce ego stabo in cacumine collis et uirga Dei in 
 manu mea. et factum est, cum leuabat manus Moyses, praevalebat 
 Israel. ubi autem submiserat manus, inualescebat Amalech. 
 sed manus Moysi graues, et accepto lapide subposuerunt sub eo, 
 et sedebat super eum, et Aaron et Ur sustinebant manus hinc et 
 inde, et factae sunt manus Moysi stabiles usque in occasum solis, 
 et fugauit Iesus Amalech et omnem populum eius. et dixit

 

 


 
 Dominus ad Moysen: scribe hoc, ut sit memoriae in libro, et da in 
 aures Iesu, quoniam deletione deleam memoriam Amalech de 
 sub caelo.

QVOD IN HOC SIGNO CRVCIS SALVS SIT OMNIBVS QVI IN FRONTIBVS NOTENTVR. 
 
 Apud Ezechiel dicit Deus: Transi mediam Hierusalem 
 et notabis signum super frontes uirorum qui ingemunt et maerent 
 ob iniquitates quae fiunt in medio ipsorum. Item illic: 
 Vadite et caedite et nolite parcere oculis uestris. nolite misereri 
 seniores aut iuuenes et uirgines et paruulos et mulieres interficite, 
 ut perdeleantur. omnem autem, super quem signum scriptum 
 est, ne tetigeritis, et ab ipsis sanctis meis incipite. Item in 
 Exodo Deus ad Moysen: Et erit sanguis in signo uobis super 
 domos, in quibus ibi eritis: et uidebo sanguinem et protegam 
 uos, et non erit in uobis plaga diminutionis, cum percutiam 
 terram Aegypti. Item in Apocalypsi: Et uidi et ecce agnum 
 stantem in monte Sion et cum eo centum quadraginta quattuor 
 milia habentes nomen eius et nomen patris ipsius scriptum in 
 frontibus. Item illic: Ego Α et Ω , primus et nouissimus, initium 
 et finis. felices eos qui faciunt praecepta eius, ut sit potestas 
 eorum super lignum uitae.

QVOD MEDIO DIE IN PASSIONE EIVS TENEBRAE FVTVRAE ESSENT. 
 
 Apud Amos: Et erit in illo die, dicit Dominus, occidet sol 
 meridie et obtenebrabitur dies lucis: et conuertam dies festos 
 uestros in luctum et omnia cantica uestra in lamentationem. Item 
 apud Hieremiam: Exterrita est quae parit et taeduit anima 
 eius. subiit sol ei, cum adhuc medius dies esset, confusa est et 
 maledicta. reliquos eorum in gladium dabo in conspectu inimico>rum 
 eorum. Item in euangelio: A sexta autem hora tenebrae 
 factae sunt per totam terram usque in horam nonam.

QVOD A MORTE NON VINCERETVR NEC APVD INFEROS REMANSVRVS ESSET. 
 
 InpsalmoXV: Quoniam non derelinques animam meam in 
 infernum nec dabis sanctum tuum uidere corruptionem. Item in 
 psalmo XXVIIII: Domine, eduxisti ab inferis animam meam. 
 Item in psalmo III: Ego dormiui et quieui et exurrexi, 
 quoniam Dominus suscipiet me. Item in euangelio

 

 


 
 secundum Iohannem: Nemo aufert animam meam a me, sed 
 ego a me pono eam: potestatem habeo ponendi eam et potestatem 
 habeo iterum sumendi eam: hoc enim mandatum accepi 
 a patre meo.

QVOD AB INFERIS TERTIO DIE RESVRGERET. 
 
 Apud Osee: Viuificabit nos post biduum die tertio. Item in 
 Exodo: Et dixit Dominus ad Moysen: descende et testificare 
 populum et sanctifica illos hodie et cras, et lauent uestimenta 
 sua et sint parati in perendinum diem. die enim tertio descendet 
 Dominus in montem Sina Item in euangelio: Progenies nequam 
 et adultera signum quaerit, et signum non dabitur illi nisi 
 signum Ionae prophetae. quomodo enim fuit I onas in uentre ceti 
 tribus diebus et tribus noctibus, ita erit et filius hominis tribus 
 diebus et tribus noctibus in corde terrae.

QVOD CVM RESVRREXISSET, ACCIPERET A PATRE OMNEM POTESTATEM ET POTESTAS EIVS AETERNA SIT. 
 
 Apud Danihelem: Videbam in uisu nocte: et ecce in nubibus 
 caeli quasi filius hominis ueniens uenit usque ad ueterem 
 dierum et stetit in conspectu eius, et qui adsistebant ei obtulerunt 
 eum: et data est ei potestas regia et omnes reges terrae 
 per genus et omnis claritas seruiens ei, et potestas eius aeterna 
 quae non auferetur et regnum eius non conrumpetur. Item apud 
 Esaiam: Nunc exurgam, dicit Dominus, nunc clarificabor, nunc

 

 


 
 exaltabor: nunc uidebitis, nunc intellegetis, nunc confundemini, 
 uana erit fortitudo spiritus uestri, ignis uos consumet. Item in 
 psalmo CVIIII: Dicit Dominus Domino meo: sede ad dexteram 
 \'meam, donec ponam inimicos tuos scabellum pedum tuorum. 
 uirgam uirtutis tuae emittet Dominus ex Sion, et dominaberis 
 in medio inimicorum tuorum. Item in Apocalypsi: Et conuersus 
 respexi, ut uiderem uocem quae mecum loquebatur. et 
 uidi septem candelabra aurea et in medio candelabrorum similem 
 Filio hominis uestitum poderem et erat praecinctus supra mamillas 
 zonam auream: caput autem eius et capilli erant albi uelut 
 lana ant nix, et oculi eius ut flamma ignis et pedes eius similes 
 aurichalco sicut de fornace ignea et uox eius ut sonus aquarum 
 multarum, et habebat in dextera sua septem stellas et ex ore eius 
 gladius utrimque acutus exiebat et facies eius splendebat ut sol 
 in uirtute sua: et cum uidissem eum, cecidi ad pedes eius tamquam 
 mortuus, et inposuit super me dexteram suam dicens: noli 
 timere, ego sum primus et nouissimus et uiuus qui fueram mortuus 
 et ecce sum uiuens in saecula saeculorum et habeo claues 
 mortis et inferorum. Item in euangelio Dominus dicit 
 post r esurrec tionem: Data est mihi omnis potestas in caelo 
 et in terra: ite ergo et docete omnes gentes baptizantes eos in 
 nomine Patris et Filii et Spiritus sancti, docentes eos obseruare 
 omnia quaecumque praecepi uobis.

QVOD PERVENIRI NON POSSIT AD DEVM PATREM NISI PEB FILIVM EIVS 1ESVM CHRISTVM. 
 
 In euangelio: Ego sum uia et ueritas et uita. nemo uenit 
 ad patrem nisi per me. Item illic: Ego sum ianua: per me si 
 qui introierit, saluabitur. Item illic: Multi prophetae et iusti 
 concupierunt uidere quae uidetis et non uiderunt et audire quae 
 auditis et non audierunt. Item illic: Qui credit in filium habet 
 uitam aeternam: qui non dicto audiens est filio non uidebit uitam, 
 sed ira Dei manebit super eum. Item Paulus apostolus 
 ad Ephesios: Et cum uenisset, adnuntiauit uobis pacem his 
 qui longe et pacem his qui prope, quia per ipsum habemus accessum 
 ambo in uno spiritu ad patrem. Item ad Romanos: Omnes 
 enim peccauerunt et egent claritatem Dei, iustificantur autem 
 dono ipsius et gratia per redemptionem quae est in Christo Iesu. 
 Item in epistula Petrus apostolus: Christus semel pro 
 peccatis nostris mortuus est, iustus pro iniustis, ut nos offerret 
 Deo. Item illic: In hoc enim et mortuis praedicatum est, ut 
 suscitentur. Item in epistula Iohannes apostolus: Qui 
 negat filium neque patrem habet: qui confitetur filium et filium 
 et patrem habet.

QVOD IPSE IVDEX VENTVRVS SIT. 
 
 Apud Malachiam: Ecce dies Domini uenit ardens uelut clibanus: 
 eruntque omnes alienigenae et omnes iniqui stipula, et

 

 


 
 succendet illos adueniens dies, dicit Dominus. Item in psalmo 
 XLVIIII: Deus deorum Dominus locutus est et uocauit terram a 
 solis ortu usque ad occasum, ex Sion species decoris eius. Deus 
 manifeste ueniet Deus noster et non silebit. ignis in conspectu 
 eius ardebit et in circuitu eius tempestas ualida. aduocauit caelum 
 susum et terram discernere populum suum. congregate illi 
 iustos eius qui ordinant testamentum eius super sacrificia: et 
 adnuntiabunt caeli iustitiam eius, quoniam Deus iudex est. Item 
 apudEsaiam: Dominus Deus uirtutum prodibit et comminuet 
 bellum: excitabit certamen et clamabit super inimicos suos cum 
 fortitudine: tacui, numquid semper tacebo ? Item in psalmo 
 LXVII: Exurgat Deus, et dissipentur inimici eius et fugiant qui 
 oderunt eum a facie eius. sicut deficit fumus, deficiant: sicut 
 fluit cera a facie ignis, sic pereant peccatores a facie Dei, et iusti 
 epulentur et exultent in conspectu Dei et delectentur in laetitia. 
 cantate Domino, psalmum dicite nomini eius, iter facite ei 
 qui ascendit ad occasum, Dominus nomen est ei. turbabuntur a 
 facie eius patris orphanorum et iudicis uiduarum. Deus in loco 
 sancto suo, Deus qui habitare facit unanimes in domo, qui educet

 

 


 
 uinctos in fortitudine, similiter eos qui in iram prouocant, qui 
 habitant in sepulchris. Deus, cum egredieris coram populo tuo, 
 dum transgredieris in deserto. Item in psalmo LXXXI: 
 Exurge, Deus, iudica terram, quoniam tu disperdes in omnibus 
 gentibus. Item in euangelio secundum Matthaeum: Quid 
 nobis et tibi, fili Dei? quid huc uenisti ante tempus perdere nos? 
 Item secundum Iohannem: Nihil pater iudicat sed omne 
 iudicium filio dedit, ut omnes honorificent filium sicut honorificant 
 patrem. qui non honorificat filium non honorificat patrem 
 qui misit eum. Item Paulus apostolus ad Corinthios 
 secunda: Omnes nos manifestari oportet ante tribunal Christi, 
 ut reportet unusquisque sui corporis propria secundum quae egit 
 siue bona siue mala.

QVOD IPSE SIT REX IN AETERNVM REGNATVRVS. 
 
 Apud Zachariam: Dicite filiae Sion: ecce rex tuus uenit 
 tibi iustus et saluans, mitis, sedens super asinum indomitum. 
 Item apud Esaiam: Quis nuntiabit uobis locum illum aeternum? 
 ambulans in iustitia et manus abstinens a muneribus, grauans 
 aures, ut non audiat iudicium sanguinis, et conprimens

 

 


 
 oculos suos, ne uideat iniustitiam, hic habitabit in alta spelunca 
 petrae fortis: panis illi dabitur et aqua eius fidelis. regem cum 
 claritate uidebitis. Item apud Malachiam: Rex magnus sum 
 ego, dicit Dominus, et nomen meum inlustre est apud gentes. 
 Item in psalmo secundo: Ego autem constitutus sum rex 
 ab eo super Sion montem sanctum eius praedicans praeceptum 
 Domini. Item in psalmo XXI: Reminiscentur et conuertentur 
 ad Dominum uniuersi fines terrae et adorabunt in conspectu eius 
 omnes patriae gentium: quoniam Domini est regnum et ipse dominabitur 
 gentium. Item in psalmo XXIII: Tollite portas, 
 principes, uestri et eleuamini, portae aeternales, et introibit 
 rex gloriae. quis est iste rex gloriae ? Dominus fortis et potens, 
 Dominus potens in proelio. tollite portas, principes, uestri et 
 eleuamini, portae aeternales, et introibit rex gloriae. quis est 
 iste rex gloriae? Dominus uirtutum ipse est rex gloriae. Item 
 in psalmo XLIIII: Eructauit cor meum uerbum bonum, dico 
 ego opera mea regi. lingua mea calamus scribae uelociter scribentis. 
 speciosus forma prae filiis hominum, diffusa est gratia in

 

 

 

 


 
 labiis tuis, propterea benedixit te Deus in aeternum. adcingere 
 gladium tuum circa femur, potentissime specie et pulchritudine 
 tua, et intende et prospere procede et regna propter ueritatem et 
 mansuetudinem et iustitiam. Item inpsalmoV: Rex meus et 
 Deus meus, quoniam ad te orabo, Domine, mane et exaudies 
 uocem meam , mane adstabo tibi et uidebo. Item in psalmo 
 XCVI: Dominus regnauit, exultet terra, laetentur insulae multae. 
 Item in psalmo XLIIII: Adstitit regina a dextris tuis in uestitu 
 deaurato, circumamicta uarietatem. audi, filia, et uide 
 et inclina aurem tuam et obliuiscere populum tuum et domum 
 patris tui, quoniam concupiuit rex speciem tuam, quia ipse est 
 Dominus Deus tuus. Item in psalmo LXXIII: Deus autem 
 rex noster ante saecula, operatus est salutem in medio terrae. 
 Item in euangelio secundum Matthaeum: Et cum Iesus 
 natus esset in Bethleem Iudaeae in diebus Herodis regis, ecce 
 magi ab oriente uenerunt Hierosolymam dicentes: ubi est qui 
 natus est rex Iudaeorum P uidimus enim stellam eius in orientem 
 et uenimus adorare eum. Item secundum Iohannem 
 dixit Iesus: Regnum meum non est de isto saeculo: si

 

 


 
 de isto saeculo esset regnum meum, ministri mei turbarentur 
 ne traderer Iudaeis: nunc autem regnum meum non est hinc. 
 dixit Pilatus: ergo rex es tu? respondit Iesus: tu dicis quoniam 
 rex sum: in hoc natus sum et in hoc ueni in saeculum, ut 
 testimonium dicam ueritati. omnis qui est de ueritate audit 
 uocem meam.

QVOD IPSE SIT ET IVDEX ET REX. 
 
 Item in psalmo LXXI: Deus, iudicium tuum regi da et 
 iustitiam tuam filio regis iudicare populum tuum in tua iustitia. 
 Item in Apocalypsi: Et uidi caelum apertum, et ecce equus 
 albus, et qui sedebat super eum uocabatur fidelis et uerus, 
 aequum iustumque iudicat et proeliatur: oculi autem eius erant 
 tamquam flamma ignis et super caput eius diademata multa et 
 portabat nomen scriptum nemini alii nisi sibi notum: et erat 
 coopertus uestem sparsam sanguineam et dicitur nomen eius 
 uerbum Dei: et exercitus qui sunt in caelo sequebantur eum in 
 equis albis induti byssinum album mundum, et de ore eius exiel.at 
 gladius acutus, ut ex eo percuteret nationes quas ipse pasturus 
 est in uirga ferrea, et ipse calcabit torcular uini irae Dei 
 omnipotentis. habet etiam in ueste et in femore suo nomen scriptum: 
 rex regum et dominus dominorum. Item in euangelio: 
 Cum uenerit filius hominis in claritate sua et omnes angeli cum

 

 

 


 
 eo, tunc sedebit in throno claritatis suae et colligentur ante eum 
 omnes gentes: et segregabit illos ab inuicem, quemadmodum 
 pastor segregat oues ab haedis, et statuet oues a dextera sua, haedos 
 autem a sinistra. tunc dicet rex eis qui a dextera sua sunt: uenite, 
 benedicti patris mei, percipite quod uobis paratum est regnum 
 ab origine mundi: esuriui enim et dedistis mihi manducare, sitiui 
 et potastis me, hospes fui et abduxistis me, nudus et texistis 
 me, infirmatus sum et uisitastis me, in carcere fui et uenistis ad 
 me. tunc respondebunt ei iusti dicentes: Domine, quando te uidimus 
 esurientem et pauimus, sitientem et potauimus? quando 
 te uidimus hospitem et abduximus, nudum et uestiuimus? quando 
 autem te uidimus infirmari aut in carcere et uenimus ad te? et 
 respondens rex dicet eis: amen dico uobis, quamdiu fecistis uni 
 horum ex fratribus meis minimis, mihi fecistis. tunc dicet illis 
 qui a sinistra sunt: discedite a me, maledicti, in ignem aeternum 
 quem parauit pater meus diabolo et angelis eius. esuriui 
 enim et non dedistis mihi manducare, sitiui et non potastis me, 
 hospes fui et non abduxistis me, nudus et non uestistis me, infirmus 
 et in carcere et non uenistis ad me. tunc respondebunt 
 et ipsi dicentes: Domine, quando te uidimus esurientem aut 
 sitientem aut hospitem aut nudum aut infirmum aut in carcere 
 et non ministrauimus tibi? et respondebit illis: amen dico

 


 
 nobis, quamdiu non fecistis uni ex minimis his, neque mihi 
 fecistis. et ibunt isti in ignem aeternum, iusti autem in uitam 
 aeternam.

CVPRIANVS QVIRINO FILIO SALVTEM. 
 
 Pro fide ac deuotione tua, quam Domino Deo exhibes, fili carissime, 
 petisti, ut ad instruendum te excerperem de scripturis 
 sanctis quaedam capitula ad religiosam sectae nostrae disciplinam 
 pertinentia, lectionis diuinae succinctam diligentiam quaerens, 
 ut animus Deo deditus non longis aut multis librorum uoluminibus 
 fatigetur, sed eruditus breuiario praeceptorum caelestium 
 habeat ad fouendam memoriam suam salubre et grande conpendium. 
 et quia tibi plenum dilectionis obsequium debeo, feci 
 quod petisti, ut laborarem semel, ne tu semper laborares. quantum 
 potuit itaque mediocritas nostra conplecti, collecta sunt a 
 me quaedam praecepta dominica et magisteria diuina quae esse 
 et facilia et utilia legentibus possint, dum in breuiarium pauca 
 digesta et uelociter perleguntur et frequenter iterantur. opto 
 fili carissime, semper bene ualere.

DE BONO OPERIS ET MIBERICORDIAE. 
 
 Apud Esaiam: Exclama in fortitudine et noli parcere, sicut 
 tuba exalta uocem tuam, adnuntia plebi meae peccata ipsorum 
 et domui Iacob facinora eorum. me de die in diem quaerunt et 
 cognoscere uias meas concupiscunt, quasi plebs quae iustitiam 
 fecerit et iudicium Dei non deseruerit. postulant a me nunc iudicium 
 iustum et adpropinquare Deo concupiscunt dicentes: quid 
 quia ieiunauimus, et non uidisti, humiliauimus animas nostras, 
 et non cognouisti? in diebus enim ieiunii inueniuntur uoluntates 
 uestrae. aut enim subiectos uobis conpungitis aut ad iudicia et 
 lites ieiunatis aut proximos caeditis pugnis. ut quid mihi ieiunatis, 
 ut hodie audiatur uox uestra in clamore? non hoc ieiunium 
 quod ego elegi et diem humiliare hominem animam suam. 
 tametsi contorseris quasi circulum collum tuum et saccum et 
 cinerem substraueris, nec sic uocabis ieiunium acceptum. non 
 tale ieiunium elegi, dicit Dominus: sed solue omnem nodum 
 iniustitiae, resolue suffocationes inpotentium conmerciorum, dimitte 
 quassatos in requiem et omnem consignationem iniustam 
 dissipa. frange esurienti panem tuum et egenos sine tecto induc 
 in domum tuam. si uideris nudum, uesti et domesticos seminis 
 tui non despicies. tunc erumpet temporaneum lumen tuum et 
 uestimenta tua cito orientur. et praeibit ante te iustitia et claritas 
 Dei circumdabit te. tunc exclamabis, et Deus exaudiet te. 
 dum adhuc loqueris, dicit: ecce adsum. Item in Iob:

 

 


 
 Conseruaui egenum de manu potentis et pupillo cui non erat adiutor 
 auxiliatus sum. os uiduae benedixit me, cum essem oculus caecorum, 
 pes quoque clodorum ego essem et inualidorum pater. 
 Item in Tobia: Et dixi Tobiae filio meo: uade et adduc 
 quemcumque pauperem inueneris ex fratribus nostris, qui tamen 
 in mente habeat Deum ex toto corde suo. hunc adduc et manducabit 
 pariter meum prandium hoc: ecce sustineo te, fili , donec 
 uenias. Item illic: Omnibus diebus uitae tuae, fili , Deum in 
 mente habeto et noli praeterire praecepta eius. iustitiam fac omnibus 
 diebus uitae tuae et noli ambulare uiam iniquitatis: quoniam 
 agente te ex ueritate erit respectus operum tuorum. ex substantia 
 tua fac eleemosynam et noli auertere faciem tuam ab ullo 
 paupere. ita fiet, ut nec a te auertatur facies Dei. quomodo habueris, 
 fili, sic fac: si tibi fuerit copiosa substantia, plus ex illa 
 fac eleemosynam: si exiguum habueris, ex hoc ipso exiguo communica. 
 et ne timueris, cum facis eleemosynam: praemium bonum 
 repones tibi in diem necessitatis: quoniam eleemosyna a 
 morte liberat et non patitur ire in tenebras. munus bonum 
 est eleemosyna omnibus qui faciunt eam coram summo Deo. 
 Item in Sapientia Salomonis: Qui pauperum miseretur,. 
 Deo faenerat. Item illic: Qui dat pauperibus, non egebit: qui 
 autem auertit oculum suum, in magna inopia erit. Item illic: 
 Eleemosynis et fide peccata purgantur. Item illic: Si esurit 
 inimicus tuus, ciba illum: si sitit, potum da illi. hoc enim

 

 


 
 faciens carbones ignis superfundes capiti eius. Item illic: Sicut 
 aqua extinguet ignem, sic eleemosyna extinguet peccatum. Item 
 in Prouerbiis: Prouerbiis: uade et reuertere, cras ego dabo, 
 cum possis statim bene facere. non enim scis quid contingat 
 sequenti die. Item illic: Qui obturat aurem ne audiat inbecillum, 
 et ipse inuocabit Deum et non erit qui exaudiat eum. 
 Item illic: Qui conuersatur sine uituperatione in iustitia, beatos 
 filios relinquet. Item in Ecclesiastico: Fili, si habes, 
 bene fac tecum et Deo dignas oblationes offeres, memorare, quoniam 
 mors non tardat. Item illic: Conclude eleemosynam in 
 corde pauperis, et haec pro te exorabit ab omni malo. Item 
 in psalmo XXXVI misericordiam et posteris prodesse: 
 iuuenior fui et senui et non uidi iustum derelictum 
 nec semen eius quaerens panem. tota die miseretur et faenerat, 
 et semen eius in benedictione erit. Item in psalmo XL: Beatus 
 qui intellegit super egenum et pauperem, in die malo liberabit 
 eum Dominus. Item in psalmo CXI: Disparsit, dedit 
 pauperibus, iustitia eius. manet in saeculum saeculi. Item in 
 Osee: Misericordiam malo quam sacrificium, et agnitionem Dei 
 quam holocaustomata. Item in euangelio secundum

 

 


 
 Matthaeum: Beati qui esuriunt et sitiunt iustitiam, quia ipsi saturabuntur. 
 Item illic: Beati misericordes, quoniam ipsi misericordiam 
 consequentur. Item illic: Thesaurizate uobis thesauros 
 in caelo, ubi neque tinea neque comestura exterminat et 
 ubi fures non effodiunt. ubi enim fuerit thesaurus tuus, illic erit 
 et cor tuum. Item illic: Simile est regnum caelorum homini 
 negotianti quaerenti bonas margaritas: ubi autem inuenerit pretiosam 
 margaritam, uadit et uendit omnia quae habuit et emit 
 illam. Etiam modicum opus prodesse. Item illic: Et 
 qui potauerit unum ex minimis istis calicem aquae frigidae tantum 
 in nomine discipuli, amen dico uobis, non peribit merces eius. 
 Nemini negandam eleemosynam. Item illic: Omni 
 petenti te da et ab eo qui uoluerit mutuari ne te auertas. Item 
 illic: Si uis in uitam uenire, serua mandata. dicit ille: quae? 
 ait illi Iesus: non occides, non moechaberis, non falsum testimonium 
 dices, honora patrem et matrem et diliges proximum 
 tuum tamquam te. dicit illi iuuenis: omnia ista obseruaui. quid 
 adhuc mihi deest? dicit illi Iesus: si uis perfectus esse, uade et, 
 uende bona tua et da pauperibus, et habebis thesaurum in caelo 
 et ueni sequere me. Item illic: Cum uenerit filius hominis in 
 claritate sua et omnes angeli cum eo, tunc sedebit in throno

 

 


 
 claritatis suas et colligentur ante eum omnes gentes. et segregabit 
 illos ab inuicem, quemadmodum pastor segregat oues ab haedis. 
 et statuet oues a dextera sua, haedos autem a sinistra. tunc 
 dicet rex eis qui a dextera sua sunt: uenite, benedicti patris mei, 
 percipite quod uobis paratum est regnum ab origine mundi: esuriui 
 enim et dedistis mihi manducare, sitiui et potastis me, 
 hospes fui et abduxistis me, nudus et texistis me, infirmatus 
 sum et uisitastis me, in carcere fui et uenistis ad me. tunc 
 respondebunt ei iusti dicentes: Domine, quando te uidimus esurientem 
 et pauimus, sitientem et potauimus ? quando te uidimus 
 hospitem et abduximus, nudum et uestiuimus? quando autem te 
 uidimus infirmari aut in carcere et uenimus ad te? et respondens 
 rex dicet eis: amen dico uobis , quamdiu fecistis uni horum ex 
 fratribus meis minimis, mihi fecistis. tunc dicet illis qui a 
 sinistra sunt: discedite a me, maledicti, in ignem aeternum 
 quem parauit pater meus diabolo et angelis eius. esuriui enim 
 et non dedistis mihi manducare, sitiui et non potastis me, hospes 
 fui et non abduxistis me, nudus fui et non uestistis 
 me, infirmus et in carcere et non uenistis ad me. tunc respondebunt 
 et ipsi dicentes: Domine, quando te uidimus esurientem 
 aut sitientem aut hospitem aut nudum aut infirmum aut in carcere 
 et non ministrauimus tibi? et respondebit illis: amen dico 
 uobis, quamdiu non fecistis uni ex minimis his, neque mihi fecistis. 
 et ibunt isti in ambustionem aeternam. iusti autem in

 


 
 uitam aeternam. Item in euangelio secundum Lucam: Vendite 
 quae possidetis et date eleemosynam. Item illic: Qui fecit 
 quod est intus, fecit et quod foris est. uerum date eleemosynam, 
 et ecce uobis omnia munda. Item illic: Ecce dimidium ex substantia 
 mea do pauperibus et si cui quid fraudaui quadruplum 
 reddo. dixit autem Iesus: quia salus hodie domui huic facta est, 
 quoniam et ipse filius est Abrahae. Item Paulus apostolus 
 ad Corinthios secunda: Vestra abundantia illorum inopiam 
 suppleat, ut et illorum abundantia uestrae inopiae sit supplementum 
 et sit aequalitas, sicut scriptum est: qui multum habuit non 
 abundauit et qui modicum non indiguit. Item illic: Qui parce 
 seminat parce et metet: et qui seminat in benedictione de benedictione 
 et metet. unusquisque autem sicut corde proposuit, 
 non quasi ex tristitia uel ex necessitate. hilarem enim datorem 
 diligit Deus. Item illic: Sicut scriptum est: distribuit, dedit 
 pauperibus, iustitia eius manet in aeternum. Item illic: Qui 
 administrat semen seminanti, et panem ad edendum tribuet et 
 multiplicabit seminationem uestram et augebit incrementa frugum 
 iustitiae uestrae, ut in omnibus locupletemini. Item illic: 
 Administratio huius officii non tantum supplebit ea quae sanctis 
 desunt, sed abundabit per multam gratiarum actionem in Deum. 
 Item in epistula Iohannis: Qui habuerit substantiam 
 mundi et uiderit fratrem suum desiderantem et eluserit uiscera

 

 

 

 


 
 sua, quomodo caritas Dei manet in illo Item e m in euangelio 
 secundum Lucam: Cum facis prandium aut cenam, noli uocare 
 amicos tuos aut fratres neque uicinos neque diuites, ne forte w 
 et illi reinuitent te: et erit retributio tibi. sed cum facis prandium 
 aut cenam, uoca mendicos, debiles, caecos, clodos, et 
 beatus eris, quoniam non habent unde retribuere tibi: restituetur 
 autem tibi in resurrectione iustorum.

IN OPERE ET ELEEMOSVNIS, ETIAMSI PER MEDIOCRITATEM MINVS FIAT, IPSAM VOLVNTATEM SATIS ESSE. 
 
 In epistula Pauli ad Corinthios secunda: Si uoluntas 
 prompta est, secundum quodcumque habuerit, acceptabilis 
 est, non secundum quod non habuerit: neque ut aliis refrigerium, 
 uobis pressura sit.

AGAPEM ET DILECTIONEM FRATERNAM RELIGIOSE ET FIRMITER EXERCENDAM. 
 
 Apud Malachiam: Nonne Deus unus condidit nos? nonne 
 pater unus est omnium nostrum? quid utique dereliquistis unusquisque 
 fratrem suum? Item in euangelio secundum Iohannem: 
 Pacem meam do uobis, pacem meam demitto uobis. 
 Item illic: Hoc est mandatum meum ut diligatis inuicem, 
 quemadmodum dilexi uos. maiorem hac caritatem nemo habet,

 

 


 
 quam ut animam suam ponat pro amicis suis. Item illic: Beati 
 pacifici, quoniam ipsi filii Dei uocabuntur. Item illic: Dico 
 uobis, quoniam si duobus ex uobis conuenerit in terra, de omni 
 re quamcumque petieritis continget uobis a patre meo qui in 
 caelis est. ubicumque enim fuerint duo aut tres collecti in nomine 
 meo, ego cum eis sum. Item ad Corinthios prima: Et ego 
 quidem, fratres, non potui uobis loqui quasi spiritalibus sed 
 quasi carnalibus, quasi infantibus in Christo. lacte uos potaui, 
 non cibo. nondum enim poteratis, sed neque nunc potestis: adhuc 
 enim estis carnales. ubi enim in uobis aemulatio et contentio 
 et dissensiones, nonne carnales estis et secundum hominem ambulatis? 
 Item illic: Et si habuero omnem fidem ita ut montes 
 transferam, caritatem autem non habeam, nihil sum. et si in 
 cibos distribuero omnia mea et si tradidero corpus meum ut ardeam, 
 caritatem autem non habeam, nihil proficio. caritas magnanima 
 est, caritas benigna est, caritas non aemulatur, caritas 
 non agit perperam, non inflatur, non inritatur, non cogitat malum, 
 non gaudet super iniustitiam, conlaetatur autem in ueritate. 
 omnia diligit, omnia credit, omnia sperat, omnia sustinet. 
 caritas numquam excidit. Item ad Galatas: Diliges proximum 
 tuum tamquam te. si autem mordetis et incusatis inuicem,

 

 

 


 
 uidete ne consumamini ab inuicem. Item in epistula Iohannis: 
 In hoc apparent filii Dei et filii diaboli. omnis qui non 
 est iustus non est de Deo et qui non diligit fratrem suum. Item 
 illic: Qui fratrem suum odit homicida est: et scitis quia 
 omnis homicida non habet in se uitam manentem. Item illic: 
 Si qui dixerit quoniam diligit Deum et fratrem suum odit, mendax 
 est. qui enim non diligit fratrem suum quem uidet, Deum 
 quem non uidet non potest diligere. Item in Actibus apostolorum: 
 Turba autem eorum qui crediderant anima ac mente 
 una agebant nec fuit inter illos discrimen ullum nec quicquam 
 suum iudicabant ex bonis quae eis erant, sed fuerunt omnia communia. 
 Item in euangelio secundum Matthaeum: Si obtuleris 
 munus tuum ad altare et illic recordatus fueris quia frater 
 tuus habet aliquid aduersus te, relinque illic munus tuum ante 
 altare et uade prius, reconciliare fratri tuo et tunc ueniens offeres 
 munus tuum ad altare. Item Iohannes apostolus: Deus 
 caritas est, et qui manet in caritate in Deo manet et Deus in 
 illo manet. Item illic: Qui dicit se in luce esse et fratrem 
 suum odit in tenebris est usque adhuc.

IN NVLLO GLORIANDVM, QVANDO NOSTEVM NIHIL SIT. 
 
 In euangelio secundum Iohannem: Nemo potest 
 quicquam accipere, nisi datum fuerit illi de caelo. Item in 
 epistula Pauli ad Corinthios prima: Quid enim habes,

 

 


 
 quod non acceperis? si autem accepisti, quid gloriaris, quasi 
 non acceperis ? Item in Regnorum primo: Nolite gloriari 
 neque loquamini elata, et non procedat magniloquentia ex ore 
 uestro, quia Deus scientiarum dominus. Item illic: Inualidus 
 factus est arcus potentium, et infirmi accincti sunt uirtute. Item 
 in Machabaeis: Iustum est subditum Deo esse et mortalem 
 non paria Deo sentire. Item illic: Et uerba uiri peccatoris ne 
 timueris, quia gloria eius in stercora erit et in uermes. hodie extolletur 
 et cras non inuenietur: quoniam conuersus est in terram 
 suam et cogitatio eius peribit.

HVMILITATEM ET QVIETEM IN OMNIBVS TENENDAM. 
 
 Apud Esaiam sic dicit Dominus Deus: Caelum mihi 
 thronus et terra subpedaneum pedum meorum. quam mihi sedem 
 aedificabitis aut quis locus ad requiem mihi? omnia enim ista 
 fecit manus mea et sunt mea omnia ista. et super quem aspiciam 
 alium nisi super humilem et quietum et trementem uerba mea ? 
 Item in euangelio secundum Matthaeum: Beati mites 
 quoniam ipsi hereditabunt terram. Item secundum Lucam:. 
 Qui minimus est in omnibus uobis hic erit magnus. Item illic: 
 Qui se exaltat humiliabitur et qui se humiliat exaltabitur. Item 
 ad Romanos: Noli altum sapere sed time. si enim Deus naturalibus 
 ramis non pepercit, ne forte nec tibi parcat. Item in

 

 


 
 psalmo XXXIII: Et humiles spiritu saluabit. Item ad Romanos: 
 Reddite omnibus quae debentur, cui tributum, tributum, 
 cui uectigal, uectigal, cui timorem, timorem, cui honorem, 
 honorem. nemini quicquam debeatis, nisi ut inuicem uos 
 diligatis. Item in euangelio secundum Matthaeum: 
 Diligunt primum recumbendi locum in cenis et primam sessionem 
 in synagogis et salutationem in foro et uocari ab hominibus 
 Rabbi. uos autem ne uocemini Rabbi: unus est enim uobis magister. 
 Item in euangelio secundum Iohannem: Non 
 est seruus maior domino suo neque apostolus maior eo quit 
 misit eum. haec scientes beati eritis, si ea feceritis. Item in 
 psalmo LXXXI: Humilem et pauperem iustificate.

BONOS QVOSQVE ET IVSTOS PLVS LABORARE, SED TOLERARE DEBERE, QVIA PROBANTVR. 
 
 Apud Salomonem: Vasa figuli probat fornax et homines 
 iustos temptatio tribulationis. Item in psalmo L: Sacrificium 
 Deo spiritus contribulatus, cor contritum et humiliatum Deus 
 non spernit. Item in psalmo XXXIII: Prope est Dominus 
 Omnibus tribulatis corde et humiles spiritu saluabit. Item 
 illic: Multae tribulationes iustorum, sed de his omnibus liberabit 
 eos Dominus. Item in Iob: Nudus exiui de matris utero,

 

 


 
 nudus etiam ibo in terram. Dominus dedit, Dominus abstulit: 
 sicut Domino uisum est, ita factum est. sit nomen Domini benedictum. 
 in his omnibus quae contigerunt ei nihil peccauit Iob 
 labiis suis in conspectu Domini. Item in euangelio secundum 
 Matthaeum: Beati qui lugunt, quoniam ipsi consolabuntur. 
 Item secundum Iohannem: Haec locutus sum uobis, 
 ut in me pacem habeatis, in saeculo autem pressuram: sed fidite, 
 quoniam ego uici saeculum. Item apostolus ad Corinthios 
 secunda: Datus est mihi stimulus carnis meae angelus satanae 
 qui me colaphizet, ut non extollar. propter quod ter Dominum 
 rogaui, ut discederet a me, et dixit mihi: sufficit tibi gratia 
 mea. nam uirtus in infirmitate perficitur. Item ad Romanos: 
 Gloriamur in spe claritatis Dei: non solum autem, sed et gloriamur 
 in pressuris scientes quoniam pressura tolerantiam operatur, 
 tolerantia autem probationem, probatio autem spem. spes 
 autem non confundit, quia dilectio Dei infusa est cordibus nostris 
 per Spiritum sanctum qui datus est nobis. Item in euangelio 
 secundum Matthaeum: Quam lata et spatiosa uia est quae 
 ducit ad interitum, et multi sunt qui introeunt per eam. quam 
 arta et angusta uia est quae ducit ad uitam, et pauci sunt qui 
 inueniunt eam. Item in Tobia: Vbi sunt iustitiae tuae P ecce 
 quae pateris. Item in Sapientia Salomonis: In locis

 

 


 
 impiorum gemunt iusti: in illorum autem perditione abundabunt 
 iusti.

NON CONTRISTANDVM SPIEITVM SANCTVM QVEM ACCEPIMVS. 
 
 Paulus apostolus ad Ephesios: Nolite contristare Spiritum 
 sanctum Dei, in quo signati estis in diem redemptionis. 
 omnis amaritudo et ira et indignatio et clamor et blasphemia 
 auferentur a uobis.

IRACVNDIAM VINCENDAM ESSE NE COGAT DELINQVERE. 
 
 Apud Salomonem in Prouerbiis: Melior est uir patiens 
 quam fortis. qui enim iracundiam continet melior est quam qui 
 ciuitatem capit. Item illic: Inprudens eadem die enuntiat 
 iram suam, abscondit autem inhonorationem suam astutus. Item 
 apostolus ad Ephesios: Irascimini et nolite peccare. sol non 
 occidat super iracundiam uestram. Item in euangelio secundum 
 Matthaeum: Audistis quoniam dictum est antiquis: 
 non occides, qui autem occiderit reus erit iudicio. ego autem 
 dico uobis quia omnis qui irascitur fratri suo sine causa reus 
 erit iudicio.

INVICEM SE FRATRES SVSTINERE DEBERE. 
 
 Paulus apostolus ad Galatas: Considerans te ipsum, 
 ne et tu tempteris. alter alterius onera sustinete et sic inplebitis 
 legem Christi.

IN DEVM SOLVM FIDENDVM ET IN IPSO OLOBIAKDVM. 
 
 In Hieremia: Non glorietur sapiens in sapientia sua nec 
 glorietur fortis in fortitudine sua nec glorietur diues in diuitiis 
 suis, sed in hoc glorietur qui gloriatur intellegere et 
 nosse quoniam ego sum Dominus, qui facio misericordiam et 
 iudicium et iustitiam super terram, quoniam in his est uoluntas 
 mea, dicit Dominus. Item in psalmo LV: In Domino 
 sperabo: non timebo quid faciat mihi homo. Item in 
 psalmo LXI: Non nisi solo Deo subiecta est anima mea. 
 Item in psalmo CXVII: Non timebo quid faciat mihi homo: 
 Dominus mihi adiutor est. Item illic: Bonum est confidere in 
 Domino quam confidere in homine. bonum est sperare in Domino 
 quam sperare in principibus. Item in Danihele: Responderunt 
 autem Sidrac, Misac, Abdenago et dixerunt regi Nabuchodonosor: 
 rex, non opus est nobis de hoc uerbo respondere tibi. 
 est enim Deus, cui nos seruimus, potens eripere nos de camino 
 ignis ardentis et de manibus tuis, rex, liberabit nos. et si non, 
 notum sit tibi quoniam diis tuis non seruimus et imaginem 
 auream quam statuisti non adoramus. Item apud Hieremiam: 
 Maledictus homo qui spem habet in hominem: et benedictus 
 homo qui fidit in Deum, et erit in Domino spes eius. Item in 
 Deuteronomio: Dominum Deum tuum adorabis et illi solo

 

 


 
 seruies. Item apostolus ad Romanos: Et coluerunt et seruierunt 
 creaturae relicto creatore. propter quod et tradidit illos 
 Deus in passiones ignominiae. Item apud Iohannem: Maior 
 est qui in uobis est quam qui in hoc mundo.

EVM QVI FIDEM CONSECVTVS EST EXPOSITO PRIORE HOMINE CAELESTIA TANTVM ET SPIRITALIA COGITARE DEBERE NEC ADTENDERE AD SAECVLVM, CVI IAM RENVNTIAVIT. 
 
 Apud Esaiam: Quaerite Dominum et mox inueneritis, inuocate 
 eum. cum autem adpropinquauerit uobis, relinquat impius 
 uias suas et uir iniquus cogitationes suas et conuertatur ad 
 Dominum et misericordiam consequetur, quia relinquet multum 
 peccata uestra. Item apud Salomonem: Vidiuniuersa opera 
 quae facta sunt sub sole, et ecce omnia uanitas. Item in Exodo: 
 Sic autem comedetis eum. lumbi uestri praecincti et caligae uestrae 
 in pedibus uestris et bacula uestra in manibus uestris et 
 edetis eum festinanter. pascha est Domini. Item in euangelio 
 secundum Matthaeum: Nolite cogitare dicentes: quid edemus 
 aut quid bibemus aut quid uestiemur? haec enim nationes 
 quaerunt. scit enim pater uester quia horum omnium indigetis. 
 quaerite primum regnum et iustitiam Dei, et haec omnia adponentur 
 uobis. Item illic: Nolite cogitare de crastino. crastinus 
 enim dies ipse cogitabit pro se. sufficit diei malitia sua. Item

 

 


 
 illic: Nemo inponens manum suam in aratro respiciens retro 
 aptus est regno Dei. Item illic: Aspicite uolatilia caeli, quoniam 
 non seminant neque metunt neque colligunt in horrea, et. 
 pater uester caelestis pascit illa. nonne uos plus estis illis ? Item 
 secundum Lucam: Sint lumbi uestri adcincti et lucernae 
 ardentes et uos similes hominibus expectantibus dominum suum, 
 quando ueniat a nuptiis, ut cum uenerit et pulsauerit, aperiatis 
 illi. beati serui illi quos adueniens dominus inuenerit uigilantes. 
 Item secundum Matthaeum: Vulpes cubilia habent et uolucres 
 caeli diuersoria, filius autem hominis non habet, ubi caput 
 suum reclinet. Item illic: Qui non renuntiat omnibus quae sunt 
 eius, non potest meus discipulus esse. Item apostolus ad 
 Corinthios prima: Non estis uestri. empti enim estis pretio 
 magno. clarificate et portate Deum in corpore uestro. Item illic: 
 Tempus collectum est. reliquum est ergo ut et qui habent 
 uxores quasi non habentes sint, et qui flent quasi non flentes, 
 et qui gaudent quasi non gaudentes, et qui emunt quasi non 
 possidentes, et qui hoc mundo utuntur quasi non utantur. praeterit 
 enim figura huius mundi. Item illic: Primus homo de 
 terrae limo, secundus homo de caelo. qualis ille e limo, tales 
 et qui de limo, et qualis caelestis, tales et caelestes. quomodo 
 portauimus imaginem eius qui de limo est, portemus et

 

 


 
 imaginem eius qui de caelo est. Item ad Philippenses: 
 Omnes sua quaerunt et non quae sunt Christi: quorum finis 
 est interitus, quorum Deus uenter est, et gloria in confusionem 
 eorum qui terrena sapiunt. nostra autem conuersatio in 
 caelis est: unde et saluatorem expectamus Dominum Iesum 
 Christum qui transformabit corpus humilitatis nostrae conformatum 
 corpori claritatis suae. Item ad Galatas: Mihi autem 
 absit gloriari nisi in crucem Domini nostri Iesu Christi, per quem 
 mihi mundus crucifixus est et ego mundo. Item ad Timotheum: 
 Nemo militans Deo inplicat se negotiis saecularibus, 
 ut possit placere ei qui se probauit. sed et si certabit quis, non 
 coronabitur, nisi legitime pugnauerit. Item ad Colossenses: 
 Si mortui estis cum Christo ab elementis eius mundi, quid tamquam 
 uiuentes in hoc mundo uana sectamini Item em de hoc 
 ipso: Si conresurrexistis in Christo, quae susum sunt quaerite, 
 ubi Christus est in dextera Dei sedens: quae susum sunt sapite 
 non quae terrena sunt. mortui enim estis et uita uestra abscondita 
 est cum Christo in Deo. cum autem Christus apparuerit uita 
 uestra, tunc et uos apparebitis in gloria. Item ad Ephesios: 
 Exponite prioris conuersationis ueterem hominem qui conrumpitur 
 secundum concupiscentias deceptionis. innouamini autem 
 spiritu sensus uestri et iuduite nouum hominem, eum qui secundum 
 Deum constitutus est in iustitia et sanctitate et ueritate. 
 De hoc ipso in epistula Petri: Quasi hospites et peregrini

 

 


 
 abstinete uos a carnalibus desideriis quae militant aduersus animam, 
 conuersationem habentes inter gentiles bonam, ut dum 
 retractant de uobis quasi de malignis, bona opera uestra aspicientes 
 magnificent Dominum. Item in epistula Iohannis: 
 Qui dicit se in Christo manere debet, quomodo ille ambulauit, 
 et ipse ambulare. Item illic: Nolite diligere mundum neque 
 ea quae in mundo sunt. si qui dilexerit mundum, non est caritas 
 patris in illo: quoniam omne quod in mundo est, concupiscentia 
 carnis est et concupiscentia oculorum et ambitio saeculi quae non 
 est a Patre sed ex concupiscentia saeculi: et mundus transibit et 
 concupiscentia eius. qui autem fecerit uoluntatem Dei manebit 
 in aeternum, quomodo et ipse manet in aeternum. Item apostolus 
 ad Corinthios prima: Expurgate uetus fermentum, 
 ut sitis noua consparsio, sicut estis azymi. nam et pascha nostrum 
 immolatus est Christus. itaque festa celebremus non in fermento 
 ueteri neque in fermento malitiae et nequitiae sed in azymis sinceritatis 
 et ueritatis.

NON IVRANDVM. 
 
 Apud Salomonem: Vir multum iurans inplebitur iniquitate 
 et non discedet a domo eius plaga: et si uane iurauerit, non iustificabitur. 
 Item in euangelio secundum Matthaeum: 
 Dico uobis non iurare in totum. sit autem sermo uester: est est,

 

 


 
 non non. Item in Exodo: Non accipies nomen Domini Dei 
 tui in uano.

NON MALEDICENDVM. 
 
 In Exodo: Non maledices neque principi populi tui detraxeris. 
 Item in psalmo XXXIII: Quis est homo qui uult 
 uitam et cupit uidere dies bonos ? cohibe linguam tuam a malo 
 et labia tua ne loquantur dolum. Item in Leuitico: Et 
 locutus est Dominus ad Moysen dicens: produc eum qui maledixerit 
 foras extra castra, et inponent omnes qui audierunt 
 manus suas super caput eius et lapidabunt eum omnis synagoga 
 filiorum Israel. Item apostolus ad Ephesios: Omnis 
 sermo malus de ore uestro non procedat, sed si quis bonus 
 est ad aedificationem fidei, ut det gratiam audientibus. Item 
 ad Romanos: Benedicite et nolite maledicere. Item in 
 euangelio secundum Matthaeum: Qui dixerit fratri auo: 
 fatue, reus erit gehennae ignis. Item secundum Lucam: 
 Dico autem uobis, quia omne uerbum uacuum quod locuti fuerint 
 homines, reddent pro eo rationem in die iudicii. de sermonibus 
 enim tuis iustificaberis et de sermonibus tuis condemnaberis.

NVMQVAM MVSSITANDVM, SED CIRCA OMNIA QVAE ACCIDVNT BENEDICENDVM DEVM. 
 
 Apud Iob: Dic uerbum aliquod in Dominum et morere. at 
 ille intuitus eam dixit: tamquam una ex ineptis mulieribus locuta 
 es. si bona excepimus de manu Domini, mala non tolerabimus? 
 in his omnibus quae acciderunt ei nihil peccauit Iob 
 labiis suis in conspectu Domini. Item illic: Animaduertisti 
 puerum meum Iob? non enim est similis illi quisquam in terris, 
 homo sine querella, uerus Dei cultor, abstinens se ab omni malo. 
 Item in psalmo XXXIII: Benedicam Dominum in omni tempore, 
 semper laus eius in ore meo. Item in Numeris: Desinat 
 murmuratio eorum a me, et non morientur. Item in Actibus 
 apostolorum: Circa mediam autem noctem Paulus et Sileas 
 orantes gratias agebant Deo. audiebant autem eos uincti. Item 
 Paulus apostolus ad Philippenses: Omnia autem pro 
 dilectione facite sine murmurationibus et reputationibus, ut 
 sitis sine querella et inmaculati filii Dei.

AD HOC TEMPTARI HOMXNES A DEO VT EXPLORENTVS. 
 
 In Genesi: Et temptauit Deus Abraham et dixit ad illum: 
 accipe filium tuum illum unicum quem dilexisti Isaac et uade in 
 terram altam et inpones illum hostiam in uno ex montibus, de 
 quo tibi dixero. Item in Deuteronomio: Temptat Dominus

 

 


 
 Deus uester uos ut sciat, si diligitis Dominum Deum uestrum 
 ex toto corde uestro et ex tota anima uestra. Item in Sapientia 
 Salomonis: Et si coram hominibus tormenta passi sunt, 
 spes eorum inmortalitate plena est: et in paucis uexati in multis 
 bene disponentur, quoniam Deus temptauit illos et inuenit illos 
 dignos se. tamquam aurum in fornace probauit illos et quasi holocaustam 
 hostiam accepit illos. et in tempore erit respectus illorum, 
 iudicabunt nationes et dominabuntur populis, et regnabit 
 dominus eorum in perpetuum. Item in Machabaeis: Abraham 
 nonne in temptatione inuentus est fidelis et deputatum est 
 ei ad iustitiam ?

DE BONO MARTVRII. 
 
 In Sapientia Salomonis: Liberat de malis animam martyr 
 fidelis. Item illic: Tunc stabunt iusti in magna constantia 
 aduersus eos qui se angustauerunt et qui labores eorum 
 diripuerunt. uidentes turbabuntur timore horribili et mirabuntur 
 in subitatione insperatae salutis dicentes inter sa, paenitentiam 
 habentes et per angustiam spiritus gementes: hi sunt quos habuimus 
 aliquando in risum et in similitudinem inproperii. nos insensati 
 uitam illorum aestimabamus insaniam et finem illorum 
 sine honore. quomodo conputati sunt inter filios Dei, et inter 
 sanctos sors illorum est? ergo errauimus a uia ueritatis et

 

 


 
 iustitiae lumen non luxit nobis et sol non est ortus nobis. lassati 
 sumus in iniquitatis uia et perditionis et ambulauimus solitudines 
 difficiles, uiam autem Domini ignorauimus. quid nobis 
 profuit superbia aut quid diuitiarum iactatio contulit nobis ? 
 transierant omnia illa tamquam umbra. Item in psalmo 
 CXV: Pretiosa in conspectu Domini mors sanctorum eius. 
 Item in psalmo CXXV: Qui seminant in lacrimis in gaudio 
 metent. euntes ibant et flebant mittentes semina sua, uenientes 
 autem uenient in exultatione portantes manipulos suos. 
 Item in euangelio secundum Iohannem: Qui amat 
 animam suam perdet illam et qui odit animam suam in isto saeculo 
 in uitam aeternam conseruabit illam. Item illic: Veniet 
 hora, ut omnis qui uos occiderit putet se officium Deo facere. 
 sed hoc facient, quoniam non cognouerunt patrem neque me. 
 Item secundum Matthaeum: Beati qui persecutionem patiuntur 
 propter iustitiam, quoniam ipsorum est regnum caelorum. 
 Item illic: Cum autem uos tradiderint, nolite cogitare quid 
 loquamini. dabitur enim uobis in illa hora quid loquamini. non 
 enim uos estis qui loquimini, sed spiritus patris uestri qui loquitur 
 in uobis. Item illic: Ne timueritis eos qui occidunt 
 corpus, animam autem non possunt occidere, magis autem timete

 

 

 

 


 
 eum qui potest animam et corpus occidere in gehennam. Item 
 illic: Quicumque confessus fuerit me coram hominibus, et ego 
 confitebor illum coram patre meo qui est in caelis. qui autem me 
 negauerit coram hominibus, et ego negabo eum coram patre meo 
 qui est in caelis. qui autem sustinuerit usque ad finem, hic saluus 
 erit. Item secundum Lucam: Beati eritis, cum uos 
 oderint homines et separauerint uos et expulerint et maledixerint 
 nomini uestro quasi nequam propter filium hominis. gaudete in 
 illa die et exultate. ecce enim merces uestra multa est in caelis. 
 Item illic: Amen dico uobis, nemo est qui reliquerit domum 
 aut parentes aut fratres aut uxorem aut filios propter regnum Dei et 
 non recipiat septies tantum in isto tempore, in saeculo autem uenturo 
 uitam aeternam. Item in Apocaly psi: Et cum aperuisset 
 quintum signum, uidi sub ara Dei animas occisorum propter uerbum 
 Dei et martyrium suum, et clamauerunt magna uoce dicentes: 
 quousque, Domine sanctus et uerus, non iudicas et uindicas 
 sanguinem nostrum de his qui in terris inhabitant? et data 
 est eis singulis stola alba et dictum est eis ut requiescerent 
 breui adhuc tempore, donec inpleatur numerus conseruorum et 
 fratrum eorum quique postea occidentur exemplo ipsorum. Item 
 illic: Post haec uidi turbam multam quam dinumerare nemo 
 poterat ex omni gente et ex omni tribu et populo et lingua stantes 
 in conspectu throni et agni et erant amicti stolas albas et palmae

 

 


 
 erant in manibus eorum et magno clamore dicebant: salus Deo 
 nostro sedenti super thronum et agno. et respondit unus ex senioribus 
 dicens mihi: qui amicti sunt stolas albas, qui sunt et unde 
 uenerunt? et dixi ei: Domine, tu scis. et ait mihi: hi sunt qui 
 uenerunt ex magna tribulatione et lauerunt stolas suas et candidas 
 eas fecerunt in sanguine agni. propter hoc sunt in conspectu 
 throni Dei et seruiunt ei diebus et noctibus in templo eius, 
 et is qui sedet in throno inhabitabit super eos. neque esurient 
 neque sitient umquam, sed neque sol super eos cadet neque 
 ullum aestum patientur: quia agnus qui in medio throni est teget 
 eos et deducet eos ad fontes uitae aquarum, et absterget Deus 
 omnem lacrimam ex oculis eorum. Item illic: Qui uincit, 
 dabo illi edere de ligno uitae quod est in paradiso Dei mei. Item 
 illic: Esto fidelis usque ad mortem, et dabo tibi coronam uitae. 
 felices eos qui uigilabunt et seruabunt uestimenta sua ne nudi 
 ambulent et uideant turpitudinem suam. Item apostolus ad 
 Timotheum secunda: Ego iam immolor et tempus adsumptionis 
 meae instat. bonum agonem certaui, cursum consummaui, 
 fidem seruaui. iam superest mihi corona iustitiae quam mihi 
 тeddet Dominus in illa die ille iudex iustus, non solum autem

 

 

 


 
 mihi, sed et omnibus qui diligunt aduentum eius. Item ad 
 Romanos: Sumus filii Dei. si autem filii, et heredes, coheredes 
 autem Christi: siquidem conpatiamur, ut et conmagnificemur. 
 Item in psalmo CXVIII: Beati inmaculati in uia, 
 qui ambulant in lege Domini. beati qui perscrutantur testimonia 
 eius.

MENORA ESSE QVAE IN SAECVLO PATIMVR QVAM SIT \'PRAEMIVM QVOD PROMISSVM EST. 
 
 Paulus apostolus ad Romanos: Non sunt condignae 
 passiones huius temporis ad superuenturam claritatem quae reuelabitur 
 in nobis. [De hoc ipso in Machabaeis: Domine, qui 
 sanctam habes scientiam, manifestum est, quia cum possem a 
 morte liberari, durissimos dolores corporis tolero flagellis uapulans, 
 animo autem propter tui ipsius metum libenter haec patior. 
 Item illic: Tu quidem, impotens, ex hac praesenti uita nos 
 perdis. sed mundi rex defunctos nos pro suis legibus in aeternam 
 uitae resurrectionem suscitabit. Item illic: Potius est ab hominibus 
 morti datos exspectare spem a Deo iterum ab ipso suscitandos. 
 tibi enim resurrectio in uitam non erit. Item illic: 
 Potestatem inter homines habens, cum sis corruptibilis, facis 
 quod uis. noli autem putare genus nostrum a Deo esse derelictum. 
 sustine et uide, magna potestas eius qualiter te et semen 
 tuum torquebit. Item illic: Noli frustra errare, nos enim 
 propter nosmet ipsos haec patimur peccantes in Deum nostrum. 
 tu autem ne te existimes impunitum futurum aggressus pugnare 
 cum Deo].

DILECTIONI DEI ET CHBISTI NIHIL PRAEPONENDVM. 
 
 In Deuteronomio: Diliges Dominum Deum tuum de toto 
 corde tuo et de tota anima tua et de tota uirtute tua. Item in 
 euangelio secundum Matthaeum: Qui amat patrem aut 
 matrem super me non est me dignus, et qui amat filium. aut filiam 
 super me non est me dignus: et qui non accipit crucem suam et 
 sequitur me non est meus discipulus. Item Paulus apostolus 
 ad Romanos: Quis nos separabit a caritate Christi, 
 pressura an angustia an persecutio an fames an nuditas an periculum 
 an gladius? sicut scriptum est: quoniam propter te mortificamur 
 tota die, aestimati sumus ut oues occisionis. sed in his 
 omnibus supervincimus pro eo qui dilexit nos.

VOLVNTATI NON NOSTRAE SED DEI OBTEMPERANDVM. 
 
 In euangelio secundum Iohannem: Non descendi de 
 caelo ut faciam uoluntatem meam, sed uoluntatem eius qui 
 me misit. Item secundum Matthaeum: Pater, si fieri 
 potest, transeat a me calix iste: uerum tamen non quod ego uolo, 
 sed quod tu. Item in prece cottidiana: Fiat uoluntas tua 
 in caelo et in terra. Item secundum Matthaeum: Non omnis 
 qui mihi dicit: Domine Domine, introibit in regnum caelorum, 
 sed is qui facit uoluntatem patris mei qui in caelis est, ipse introibit 
 in regnum caelorum. Item secundum Lucam: Ille 
 autem seruus qui cognoscit uoluntatem domini sui et non paruerit 
 uoluntati eius uapulabit multas. Item in epistula

 

 


 
 Iohannis: Qui autem fecerit uoluntatem Dei manet in aeternum, 
 quomodo et ipse manet in aeternum.

FVNDAMENTVM ET FIKMAMENTVM SPEI ET FIDEI ESSE TIMOREM. 
 
 In psalmo CX: Initium sapientiae timor Domini. Item in 
 Sapientia Salomonis: Initium sapientiae metuere Deum. 
 Item in Prouerbiis: Beatus homo qui metuit omnia per timorem. 
 Item apudEsaiam: Et super quem alium respiciam, 
 nisi super humilem et quietum et trementem uerba mea? Item 
 in Genesi: Et uocauit eum angelus Domini de caelo et dixit 
 illi: Abraham Abraham. ille autem dixit: ecce ego. et dixit : 
 noli inponere manum tuam super puerum neque feceris illi quicquam. 
 nunc enim cognoui quoniam times Deum tuum et non 
 pepercisti filio tuo dilectissimo propter me. Item in psalmo 
 secundo: SeruiteDomino in timore et exultate ei cum tremore. 
 [Item in Deuteronomio Dei uox ad Moysen: Conuoca 
 ad me populum, et audiant uerba mea ut discant amare me 
 omnes dies quos ipsi uiuent super terram. Item in Hieremia: 
 Ecce dies ueniunt, dicit Dominus, et consummabo in domum 
 Israel et in domum Iuda testamentum nonum, non secundum 
 testamentum quod disposueram patribus eorum in die cum adprehendi 
 manum illorum educere illos de terra Aegypti, quia

 

 


 
 non permanserunt in testamento meo, et ego neglexi eorum, dicit 
 Dominus, quia hoc testamentum quod disponam domui Israel. 
 post dies illos, dicit Dominus, dans leges meas in sensum illorum 
 et in corda illorum scribam illas, et ero illis in Deum, et 
 ipsi erant mihi in plebem, et non docebunt unusquisque fratrem 
 suum dicentes: cognosce Dominum, quia omnes me scient a minimo 
 usque ad maximum illorum, quia propitius ero iniquitatibus 
 illorum et peccatorum eorum non ero memor amplius. si 
 exaltatum fuerit caelum in sublime, dicit Dominus, et si humiliata 
 fuerit terra deorsum, at ego non reprobabo genus Israel, 
 dicit Dominus, pro omnibus quae fecerunt. ecce ego congregabo 
 eos ex omni terra qua disparsi illos in ira et in furore meo et in 
 exacerbatione magna et conteram illos in locum istum et relinquam 
 eos in pauore, et erunt mihi in plebem, et ego ero illis in 
 Deum, et dabo illis uiam alteram et cor aliud ut timeant me 
 omnibus diebus in bonum illis cum filiis suis, et consummabo eis testamentum 
 aeternum quod non auertam post illos, et timorem 
 meum dabo in cor illorum ut non discedant a me et uisitabo super 
 illos benefacere illis et plantare eos in terra sua in fide et in 
 omni corde et in omni animo. Item in Apocalypsi: Etuiginti 
 quattuor seniores in conspectu Dei sedentes in thronis suis ceciderunt 
 supra facies suas et adorauerunt Deum dicentes: gratias 
 agimus tibi, Domine Deus omnipotens, qui es et qui fuisti, quod 
 accepisti potestatem tuam magnam et regnasti, et gentes iratae 
 sunt, et uenit ira tua et tempus quo de mortuis iudicetur et detur 
 merces semis tuis prophetis et sanctis et timentibus nomen tuum 
 pusillis et magnis et disperdere eos qui corruperunt terram.

 

 


 
 Item illic: Et uidi alium angelum uolantem medio caelo habentem 
 euangelium perenne euangelizare sedentibus super terram 
 et in omnes nationes et tribus et linguas et populos dicentem 
 uoce magna: timete Deum et date ei honorem, quoniam uenit 
 hora iudicii eius, et adorate eum qui fecit caelum et terram et 
 mare et fontes aquarum. Item illic: Et uidi quasi mare uitreum 
 mixtum igni, et uictores bestiae et imaginis eius, et numerus 
 nominis eius CXLIHI stantes supra mare uitreum habentes 
 citharas Dei et cantantes canticum Moysi serui Dei et canticum 
 agni dicentes: magna et mirabilia opera tua, Domine Deus 
 omnipotens, iustae et uerae uiae tuae sunt, rex gentium. quis 
 non timeat et det honorem nomini tuo, quia solus pius et quoniam 
 omnes nationes uenient et adorabunt in conspectu tuo, quoniam 
 iustitiae tuae manifestatae sunt. Item in Daniele: 
 Fuit uir habitans in Babylone, cui nomen erat Ioachim, et accepit 
 uxorem nomine Susannam filiam Helchiae formosam ualde et 
 timentem Dominum: et erant parentes eius iusti et docuerunt 
 filiam suam secundum legem Moysi. Item in Daniele: Et 
 sumus humiles in omni terra hodie propter peccata nostra, et non 
 est hoc tempore princeps neque propheta neque potestas neque 
 dux neque holocausta neque hostia neque oblatio neque thus neque 
 locus sacrificare coram te hodie et inuenire misericordiam a te, sed 
 in anima et spiritu humilitatis acceptos nos habe ut holocaustos 
 uictimas arietum et taurorum et quasi multa milia agnorum qui 
 sunt pinguissimi. sic fiat hostia nostra coram te hodie, et consumetur 
 potestas haec, quoniam non erubescent qui confidunt in te. 
 et nunc sequimur te ex toto corde nostro et timemus te et quaerimus 
 faciem tuam. ne nos in obprobrium tradas, sed fac

 

 


 
 nobiscum secundum tranquillitatem tuam et secundum amplitudinem 
 misericordiae tuae. Et iterum: Et rex uehementer gauisus est 
 et iussit Danielem de lacu leonum eici, et nihil illi nocuerunt 
 leones, quia confidebat et credebat Deo suo. et iussit rex: et duxerunt 
 illos homines qui accusauerant Danielem et miserunt illos 
 in lacu leonum et uxores eorum et natos eorum. et antequam peruenirent 
 in pauimentum lacus, adprehensi sunt a leonibus et 
 omnia ossa eorum conminuerunt. tunc Darius rex scripsit : omnibus 
 gentibus, tribubus, linguis, qui sunt in regno meo: pax sit 
 uobiscum a facie mea. censeo ego ut omnes qui sunt in regno 
 meo sint timentes et trementes Deum summum cui seruit Daniel, 
 quia ipse est Deus uiuus et permanet in saecula, et regnum eius 
 non transibit, et dominatio eius in perpetuum ambulabit, et 
 saluos faciet et facit signa et prodigia et mirabilia in caelo 
 et in terra, qui eripuit Danielem de lacu leonum. Item in Michaea: 
 In quo adsequar Dominum et adprehendam Deum meum 
 sublimem. si adprehendam illum in sacrificiis, in holocaustomatis, 
 in uitulis anniculis, si accepto fauet Dominus in milibus 
 arietum aut in decem milibus caprarum pinguium, aut dabo primitiua 
 mea impietatis fructum uentris mei, peccatum animae 
 meae. renuntiatum est tibi, homo, quod bonum aut quid Dominus 
 exquirat aliud nisi ut facias iudicium et iustitiam et diligas 
 misericordiam et paratus sis ut eas cum Domino Deo tuo. uox 
 Domini in ciuitate inuocabitur, et timentes nomen eius saluabit. 
 Item in Michaea: Pasce populum tuum in uirga tua, oues

 

 


 
 hereditatis tuae, inhabitantes conualle in medio Carmelo. parabunt 
 Basanitin et Galaditin secundum dies saeculi et secundum 
 dies profectionis eorum a terra Aegypti ostendam illis mirabilia. 
 uidebunt gentes et confundentur ex omni fortitudine sua, et superponent 
 manus in os suum. aures eorum exsurdabuntur, et 
 lingent puluerem quomodo serpentes trahentes terram, conturbabuntur 
 in conclusione sua, ad Dominum Deum suum expauescent 
 et timebunt abs te. quis Deus quomodo tu eleuans iniustitiam 
 et transgrediens impietates? EtinNahum: Montes commoti 
 sunt ab eo et colles contremuerunt et denudata est terra ante 
 faciem eius et omnes qui inhabitant illam. a facie irae eius quis 
 sustinebit et quis resistit in ira animi ipsius ? animatio ipsius 
 fluere facit principatus et petrae dissolutae sunt ab illo. bonus 
 Dominus illis qui eum sustinent in die pressurae et cognoscens 
 illos qui eum timent. Item in Aggaeo: Et audiuit Zorobabel 
 filius Salathiel de tribu Iuda et Iesus filius Iosedech sacerdos magnus 
 et omnes qui superfuerunt de populo uocis Domini Dei sui 
 et uerbum Aggaei prophetae, quoniam misit illum Dominus ad 
 illos, et timuit plebs a facie Dei. Item in Malachiel: Testamentum 
 meum fuit cum uita et pace, et dedi illis timorem timere 
 me a facie nominis mei]. Item in psalmo XXXIII: Timete 
 Dominum, sancti eius, quoniam nihil deest timentibus 
 eum. Item in psalmo XVIII: Timor Domini sanctus permanens 
 in saeculum saeculi.

NON TEMERE DE ALTERO IVDICANDVM. 
 
 In euangelio secundum Lucam: Nolite iudicare ne 
 iudicemini: nolite condemnare ne condemnemini. Item ad 
 Romanos: Tu quis es qui iudices alienum seruum ? domino 
 suo stat aut cadit. stabit autem: potens est enim Deus iterum 
 statuere eum. Item illic: Quare inexcusabilis es, o homo. in 
 quo enim de alio iudicas, te ipsum condemnas: eadem enim 
 agis qui iudicas. speras autem tu qui iudicas eos qui talia agunt 
 et eadem facis, quia ipse effugies iudicium Dei? Item ad Corinthios 
 prima: Et qui se putat stare uideat ne cadat. Item 
 illic: Si quis se putat scire aliquid, nondum scit, quemadmodum 
 oporteat eum scire.

ACCEPTA INIVRIA REMITTENDVM ET IGNOSCENDVM. 
 
 In euangelio in prece cottidiana: Remitte nobis debita 
 nostra, sicuti et nos remittimus debitoribus nostris. Item in 
 euangelio secundum Marcum: Et cum steteritis ad orationem, 
 remittite si quid habetis aduersus aliquem, ut et pater 
 uester qui in caelis est remittat peccata uobis. si autem uos non 
 remiseritis, neque pater uester qui in caelis est remittet nobis

 

 


 
 peccata uestra. Item illic c: In qua mensura mensi fueritis, in ea 
 remetietur uobis.

VLCEM MALIS NON REDDENDAM. 
 
 In epistula Pauli apostoli ad Romanos: Nemini 
 malum pro malo reddentes. Item illic: Noli uinci a malo, sed 
 uince in bono malum. Item in Apocalypsi: Et dixit mihi: 
 ne signaueris uerba prophetiae libri huius, quia iam tempus in 
 proximo est. et hi qui perseuerant nocere noceant et qui in sordibus 
 est sordescat adhuc, iustus autem iustiora faciat adhuc, similiter 
 et sanctus sanctiora. ecce uenio cito, et merces mea mecum 
 reddere unicuique secundum facta sua.

NON POSSE AD PATREM VENIRI NISI PER CHKISTVM. 
 
 In euangelio secundum Iohannem: Ego sum uia et 
 ueritas et uita. nemo uenit ad patrem nisi per me. Item illic: 
 Ego sum ianua. per me si quia introierit, saluabitur.

AD REGNVM DEI, NISI BAPTIZATVS ET RENATVS QVIS FVERIT, PERVENIRE NON POSSE. 
 
 In euangelio secundum Iohannem: Nisi quis renatus 
 fuerit ex aqua et spiritu, non potest introire in regnum Dei. quod 
 enim natum est de carne caro est, et quod natum est de spiritu 
 spiritus est. Item illic: Nisi ederitis carnem filii hominis et 
 biberitis sanguinem eius, non habebitis uitam in uobis.

PABVM ESSE BAPTIZARI ET EVCHABISTIAM ACCIPERE, NISI QVIS FACTIS ET OPERE PROFICIAT. 
 
 In epistula apostoli Pauli ad Corinthios prima: 
 Nescitis quia qui in stadio currunt omnes quidem currunt, unus 
 tamen accipit coronam? sic currite, ut omnes conprehendatis. 
 et illi quidem, ut corruptibilem coronam accipiant, nos autem 
 incorruptam. Item in euangelio secundum Matthaeum: 
 Omnis arbor non faciens fructum bonum excidetur et in ignem 
 mittetur. Item illic: Multi mihi dicent in illa die: Domine, 
 Domine, nonne in tuo nomine prophetauimus et in tuo nomine 
 daemonia exclusimus et in tuo nomine uirtutes multas fecimus? 
 et tunc dicam illis: nonuosnoui, recedite a me, operarii iniquitatis. 
 Item illic: Luceat lux uestra coram hominibus, ut 
 uideant bona opera uestra et clarificent patrem uestrum qui est 
 in caelis. Item Paulus apostolus ad Philippenses: Lucete 
 sicut luminaria in mundo.

BAPTIZATVM QVOQVE GRATIAM PERDERE QVAM CONSECVTVS SIT, NISI INNOCENTIAM SERVET. 
 
 In euangelio secundum Iohannem: Ecce sanus factus 
 es: iam noli peccare ne quid tibi deterius fiat. Item Paulus

 

 


 
 apostolus ad Corinthios prima: Nescitis quia templum 
 Dei estis et spiritus Dei habitat in uobis ? si quis templum Dei 
 uiolauerit, uiolabit illum Deus. Item in Paralipomenon: 
 Deus uobiscum est, dum estis uos cum ipso. si dereliqueritis 
 eum, derelinquet uos.

NON POSSE IN ECCLESIA REMITTI EI QVI IN DEVM DELIQVERIT. 
 
 In euangelio secundum Matthaeum: Qui dixerit uerbum 
 aduersus filium hominis remittetur illi: qui autem dixerit 
 aduersus Spiritum sanctum non remittetur illi neque in isto saeculo 
 neque in futuro. Item secundum Marcum: Omnia peccata 
 remittentur filiis hominum et blasphemiae. qui autem blasphemauerit 
 Spiritum sanctum non habet remissionem, sed reus 
 erit aeterni peccati. Item in Regnorum primo: Si delinquendo 
 peccet uir aduersus uirum, orabunt pro eo Dominum: si 
 autem in Deum peccet homo, quis orabit pro eo?

DE ODIO NOMTNIS ANTE PRAEDICTVM. 
 
 In euangelio secundum Lucam: Et eritis odibiles omnibus 
 propter nomen meum. Item secundum Iohannem: 
 Si saeculum uos odit, scitote quoniam me primo odit. si de saeculo 
 essetis, saeculum quod suum esset amaret: sed quia de saeculo 
 non estis et ego elegi uos de saeculo, propterea odit uos saeculum. 
 mementote sermonis quem dixi uobis: non est maior

 

 


 
 seruus domino suo. si me persecuti sunt, et uos persequentur. 
 [Item in Baruch: Veniet enim tempus, et quaeretis me et uos 
 et qui post uos uenerint, audire uerbum sapientiae et intellectus, 
 et non inuenietis. nationes autem cupient uidere sapientem praedicantem, 
 et non obtinget eis: non quia deerit aut deficiet sapientia 
 huius saeculi terrae, sed neque deerit sermo legis saeculo. 
 erit enim sapientia in paucis uigilantibus et taciturnis et quietis, 
 sibi confabulantes et in cordibus suis meditantes, quoniam quidam 
 eos horrebunt et timebunt ut malos: alii autem nec credunt 
 uerbo legis altissimi: alii autem ore stupentes non credent et credentibus 
 erunt contrarii et inpedientes spiritum ueritatis. alii 
 autem erunt sapientes ad spiritum erroris et pronuntiantes sicut 
 altissimi et fortis edicta. alii autem personales fidei. alii capaces 
 et fortes in fide altissimi et odibiles alieno.]

QVOD QVTS DEO VOVERIT CITO REDDENDVM. 
 
 Apud Salomonem: Prout uoueris uotum Deo, ne moram 
 feceris reddere illud. Item in Deuteronomio: Si autem uoueris 
 uotum Domino Deo tuo, non tardabis reddere illud: quia 
 inquirens requiret illud Dominus Deus tuus a te, et erit in peccatum. 
 ea quae egredientur per labia tua obseruabis et facies 
 donum quod locutus es ore tuo. Item in psalmo XLVIIII: Immola 
 Deo sacrificium laudis et redde altissimo uota tua. inuoca 
 me in die tribulationis tuae et eripiam te et glorificabis me.

 

 


 
 Item in Actibus apostolorum: InpleuitSatanas cor tuum, 
 mentiri te apud Spiritum sanctum, cum esset fundus in tua potestate? 
 non hominibus mentitus es sed Deo. Item in Hierem 
 i a: Maledictus qui facit opera Dei neglegenter.

EVM QVI NON CREDIDERIT IAM IVDICATVM ESSE. 
 
 In euangelio secundum Iohannem: Qui non crediderit 
 iam iudicatus est, quia non credidit in nomine unici filii 
 Dei. hoc autem est iudicium, quoniam lux uenit in saeculum, 
 et magis dilexerunt tenebras quam lucem. Item in psalmo 1: 
 Propterea non resurgunt impii in iudicio neque peccatores in consilio 
 iustorum.

DE BONO VIRGINITATIS ET CONTINENTIAE. 
 
 In Genesi: Multiplicans multiplicabo tristitias tuas et gemitus 
 tuos: in tristitia paries filios, et conuersio tua ad uirum 
 tuum, et ipse tui dominabitur. Item in euangelio secundum 
 Matthaeum: Non omnes capiunt uerbum istud, sed illi 
 quibus datum est. sunt enim spadones qui ex utero matris nati 
 sunt sic, et sunt spadones qui coacti sunt ab hominibus, et sunt 
 spadones qui se ipsos castrauerunt propter regnum caelorum. qui 
 potest capere capiat. Item secundum Lucam: Filii saeculi 
 huius generant et generantur. qui autem habuerint dignationem 
 saeculi illius et resurrectionis a mortuis, non nubunt neque

 

 


 
 nubuntur: neque enim incipient mori: aequales enim sunt angelis 
 Dei, cum sint filii resurrectionis. resurgere autem mortuos Moyses 
 significat, quomodo dicit in rubo Dominum Deum Abraham et 
 Deum Isaac et Deum Iacob. Deus non est mortuorum sed uiuorum. 
 omnes enim illi uiuunt. Item in epistula Pauli apostoli 
 ad Corinthios prima: Bonum esthomini.mulierem non tangere. 
 propter fornicationem autem unusquisque uxorem suam habeat 
 et unaquaeque suum uirum habeat. uxori uir debitum reddat, 
 similiter et uxor uiro. uxor corporis sui potestatem non 
 habet sed uir. similiter et uir corporis sui potestatem non habet 
 sed uxor. nolite fraudare inuicem nisi forte ex consensu ad tempus 
 ut uacetis orationi: et iterum ad id ipsum reuertimini, ne 
 uos temptet Satanas propter incontinentiam uestram. hoc dico 
 secundum indulgentiam, non secundum imperium. nam uolo 
 omnes homines sic esse ut me. sed unusquisque proprium habet 
 donum a Deo, alius sic, alius autem sic. Item illic: Caeleps 
 cogitat ea quae sunt Domini, quomodo placeat Deo. qui autem 
 matrimonium coniuncxit, cogitat ea quae sunt huius mundi, 
 quomodo placeat uxori. sic et mulier et uirgo innupta cogitat ea 
 quae sunt Domini, ut sit sancta et corpore et spiritu. quae autem 
 nupsit cogitat de his quae sunt mundi, quomodo placeat uiro.

 

 

 

 

 
 
 
 Item in Exodo cum praecepisset Deus Moysi, ut 
 sanctificaret populum in diem tertium, sanctificauit 
 ille et adiecit: Estote parati tribus diebus: non accedetis 
 ad mulieres. Item in Regnorum primo: Et respondit 
 sacerdos ad Dauid et dixit: non sunt panes profani in manu mea, 
 nisi panis sanctus unus. si obseruati sunt pueri a muliere, manducabunt. 
 Item in Apocalypsi: Hi sunt qui cum mulieribus 
 se non coinquinauerunt: uirgines enim permanserunt. hi sunt 
 qui secuntur Agnum, quocumque uadit.

NIHIL PATREM IVDICARE SED FILIVM ET PATREM AB EO NON HONORIFICARI, A QVO NON HONORIFICETVR FILIVS. 
 
 In euangelio secundum Iohannem: Nihil pater iudicat, 
 sed iudicium omne filio dedit, ut omnes honorificent filium, sicut 
 honorificant patrem. qui non honorificat filium non honorificat 
 patrem qui misit eum. Item in Genesi: Et Dominus pluit 
 super Sodomam et Gomorram sulphur et ignem de caelo a Domino. 
 Item in psalmo LXXI: Deus iudicium tuum regi da et 
 iustitiam tuam filio regis, iudicare populum tuum in tua iustitia.

FIDELEM GENTILITER VIVERE NON OPORTERE. 
 
 Apud Hieremiam: Haec dicit Dominus: secundum uias 
 gentium ne ambulaueritis. De hoc ipso quod segregare

 

 


 
 se quis debeat a gentibus ne sit socius culpae et 
 fiat particeps plagae item in Apocalypsi: Et audiui 
 aliam uocem de caelo dicentem: exi de ea, populus meus, ne 
 particeps sis delictorum eius et ne perstringaris plagis eius: quoniam 
 delicta eius usque ad caelum peruenerunt et meminit Dominus 
 Deus iniquitates eius. ideo reddet ei dupla, et in quo poculo 
 miscuit, duplum remixtum est ei: et in quantum se clarificauit 
 et deliciarum habuit, in tantum dabitur ei cruciatus et 
 luctus. quoniam in corde suo dicit: regina sum et uidua non sum 
 nec luctum uisura sum, propterea una hora plagae eius aduenient, 
 mors, luctus et fames, et igni cremabitur, quia fortis 
 Dominus Deus qui eam iudicabit. et flebunt et plangent se in ea 
 reges terrae qui cum ea fornicati sunt et in deliciis conuersati 
 sunt. Item apud Esaiam: Exite de medio eorum, qui portatis 
 uasa Domini.

DEVM AD HOC PATIENTEM ESSE VT NOS PAENITEAT PECCATI NOSTRI ET EEFOEMEMVB. 
 
 Apud Salomonem in Ecclesiastico: Ne dixeris: peccaui, 
 et quid accidit mihi triste? est enim altissimus patiens 
 redditor. Item apostolus ad Romanos: An numquid opulentiam 
 bonitatis eius et sustinentiam et patientiam contemnis. 
 ignorans quia bonitas Dei in paenitentiam te adducit? tu autem 
 secundum duritiam tuam et cor inpaenitens thesaurizas tibi iram

 

 

 


 
 in die irae et reuelationis iusti iudicii Dei qui reddet unicuique 
 secundum opera sua.

MVLIEREM ORNARI SAECVLABITEB NON DEBERE. 
 
 In Apocalypsi: Et uenit unus ex septem angelis habentibus 
 phialas et adgressus est me dicens: ueni, ostendam tibi 
 damnationem meretricis magnae sedentis super aquas multas, 
 cum qua fornicati sunt reges terrae. et uidi mulierem sedentem 
 super bestiam. et mulier illa amicta erat pallium purpureum 
 et coccineum et adornata erat auro et lapidibus pretiosis 
 et margaritis tenens poculum aureum in manu sua plenum 
 exsecrationum et inmunditiae et fornicationis totius terrae. 
 Item ad Timotheum: Sint mulieres uestrae cum uerecundia 
 et pudicitia, conponentes se non in tortis crinibus neque 
 auro neque margaritis aut ueste pretiosa, sed ut decet 
 mulieres promittentes castitatem per bonam conuersationem. 
 Item Petrus apostolus ad Ponticos: Sit in muliere 
 non exterior ornamenti aut auri aut uestis cultus sed cultus 
 cordis. Item in Genesi: Thamar cooperuit se pallio et adornauit, 
 et cum adspexisset eam ludas, uisum est ei meretricem 
 esse.

FIDELEM NON OPORTERE OB ALIA DELICTA NISI OB NOMEN SOLVM PVNIBI. 
 
 Petrus apostolus ad Ponticos: Nec quisquam uestrum. 
 tamquam fur aut homicida patiatur aut tamquam maleficus aut 
 curas alienas agens, sed tamquam christianus.

SERVVM DEI INNOCENTEM ESSE DEBERE NE INCIDAT IN POENAM SAECVLAREM. 
 
 Paulus apostolus ad Romanos: Vis non timere potestatem 
 P quod bonum est fac, et habebis laudem ex ea.

DATVM NOBIS ESSE EXEMPLVM VIVENDI IN CHEISTO., 
 
 In epistula Petri apostoli ad Ponticos: Christus passus 
 est pro nobis relinquens uobis exemplum, ut sequamini uestigia 
 eius qui peccatum non fecit, nec dolus inuentus est in 
 ore eius: qui cum malediceretur, non remaledixit, cum pateretur, 
 non minabatur, tradebat autem se iudici iudicanti iniuste. 
 
 
 Item Paulus apostolus ad Philippenses: Qui in figura 
 Dei constitutus non rapinam arbitratus est esse se aequalem 
 Deo, sed se exinaniuit formam serui accipiens, in similitudine 
 hominis factus et habitu inuentus ut homo. humiliauit se factus 
 oboediens usque ad mortem, mortem autem crucis. propter quod 
 Deus exaltauit illum et donauit illi nomen, ut sit super omne 
 nomen, ut in nomine Iesu omnes genu curuent caelestium et terrestrium 
 et infernorum et omnis lingua confiteatur, quia Dominus 
 Iesus in gloria est Dei patris. Item in euangelio secundum 
 Iohannem: Si ego laui pedes uestros magister et dominus, 
 et uos debetis aliorum pedes lauare, exemplum enim dedi 
 nobis, ut sicut ego feci et uos aliis faciatis.

NON IACTANTER NEC TVMVLTVOSE OPERAJTDVM. 
 
 In euangelio secundum Matthaeum: Nesciat sinistra 
 tua quid faciat dextera tua, ut sit eleemosyna tua in abscondito, 
 et pater tuus qui uidet in absconso reddet tibi. Item illic: 
 Cum facis eleemosynam, noli tuba canere ante te, sicut hypocritae 
 faciunt in uicis et synagogis, ut clarificentur ab hominibus. 
 amen dico uobis, perceperunt mercedem suam.

INEPTE ET SCVSBILITEB NON LOQVENDVM. 
 
 Paulus apostolus ad Ephesios: Stultiloquium et scurrilitas 
 quae ad rem non pertinet nec nominetur in nobis.

FIDEM TOTVM PRODESSE, ET TANTVM NOS POSSE QVANTVM CREDIMVS. 
 
 In Genesi: Et credidit Abraham Deo, et deputatum est 
 illi ad iustitiam. Item apud Esaiam: Et si non credideritis, 
 neque intellegetis. Item in euangelio secundum 
 Matthaeum: Modicae fidei, ad quid dubitasti? Item 
 illic: Si habueritis fidem tamquam granum sinapis, dicetis 
 monti huic: transi hinc illuc, et transibit, et nihil inpossibile 
 erit uobis. Item secundum Marcum: Omnia quaecumque 
 oratis et petitis credite quia accipietis , et erunt uobis. Item

 

 


 
 illic: Omnia possibilia credenti. Item apud Abbacuc: Iustus 
 autem ex fide mea uiuit. Item in Daniele Ananias, Azarias, 
 Misahel credentes liberati sunt de flamma.

POSSE EVM STATIM CONSEQVI QVI VERE CREDIDERIT. 
 
 In Actibus apostolorum: Ecce aqua: quid est quod me 
 inpediat tingui? tunc dixit Philippus: si credis ex toto corde 
 tao, licet.

FIDELES INTER SE DISCEPTANTES NON DEBERE GENTILEM IVDICEM EXPERIRI. 
 
 Paulus apostolus ad Corinthios prima: Audet quisquam 
 uestrum aduersus alterum negotium habens disceptare apud 
 iniustos et non apud sanctos? nescitis quia sancti mundum iudicabunt? 
 Item illic: Iam quidem in totum delictum in uobis 
 est, quia iudicia habetis inuicem. quare non magis iniuriam 
 sustinetis ? quare non magis fraudem patimini? sed uos iniuriam 
 facitis et fraudatis et hoc fratribus. aut nescitis quoniam iniusti 
 regnum Dei non consequentur?

SPEM FVTVRORVM ESSE, ET IDEO FIDEM CIRCA EA QVAE PROMISSA SVNT PATIENTEM ESSE DEBERE. 
 
 Paulus apostolus ad Romanos: Spe saluati sumus. spes 
 autem quae uidetur non est spes. quod enim uidet quis, quid

 

 


 
 sperat? si autem quod non uidemus speramus, per patientiam 
 expectamus.

MVLIEREM IN ECCLESIA TACERE DEBERE. 
 
 Paulus apostolus ad Corinthios prima: Mulieres 
 uestrae in ecclesiis taceant. si quae autem quid discere uolunt, 
 domi uiros suos interrogent. Item ad Timotheum: Mulier 
 cum silentio discat in omni subiectione. docere autem mulieri 
 non permittitur neque dominari uiro suo [sed esse in silentio]. 
 Adam enim primus formatus est, deinde Eua: et Adam seductus 
 non est, mulier autem seducta est.

DELICTO ET MERITO NOSTEO FIERI, VT LABOKEMVS NEC DEI OPEM IN OMNIBVS SENTIAMVS. 
 
 Apud Osee: Audite sermonem Domini, filii Israel: quia 
 iudicium est Domino aduersus incolas terrae, quod neque misericordia 
 neque ueritas neque agnitio Dei sit super terram: exsecratio 
 et mendacium et caedes et furtum et adulterium diffusum 
 est super terram: sanguinem sanguini supermiscent. idcirco terra 
 lugebit cum uniuersis incolis suis, cum bestiis agri, cum serpentibus 
 terrae, cum uolatilibus caeli, et deficient pisces maris, ut nemo 
 iudicet, nemo reuincat. Item apud Esaiam prophetam: 
 Numquid non ualet manus Domini ut saluos faciat, aut grauabit 
 aurem ut non exaudiat ? sed peccata uestra inter uos et Deum 
 separant, et propter peccata uestra auertit faciem a uobis ne

 

 


 
 misereatur. manus enim uestrae inquinatae sunt sanguine et digiti 
 uestri in peccatis: labia autem uestra locuta sunt facinus, et lingua 
 uestra iniustitiam meditatur. nemo loquitur uera, neque est 
 iudicium uerum. fidunt in uanis et locuntur inania, qui parturiunt 
 dolorem et pariunt facinus. Item apud Sophoniam: 
 
 
 Defectione deficiat a facie terrae, dicit Dominus. deficiat homo 
 et pecudes, deficiant uolucres caeli et pisces maris, et auferam 
 iniquos a facie terrae.

NON FAENERANDVM. 
 
 In psalmo XIIII: Qui pecuniam non dedit ad usuram et 
 munera super innocentes non accepit: qui facit haec non mouebitur 
 in aeternum. Item apud Ezechielem: Homo autem 
 qui erit iustus hominem non opprimet et pignus debitoris reddet 
 et rapinam non rapiet: panem suum esurienti dabit et nudum. 
 operiet et pecuniam suam in usuram non dabit. Item in Deuteronomio: 
 Non faenerabis fratri tuo usuram pecuniae et usuram 
 ciborum.

INIMICOS QVOQVE DILIGENDOS. 
 
 In euangelio secundum Lucam: Si diligitis qui uos 
 diligunt, quae est uobis gratia? et peccatores enim diligunt eos 
 qui se diligunt. Item in euangelio secundum Matthaeum: 
 Diligite inimicos uestros et orate pro his qui uos persecuntur,

 

 


 
 ut sitis filii patris uestri qui est in caelis, qui solem suum 
 oriri facit super bonos et malos et pluit super iustos et iniustos.

SACRAMENTVM FIDEI NON ESSE PROFANANDVM. 
 
 Apud Salomonem in Prouerbiis: Inaures inprudentis 
 noli quicquam dicere, ne quando audierit, inrideat sensatos sermones 
 tuos. Item in euangelio secundum Matthaeum: 
 Ne dederitis sanctum canibus neque miseritis margaritas uestras 
 ante porcos, ne forte conculcent eas pedibus suis et conuersi 
 elidant uos.

QVOD NEMO IN OPERE SVO EXTOLLI DEBEAT. 
 
 Apud Salomonem in Ecclesiastico: Noli te extollere 
 in faciendo opere tuo. Item in euangelio secundum Lucam: 
 Quis uestrum habens seruum arantem aut pastorem uenienti 
 de agro dicit: continuo transi, recumbe? sed dicit illi: 
 para aliquid quod cenem et adcingere et ministra mihi, donec 
 manducem et bibam, et postea tu manducabis et bibes. numquid 
 habet gratiam seruo illi, quia fecit quae ei imperata sunt? 
 sic itaque et uos, cum feceritis quae uobis imperata sunt, dicite: 
 serui inutiles sumus, quod debuimus facere fecimus.

CREDENDI VEL NON CREDENDI LIBERTATEM IN ARBITRIO POSITAM. 
 
 In Deuteronomio: Ecce dedi ante faciem tuam uitam et 
 mortem, bonum et malum. elige uitam ut uiuas. Item apud 
 Esaiam: Et si uolueritis et audieritis me, bona terrae edetis:

 

 


 
 si autem nolueritis et non audieritis me, gladius uos comedet. 
 os enim Domini locutum est ista. Item in euangelio secundum 
 Lucam: Regnum Dei intra uos est.

DEI ARCANA PERSPICI NON POSSE, ET IDEO FIDEM NOSTRAM SIMPLICEM ESSE DEBERE. 
 
 Paulus apostolus ad Corinthios prima: Videmus nunc 
 per speculum in aenigmate, tunc autem facie ad faciem. nunc 
 scio ex parte, tunc autem cognoscam, sicut et cognitus sum. 
 Item apud Salomonem in Sapientia: Et in simplicitate 
 cordis quaerite Deum. Item apud eundem: Qui ambulat 
 simpliciter ambulat confidenter. Item illic: Noli esse sapiens 
 multum et noli argumentari plus quam oportet. Item 
 apud eundem: Altiora te ne quaesiueris et fortiora te ne perscrutaueris. 
 Item apud Esaiam: Vae qui arguti sunt in semet * 
 ipsis. Item in Machabaeis: Daniel in sua simplicitate liberatus 
 est de ore leonum. Item Paulus apostolus ad Romanos: 
 s o altitudo diuitiarum et sapientiae et scientiae Dei! quam 
 inexcrutabilia sunt iudicia eius et inuestigabiles uiae eius ! quis . 
 enim cognouit sensum Domini aut quis consiliarius eius fuit aut 
 quis prior dedit ei, et retribuetur illi? quoniam ex ipso et per

 

 


 
 ipsum et in ipso omnia: ipsi gloria in saecula saeculorum. Item 
 ad Timotheum: Stultas autem et ineruditas quaestiones deuita 
 sciens quia lites generant. seruum autem Domini non oportet 
 litigare sed mitem esse ad omnes.

NEMINEM SINE 8OKDE ET SINE PECCATO ESSE. * 
 
 Apud Iob: Quis enim mundus a sordibus? nec unus, etiam 
 si unius diei sit uita eius in terra. Item in psalmo L: Ecce 
 enim in iniquitatibus conceptus sum et in delictis peperit me 
 mater mea. Item Iohannes apostolus: Si dixerimus quia 
 peccatum non habemus, nos ipsos decipimus, et ueritas in nobis 
 non est.

NON HOMINIBVS SED DEO PLACENDVM. 
 
 In psalmo LII: Qui hominibus placent confusi sunt, quoniam 
 Deus nihil fecit illos. Item Paulus apostolus ad Galatas: 
 Si hominibus placere uellem, Christi seruus non essem.

DEVM NIHIL LATERE EX HIS QVAE OEBVNTVS. 
 
 In Sapientia Salomonis: In omni loco speculantur oculi 
 Dei bonos et malos. Item in Hieremia: Ego Deus adproximans 
 et non Deus de longinquo. si absconditus fuerit homo in

 

 


 
 abscondito, ergo ego non uidebo eum? nonne caelum et terram 
 ego impleo, dicit Dominus? Item in Regnorum primo: 
 Homo uidet in facie, Deus autem in corde. Item in Apocalypsi: 
 Et scient omnes ecclesiae quia ego sum scrutator renis 
 et cordis, et dabo unicuique uestrum secundum opera uestra. 
 Item in psalmo XVIII: Delicta quis intellegit? ab occultis 
 meis munda me, Domine. Item Paulus apostolus ad Corinthios 
 secunda: Omnes nos manifestari oportet ante tribunal 
 Christi, ut reportet unusquisque sui corporis propria secundum 
 quae egit, siue bona siue mala.

FIDELEM EMENDARI ET BESESVARI. 
 
 In psalmo CXVII: Castigans castigauit me Dominus et morti 
 non tradidit me. Item in psalmo LXXXVIII: Visitabo in 
 uirga iniquitates eorum et in flagellis peccata eorum. misericordiam 
 autem meam non auertam ab eis. Item apud Malachiam: 
 Et sedebit conflans et expurgans sicut aurum et argentum 
 et emundabit filios Leui. Item in euangelio: Non exies 
 inde, donec reddas nouissimum quadrantem.

NEMINEM CONTRISTAEI MORTE DEBERE, CVM SIT IN VIVENDO LABOR ET PERICVLVM, IST MORIENDO PAX ET RESVRGENDI SECVRITAS: 
 
 
 In Genesi: Tunc dixit Deus ad Adam: quia exaudisti uocem mulieris tuae et manducasti ex illa arbore, de qua sola praeceperam 
 tibi ne manducares, maledicta terra erit in omnibus operibus 
 tuis. in tristitia et gemitu edes ex ea omnibus diebus uitae 
 tuae. spinas et tribulos eiciet tibi, et edes pabulum agri in sudore 
 uultus tui. edes panem tuum, donec reuertaris in terram, 
 de qua sumptus es: quoniam terra es et in terram ibis. Item illic: Et conplacuit Enoch Deo, et non est inuentus postmodum, 
 quia Deus illum transtulit. Item apud Esaiam: Omnis caro 
 faenum et omnis claritas eius ut flos faeni. aruit faenum et 1108 
 decidit. uerbum autem Domini manet in aeternum. Item apud 
 Ezechielem: Dicunt: arida facta sunt ossa nostra, periit spes 
 nostra, expirauimus, propterea propheta et dic: haec dicit Dominus: 
 ecce ego aperio monumenta uestra et educam uos de monumentis 
 uestris et inducam uos in terram Israel. dabo spiritum . 
 meum in uos, et uiuetis. et ponam uos in terra uestra, et cognoscetis 
 quoniam ego Dominus locutus sum et faciam, dicit 
 Dominus. Item in Sapientia Salomonis: Raptus est, ne 
 malitia mutaret intellectum illius. placita enim erat Deo anima 
 illius. Item in psalmo LXXXTTT: Quam amabilia sunt

 

 


 
 tabernacula tua, Domine uirtutum. concupiscit et deficit anima mea 
 in atria Domini. Item Paulus apostolus ad Thessalonicenses: 
 Nolumus uos ignorare, fratres, de dormientibus, ne 
 contristemini sicut et ceteri qui non habent spem. si enim credimus 
 quia Iesus mortuus est ?t resurrexit, sic et Deus eos qui 
 dormierunt in Iesu adducet cum eo. Item ad Corinthios 
 prima: Stulte, tu quod seminas, non uiuificatur, nisi mortuum 
 fuerit. Item illic: Stella ab stella differt in claritate, ita et 
 resurrectio. seminatur corpus in corruptione, surgit sine corruptela: 
 seminatur in ignominia, resurgit in gloria: seminatur in 
 infirmitate, resurgit in uirtute: seminatur corpus animale, surgit 
 spiritale. Item illic: Oportet enim corruptiuum istud induere 
 incorruptionem et mortale hoc induere inmortalitatem. 
 [cum autem corruptiuum hoc induerit immortalitatem et mortale 
 hoc induerit incorruptionem,] tunc fiet uerbum quod scriptum 
 est: absorpta est mors in contentionem. ubi est, mors, aculeus 
 tuus? ubi est, mors, contentio tua? Item in euangelio 
 secundum Iohannem: Pater, quos mihi dedisti, uolo ut 
 ubi ego fuero et ipsi sint mecum et uideant claritatem meam

 

 


 
 quam mihi dedisti ante constitutionem mundi. Item secundum 
 Lucam: Nunc dimittis seruum tuum, Domine, secundum 
 uerbum tuum in pace, quia uiderunt oculi mei salutare tuum. 
 Item secundum Iohannem: Si me dilexissetis, gauderetis 
 quoniam eo ad patrem, quia pater maior me est.

DE IDOLIS QVAE GENTILES DEOS PVTANT. 
 
 
 In Sapientia Salomonis: Omnia idola nationum aestimauerunt 
deos, quibus neque oculorum uisus est ad uidendum neque 
 nares ad percipiendum spiritum neque aures ad audiendum nec 
 digiti in manibus ad tractandum, sed et pedes eorum pigri ad 
 ambulandum. homo enim fecit illos, et qui spiritum mutuatus 
 est is finxit illos. nemo autem sibi similem homo poterit deum 
 fingere. cum sit enim mortalis, mortuum fingit manibus iniquis. 
 melior est autem ipse his quos colit: quoniam ipse quidem uixit, 
 illi numquam. Item illic: Neque operibus adtendentes agnouerunt 
 quis esset artifex, sed aut ignem aut spiritum aut citatum 
 aerem aut gyrum stellarum aut nimiam aquam aut solem 
 aut lunam rectores orbis terrae deos putauerunt: quorum si propter 
 speciem hoc aestimauerunt, sciant quanto his Dominus sit 
 speciosior: aut si uirtutes et opera eorum mirati sunt, intellegant 
 ab ipsis quoniam qui haec constituit fortia fortior est illis. 
 Item in psalmo CXXXIIII: Simulacra gentium argentum et

 

 


 
 aurum, opera manuum hominum. os habent et non loquentur, 
 oculos habent et non uidebunt, aures habent et non audient, neque 
 enim est spiritus in ore ipsorum. similes illis fiant omnes 
 qui faciunt ea [ et omnes qui confidunt in illis]. Item in 
 psalmo XCV: Quoniam omnes dii gentium daemonia: Dominus 
 uero caelos fecit. Item in Exodo: Non facietis uobis deos 
 aureos neque deos argenteos. Et rursum: Non facies tibi idolum 
 nec cuiusquam similitudinem. [Item in Hieremia: Haec 
 dicit Dominus: secundum uias gentium nolite incedere et a signis 
 caeli ne timueritis, quia timent illa in personis suis, quia legitima 
 gentium uacua sunt. lignum de saltu excisum, opus fabri, 
 et conflatum aurum et argentum speciose conposita sunt, in malleis 
 et in clauis confirmauerunt illa et non mouebuntur, quia 
 confixibilia sunt argentum adpositum est a Tharsis. uenit aurum 
 Moab. opera artificum omnia. hyacinthum et purpuram uestiunt 
 ea. tollentes tollunt illa, quia non prodient. nolite timere ea, 
 quia malum non facient et bonum non est in illis. sic dicite: 
 dii qui caelum et terram non fecerunt pereant a terra et de sub 
 caelo isto. exhorruit caelum in hoc et obhorruit multo magis uehementer, 
 dicit Dominus. haec maligna fecit plebs mea. dereliquerunt 
 me fontem aquae uiuae, et foderunt sibi lacus contritos 
 qui non poterant aquam continere. uerberauit te derelictio tua

 

 

 

 


 
 et nequitia tua accusabit te. et scito et uide quoniam amarum 
 tibi erit quod dereliqueris me, dicit Dominus Deus tuus, et non 
 speraueris in me, dicit Dominus Deus tuus, quia in saeculum 
 contribulasti iugum tuum et dirupisti uincula tua, et dixisti: non 
 seruiam, sed ibo super omnem montem excelsum et super omnem 
 collem altum et super omne lignum umbrosum. ibi confundar in 
 fornicatione. ligno dixerunt quia pater meus es tu, et lapidi: tu 
 genuisti me. et conuerterunt ad me dorsum et non faciem suam. 
 In Esaia: Cecidit Bel, dissolutus est draco. facta sunt sculptilia 
 eorum ut bestiae et pecora. auferetis illa conligata quasi sarcinam 
 laborantes et esurientes et non ualentes. Et iterum: Soluti 
 simul non poterunt saluari de bello. ipsi autem captiui ducti 
 sunt tecum. Et iterum: Cui me adsimilastis? uidete, conicite 
 quia erratis corde qui conmittitis aurum de sacculo et argentum 
 in statera ponderatis in pondera conducentes artificem. fecerunt 
 manu facta et inclinantes se adorauerunt illud: ferunt illa 
 umeris et sic ambulant. si autem posuerint illa, loco manebunt 
 et non mouebuntur: et si qui clamauerint ad illa, non audient 
 et a malis non saluabunt eos. Item in Hieremia: Dominus 
 qui fecit caelum et terram in uirtute correxit orbem in 
 sua prudentia et sua sapientia extendit caelum et multitudinem 
 aquarum in caelo, perduxit nubes ab extremo terrae, fulgura in 
 pluuiam fecit. et eiecit uentos de thesauris suis. infatuatus est 
 omnis homo ab scientia sua, confusus est omnis artifex in sculptilibus 
 suis, quia falsum conflauit. non est spiritus in illis. uacua

 

 


 
 sunt opera inlusa, in tempore conspectionis illorum peribunt. 
 Et in Apocalypsi: Et sextus angelus tuba cecinit. et audiui 
 unum ex quattuor angulis arcae aureae quae est in conspectu Dei 
 dicentem sexto angelo qui habebat tubam: solue quattuor angelos 
 ligatos super flumen magnum Euphratem. et soluti sunt quattuor 
 angeli qui erant parati in horam et diem et mensem et 
 annum, ut occiderent tertiam partem hominum. et numerus exercituum 
 equestrium dismiriades myriadon: audiui numerum eorum. 
 et sic uidi equos in uisu et sedentes super eos habentes loricas 
 igneas et hyacinthinas et sulphureas, et capita equorum f, et ex 
 ore eorum exiit ignis et fumus et sulphur. a tribus plagis istis 
 occisa est tertia pars hominum ex igne et fumo et sulphure quod 
 exiit de ore eorum: nam uis equorum in ore eorum est et in caudis 
 eorum. caudae enim eorum similes anguibus, habentes 
 capita, et in eis nocent. et reliqui hominum qui non sunt occisi 
 in istis plagis nec paenitentiam egerunt opera factorum manuum 
 suarum, ut non adorent daemonia et idola id est simulacra 
 aurea et argentea et aerea et lapidea et lignea, quae neque 
 uidere possunt neque ambulare: et non egerunt paenitentiam homicidiorum 
 suorum neque fornicationis suae neque factorum 
 suorum. Item illic: Et tertius angelus secutus est eos dicens 
 in uoce magna: si quis adorat bestiam et simulacrum eius, et 
 accepit inscriptionem in fronte sua aut super manum suam, is 
 bibet de uino irae eius et punietur igne et sulphure sub oculis 
 angelorum sanctorum et sub oculis agni, et fumus tormentorum 
 eorum in saecula saeculorum ascendet].

ClBORVM NIMIAM CONCVPISCENTIAM NON ADPETENDAM. 
 
 Apud Esaiam: Manducemus et bibamus, cras enim moriemur. 
 non remittetur uobis peccatum istud, quoadusque moriamini. 
 Item in Exodo: Et consedit populus manducare et 
 bibere, et surrexerunt ludere. Item Paulus apostolus ad 
 Corinthios prima: Esca nos non commendat Deo: neque si 
 manducauerimus, abundabimus, neque si non manducauerimus, 
 egebimus. Item illic: Cum conuenitis ad manducandum, inuicem 
 expectate. si quis esurit, domi manducet, ut non in iudicium 
 conueniatis. Item ad Romanos: Non est regnum Dei 
 esca et potus, sed iustitia et pax et gaudium in Spiritu sancto. 
 Item in euangelio secundum Iohannem: Ego cibum 
 habeo manducare quem uos non nostis. meus cibus est ut faciam 
 uoluntatem eius qui me misit et perficiam opus eius.

POSSIDENDI CONCVPISCENTIAM ET PECVNIAM NON ADPETENDAM. 
 
 Apud Salomonem in Ecclesiastico: Qui diligit argentum 
 non satiabitur argento. Item in Prouerbiis: Captans 
 annonam maledictus in plebe est. benedictio autem in eius capite 
 est qui communicat. Item in Esaia: Vae qui coniungunt

 

 


 
 domum ad domum et agrum agro continuant, ut auferant proximo 
 aliquid. numquid habitabitis soli super terram? Item apud 
 Sophoniam: Aedificabunt domos et non inhabitabunt, et instituent 
 uineas et non bibent uinum earum, quia prope est dies 
 Domini. Item in euangelio secundum Lucam: Quid 
 enim prodest homini, si totum orbem lucretur et animae suae 
 detrimentum patiatur? Item illic: Dixit autem illi Deus: 
 stulte, hac nocte expostulatur anima tua. quae ergo parasti, cuius 
 erunt? Item illic: Commemorare quoniam percepisti bona in 
 uita tua, Lazarus autem mala. nunc hic consolatur, tu autem 
 cruciaris. Item in Actibus apostolorum: Dixit autem Petrus 
 ad eum: argentum quidem et aurum non est mihi: quod 
 autem habeo hoc tibi do. in nomine Iesu Christi Nazareni surge 
 et ambula. et adprehensa manu eius dextera eleuauit eum. Item 
 ad Timotheum prima: Nihil intulimus in hunc mundum, 
 uerum nec auferre possumus. habentes itaque uictum et uestitum 
 his contenti simus. qui autem uolunt diuites fieri incidunt in 
 temptationem et laqueum diaboli et desideria multa et nocentia 
 quae mergunt hominem in perditionem et in interitum. radix

 

 


 
 enim omnium malorum est cupiditas quam quidam adpetentes 
 naufragauerunt a fide et inseruerunt se doloribus multis.

MATRIMONIVM CVM GENTILIBVS NON IVNGENDVM. 
 
 ApudTobiam: Yxorem accipe ex semine parentum tuorum 
 et noli sumere alienam uxorem quae non est ex tribu parentum b 
 tuorum. Item in Genesi mittit puerum suum Abraham, 
 ut de semine suo accipiatur Rebecca filio eius 
 Isaac. Item in Esdra satis non fuit Deo, cum uastarentur 
 Iudaei, nisi alienigenas uxores cum filiis 
 quoque, quos ex illis procreauerant, dereliquissent. 
 Item apostolus Paulus ad Corinthios prima: Mulier 
 alligata est, quamdiu uiuit uir eius. si autem dormierit, liberata 
 est: cui uult nubat, tantum in Domino. beatior autem erit, si 
 sic permanserit. Item ad Corinthios prima: Nescitis quia 
 corpora uestra membra Christi sunt? auferens membra Christi 
 faciam membra meretricis ? [absit.] aut nescitis quia qui coniungit 
 se meretrici unum corpus est? erunt enim duo in carne una. 
 qui autem coniungit se Domino unus spiritus est. Item ad 
 Corinthios secunda: Nolite coniungi cum infidelibus. quae 
 autem participatio est iustitiae et iniquitati? aut quae

 

 


 
 communicatio est lumini ad tenebras? Item de Salomone in Basilion 
 tertio: Et auerterunt uxores alienigenae cor eius post deos suos.

GRAVIVS DELICTVM ESSE FORNICATIONIS. 
 
 Paulus apostolus ad Corinthios prima: Omne delictum 
 quodcumque fecerit homo extra corpus est. qui autem fornicatur 
 in corpus suum peccat. [non estis uestri: emti enim estis 
 pretio magno. clarificate et portate Dominum in corpore uestro].

QVAE SINT CARNALIA QVAE MORTEM PARIANT ET QVAE SPIRITALIA QVAE AD VITAM DVCANT. 
 
 Paulus apostolus ad Galatas: Caro enim concupiscit 
 aduersus spiritum et spiritus aduersus carnem. haec enim inuicem 
 aduersantur sibi, ut non quae uultis ipsa faciatis. manifesta 
 autem sunt facta carnis, quae sunt adulteria fornicationes, inmunditiae, 
 spurcitiae, idololatria, ueneficia, homicidia, inimicitiae, 
 contentiones, aemulationes, animositates, prouocationes, 
 simultates, dissensiones, haereses, inuidiae, ebrietates, comissationes 
 et his similia: qui talia agunt regnum Dei non possidebunt. 
 fructus autem spiritus est caritas, gaudium, pax, magnanimitas, 
 bonitas, fides, mansuetudo, continentia, castitas. 
 qui enim Christi sunt carnem suam crucifixerunt cum uitiis et 
 concupiscentiis.

OMNIA DELICTA IN BAPTISMO DEPONI. 
 
 Paulus apostolus ad Corinthios prima: Neque forni 
 neque idolis seruientes neque adulteri neque molles neque

 

 


 
 masculorum concubitores neque fures neque fraudulenti neque 
 ebriosi neque maledici neque raptores regnum Dei consequentur. 
 et haec quidem fuistis: sed abluti estis, sed sanctificati estis, sed 
 iustificati estis in nomine Domini Iesu nostri Christi et in spiritu 
 Dei nostri.

DISCIPLINAM DEI IN ECCLESIASTICIS PRAECEPTIS OBSERVANDAM. 
 
 Apud Hieremiam: Et dabo uobis pastores secundum cor 
 meum, et pascent uos pascentes cum disciplina. Item apud 
 Salomonem in Prouerbiis: Fili, ne neglexeris disciplinam 
 Dei neque defeceris ab eo correptus. quem enim diligit Deus, 
 corripit. Item in psalmo II: Adprehendite disciplinam, ne 
 quando irascatur Dominus et pereatis a uia iusta: cum exarserit 
 in breui ira eius, beati omnes qui confidunt in eo. Item in 
 psalmo XLVIIII: Peccatori autem dicit Deus: Quare tu enarras 
 iustitias meas et sumes testamentum meum per os tuum ? tu uero 
 odisti disciplinam et proiecisti sermones meos post te. Item 
 apud Salomonem: Disciplinam qui abicit infelix est.

PBAEDICTVM QVOD DISCIPLINAM SANAM ASPEENATVRI ESSENT. 
 
 Paulus apostolus ad Timotheum secunda: Erittempus, 
 quando sanam doctrinam non sustinebunt, sed secundum 
 sua desideria coaceruabunt sibi magistros prurientes in audiendo 
 [scalpentes aures]. et a ueritate quidem auditum auertent, ad 
 fabulas autem conuertentur.

RECEDENDVM AB EO QVI INORDINATE ET CONTRA DISCIPLINAM VIVAT. 
 
 Paulus apostolus ad Thessalonicenses: Praecipimus 
 autem uobis in nomine Domini nostri Iesu Christi, ut discedatis ab 
 omnibus fratribus ambulantibus inordinate et non secundum traditionem 
 quam acceperunt a nobis. Item in psalmo XLVIIII: 
 Si uidebas furem, simul cum eo concurrebas et cum adulteris 
 portionem tuam ponebas.

NON IN SAPIENTIA MVNDI NEC IN ELOQVENTIA ESSE EEGNVM DEI SED IN FIDE CRVCIS ET VIRTVTE CONVERSATIONIS. 
 
 Paulus apostolus ad Corinthios prima: Misit me 
 Christus adnuntiare, non in sermonis sapientia, ne inanis fiat 
 crux Christi. uerbum enim crucis stultitia est his qui pereunt, 
 his autem qui saluantur uirtus Dei est. scriptum est enim: 
 perdam sapientiam sapientium et prudentiam prudentium reprobabo. 
 ubi sapiens, ubi scriba, ubi conquisitor saeculi huius?

 

 


 
 nonne stultam fecit Deus sapientiam huius mundi ? quoniam quidem 
 in sapientia Dei non cognouit mundus per sapientiam Deum, 
 conplacuit Deo per stultitiam praedicationis saluare credentes: 
 quoniam Iudaei signa desiderant et Graeci prudentiam quaerunt. 
 nos autem praedicamus Christum crucifixum, Iudaeis quidem 
 scandalum, gentibus autem stultitiam, ipsis autem uocatis Iudaeis 
 et Graecis Christum Dei uirtutem et Dei sapientiam. Item 
 illic: Nemo se decipiat. si quis putat sapientem se esse in uobis, 
 saeculo huic stultus fiat ut sit sapiens. sapientia enim huius 
 mundi stultitia est apud Deum. scriptum est enim: conprehendens 
 sapientes in astutia ipsorum. Item illic: Dominus cognouit 
 cogitationes sapientium, quia uanae sunt.

PARENTIBVS OBSEQVENDVM. 
 
 Paulus apostolus ad Ephesios: Filii, obsequentes estote 
 parentibus uestris. hoc enim est iustum. honora patrem tuum et 
 matrem, quod est mandatum primum in promissione, ut bene 
 sit tibi et sis longaeuus super terram.

PATRES QVOQVE ASPEROS ESSE CIRCA FILIOS NON OPORTERE. 
 
 Paulus apostolus ad Ephesios: Et uos, patres, nolite 
 ad iracundiam prouocare filios uestros, sed nutrite eos in disciplina 
 et correptione Domini.

SERVOS CVM CREDIDERINT PLVS DOMINIS CARNALIBVS SERVIRE DEBERE. 
 
 Paulus ad Ephesios: Serui, obaudite dominis carnalibus 
 cum timore et tremore, in simplicitate cordis uestri sicut Christo, 
 non ad oculum seruientes quasi hominibus placentes, sed quasi 
 serui Christi.

ITEM DOMINOS MITIORES ESSE DEBERE. 
 
 Paulus apostolus ad Ephesios: Et uos, domini, eadem 
 facite ad eos remittentes minas, scientes quia et uester et ipsorum 
 dominus est in caelis, et personarum acceptio non est apud 
 illum.

VIDVAS PROBATAS QVASQVE HONORANDAS. 
 
 Paulus apostolus ad Timotheum prima: Viduas honora, 
 quae uere uiduae sunt. quae autem in deliciis est, uiuens 
 mortua est. Item illic: Adulescentiores autem uiduas deuita. 
 cum enim deliciatae fuerint in Christo, nubere uolunt habentes 
 damnationem, quoniam primam fidem reprobauerunt.

SVORVM ET MAXIME FIDELIVM CVRAM PLVS VNVMQVEMQVE HABERE DEBERE. 
 
 Paulus apostolus ad Timotheum prima: Si quis 
 autem suorum et maxime domesticorum non agit curam, fidem 
 denegat et est deterior infideli. Item apud Esaiam: Si 
 uideris nudum, uesti et domesticos seminis tui non despexeris.

 

 

 
 
 
 De quibus domesticis in euangelio dictum est: Si 
 patremfamilias dixerunt Beelzebul, quanto magis domesticos 
 eius.

MAIOREM NATV NON TEMERE ACCVSANDVM. 
 
 Paulus apostolus ad Timotheum prima: Aduersus 
 maiorem natu accusationem noli recipere.

PECCANTEM PVBLICE OBIVRGANDVM. 
 
 Paulus apostolus ad Timotheum prima: Peccantem 
 coram omnibus argue, ut ceteri timorem habeant.

CVM HAERETICIS NON LOQVENDVM. 
 
 Paulus apostolus ad Titum: Haereticum hominem post 
 primam correptionem deuita sciens quoniam peruersus est huiusmodi 
 et peccat et est a semet ipso damnatus. Item Iohannes 
 apostolus: Ex nobis exierunt, sed non fuerunt ex nobis. si 
 enim fuissent ex nobis, permansissent utique nobiscum. Item 
 ad Timotheum secunda: Sermo eorum ut cancer serpit.

INNOCENTEM FIDENTER PETERE ET IMPETRARE. 
 
 Iohannes apostolus: Si cor nostrum nos non reprehendat, 
 fiduciam habemus ad Deum et quodcumque petierimus accipiemus 
 ab eo. Item in euangelio secundum Matthaeum: Beati 
 puro corde, quoniam ipsi Deum uidebunt. Item in psalmo

 

 


 
 XXIII: Quis ascendit in montem Domini aut quis stabit in loco 
 sancto eius? innocens manibus et mundo corde. 
 NLHIL LICERE DIABOLO IN HOMINEM, NISI DEVS PERMISERIT.

In euangelio secundum Iohannem dixit lesus: Nullam 
 haberes aduersus me potestatem, nisi data esset tibi desuper. 
 Item in Regnorum tertio: Et excitauit Dominus satanam 
 ipsi Salomoni. Item in Iob prius Deus permisit, et sic 
 diabolo licuit. Item in euangelio Dominus ante permittit 
 dicendo Iudae: Quod facis fac citius. Item apud 
 Salomonem in Prouerbiis: Cor regis in manu Dei.

MERCEDEM MERCENNARIO CITO REDDENDAM. 
 
 In Leuitico: Non dormiet merces mercennarii tui apud te usque 
 in mane. 
 
 
 NON AVGVRANDVM. 
 
 In Deuteronomio: Non ominemini neque auguremini.

CLRRVM NON HABENDVM. 
 
 In Leuitico: Non facietis cirrum ex coma capitis uestri.

NON VELLENDVM. 
 
 In Leuitico: Non corrumpetis effigiem barbae uestrae.



SVRGENDVM, CVM EPISCOPVS AVT PRESBVTER VENIAT. 
 
 InLeuitico: A facie senioris exurges et honorabis personam 
 presbyteri.

SCHISMA NON FACIENDVM, ETIAMSI IN VNA FIDE ET IN EADEM TRADITIONE PERMANEAT QVI RECEDIT. 
 
 Apud Salomonem in Ecclesiastico: Scindens ligna 
 periclitabitur in eis, si exciderit ferrum. Item in Exodo: In 
 domo una comedetur, non eicietis de domo carnem foras. Item 
 in psalmo CXXXII: Ecce quam bonum et quam iucundum 
 habitare fratres in unum. Item in euangelio secundum 
 Matthaeum: Qui non est mecum aduersus me est, et qui non 
 colligit mecum spargit. Item Paulus apostolus ad Corinthios 
 prima: Obsecro autem uos, fratres, per nomen Domini 
 nostri Iesu Christi, ut id ipsum dicatis omnes et non sint in 
 uobis schismata, sitis autem perfecti in eodem sensu et in eadem 
 sententia. Item in psalmo LXVII: Deus qui habitare facit 
 unanimes in domo.

. FIDELES SIMPLICES CVM PRVDENTIA ESSE DEBERE. 
 
 In euangelio secundum Matthaeum: Estote prudentes 
 sicut serpentes et simplices sicut columbae. Item illic: Vos 
 estis sal terrae. si autem sal infatuatum fuerit, in quo salietur?

 

 


 
 in nihilum ualet, nisi ut proiciatur foras et conculcetur ab hominibus.

FRATREM NON CIECVMVENIENDVM. 
 
 Paulus apostolus ad Thessalonicenses prima: Non 
 circumuenire in negotio fratrem suum, quia ultor est Deus de 
 his omnibus.

SVBITO VENIRE FINEM MVNDI. 
 
 Paulus apostolus ad Thessalonicenses prima: Dies 
 Domini sicut fur in nocte ita adueniet. cum dixerint: pax et securitas, 
 tunc illis subitaneus ueniet interitus. Item in Actibus 
 apostolorum: Nemo potest cognoscere tempus aut tempora 
 quae pater posuit in sua potestate.

VXOREM A VIRO NON RECEDERE AVT, SI RECESSERIT, INNVPTAM MANERE. 
 
 Paulus apostolus ad Corinthios prima: His autem 
 quae nupserunt praecipio, non ego sed Dominus, uxorem a 
 uiro non recedere, si autem recesserit, manere innuptam aut reconciliari 
 uiro, et uir uxorem ne dimittat.

TANTVM VNVMQVEMQVE TEMPTARI QVANTVM POTEST SVSTINERE. 
 
 Paulus apostolus ad Corinthios prima: Temptatio 
 uos non occupabit nisi humana. fidelis autem. Deus qui non

 

 


 
 patietur uos temptari super quod potestis, sed faciet cum temptatione 
 etiam euadendi facultatem, ut possitis tolerare.

NON QVIDQVID LICET ESSE FACIENDVM. 
 
 Paulus apostolus ad Corinthios prima: Omnia licent, 
 sed non omnia expediunt. omnia licent, sed non omnia aedificant.

PRAEDICTVM QVOD HAERESES FVTVRAE ESSENT. 
 
 Paulus apostolus: Oportet et haereses esse, ut et qui probati 
 sunt manifesti fiant in uobis.

CVM TIMORE ET HONORE EVCHARISTIAM ACCIPIENDAM. 
 
 In Leuitico: Anima autem quaecumque manducauerit ex 
 carne sacrificii salutaris quod est Domini et inmunditia eius 
 super ipsum est, peribit anima illa de populo suo. Item ad 
 Corinthios prima: Quicumque manducauerit panem et biberit 
 calicem Domini indigne reus erit corporis et sanguinis 
 Domini.

BONIS CONVIVENDVM, MALOS AVTEM VITANDOS. 
 
 Apud Salomonem in Prouerbiis: Ne adduxeris impium 
 in habitaculum iustorum. Item in Ecclesiastico: Viri iusti 
 sint tibi conuiuae. Item illic: Amicus fidelis medicamentum 
 uitae et inmortalitatis. Item illic: Longe abesto ab homine 
 potestatem habente occidendi [et non suspicaberis timorem]. 
 Item illic: Felix qui inuenit amicum uerum et qui enarrat

 

 


 
 iustitiam auri audienti. Item illic: Saepi aures tuas spinis et 
 noli audire linguam nequam. Item in psalmo XVII: Cum 
 sancto sanctus eris et cum uiro innocente innocens eris et cum 
 peruerso subuerteris. Item Paulus apostolus ad Corinthios 
 prima: Conrumpunt mores bonos conloquia mala.

FACTIS NON VERBIS OPERANDVM. 
 
 Apud Salomonem in Ecclesiastico: Noli citatus esse 
 in lingua tua et inutilis et remissus in operibus tuis. Item apostolus 
 ad Corinthios prima: Non in sermone est regnum 
 Dei sed in uirtute. Item ad Romanos: Non auditores legis 
 iusti sunt apud Deum, sed factores legis iustificabuntur. Item 
 in euangelio secundum Iohannem: Qui fecerit et sic docuerit 
 magnus uocabitur in regno caelorum. Itemsecundum 
 Matthaeum: Omnis qui audit uerba mea et facit ea similabo 
 eum uiro sapienti, qui aedificauit domum suam supra petram. 
 descendit pluuia, uenerunt flumina, flauerunt uenti et inpegerunt 
 in domum illam, et non cecidit. fundata enim erat super 
 petram. et omnis qui audit uerba mea et non facit ea similabo 
 eum uiro stulto, qui aedificabit domum suam super harenam. 
 descendit pluuia, uenerunt flumina, flauerunt uenti et inpegerunt 
 in domum illam, et cecidit et facta est ruina domus illius 
 magna.

AD FIDEM ET AD CONSECVTIONEM PROPERANDVM. 
 
 Apud Salomonem in Ecclesiastico: Ne tardes conuerti 
 ad Dominum et ne differas de die in diem. subito enim uenit 
 ira illius.

CATECHVMENVM PECCARE IAM NON DEBERE. 
 
 Paulus apostolus ad Romanos: Faciamus mala, dum 
 ueniunt bona: quorum damnatio iusta est

IVDICIVM SECVNDVM TEMPORA FVTVEVM VEL AEQVITATLS ANTE LEGEM VEL LEGIS POST MOVSEN. 
 
 Paulus apostolus ad Romanos: Quotquot inique peccauerunt, 
 inique peribunt. et quotquot in lege peccauerunt, per 
 legem iudicabuntur.

GRATIAM DEI GEATVITAM ESSE DEBERE. 
 
 In Actibus apostolorum: Pecunia tua tecum sit in perditionem, 
 quia existimasti gratiam Dei per pecuniam possideri. 
 Item in euangelio: Gratis accepistis, gratis date. Item 
 illic: Domum patris mei domum negotiationis fecistis [et domum 
 orationis uos fecistis speluncam latronum]. Item apud 
 Esaiam: Qui sititis ite ad aquam et quotquot non habetis pecuniam 
 euntes emite et bibite sine pecunia. Item in Apocalypsi: 
 Ego A et £ 2, initium et finis. ego sitienti dabo de fonte

 

 


 
 aquae uiuae gratis. qui uicerit possidebit ea et eorum hereditatem, 
 et ero eius Deus, et ille erit mihi filius.

SPIRITVM SANCTVM IN IGNE FEEQVENTER APPARVISSE. 
 
 In Exodo: Et mons Sina fumabat totus, quoniam descenderat 
 Deus in eum in igne. Item in Actibus apostolorum: 
 Et factus est subito de caelo sonus, quasi ferretur flatus uehemens, 
 et inpleuit totum locum illum, in quo erant sedentes. et 
 uisae sunt illis linguae diuisae quasi ignis, qui et insedit in unumquemque 
 illorum: et inpleti sunt omnes Spiritu sancto. Item in 
 sacrificiis quaecumque accepto habebat Deus descendebat 
 ignis de caelo qui sacrificia consumeret. 
 Item in Exodo: In flamma ignis adparuit angelus Domini 
 de rubo.

CORREPTIONEM BONOS QVOSQVE LIBENTER AVDIRE DEBERE. 
 
 In Prouerbiis Salomonis: Qui corripit impium odietur 
 ab eo. corripe sapientem, et diliget te.

A MVLTILOQVENTIA TEMPERANDVM. 
 
 In Prouerbiis Salomonis: Ex multiloquio non effugies 
 peccatum, parcens autem labiis sapiens eris.

NON MENTIENDVM. 
 
 In Prouerbiis Salomonis: Abominatio est Domino labia 
 mendacia.

FREQVENTEE EMENDANDOS QVI DELINQVVNT IN DOMESTICO MINTSTERIO. 
 
 In Prouerbiis Salomonis: Qui parcit baculo suo odit 
 filium suum. Item illic: Ne destiteris paruulum emendare.

INIVRIA ACCEPTA PATIENTIAM TENENDAM ET VLTIONEM DEO RELINQVENDAM. 
 
 In Prouerbiis Salomonis: Ne dixeris: ulciscar me de 
 inimico meo sed expecta Dominum, ut tibi auxilio sit. [Item 
 alibi: Mihi uindictam, ego retribuam, dicit Dominus.] Item 
 apud Sophoniam: Expecta me, dicit Dominus, in die resurrectionis 
 meae in testimonium: quoniam iudicium meum ad congregationes 
 gentium, ut excipiam reges et effundam super eos 
 iram meam.

NON DETRAHENDVM. 
 
 Apud Salomonem in Prouerbiis: Noli diligere detrahere 
 ne eradiceris. Item in psalmo XLVIIII: Sedens aduersus 
 fratrem tuum detrahebas et aduersus filium matris tuae ponebas 
 scandalum. Item Paulus apostolus ad Romanos: 
 Optabam ego ipse anathema esse a Christo pro fratribus meis. 
 Item ad Colossenses: De nullo male loqui nec litigiosos 
 esse.

NON ESSE PROXIMO INSIOIANDVM. 
 
 Apud Salomonem in Prouerbiis: Qui fodit foueam prorimo 
 suo incidet in eam ipse.

INFIRMOS VISITANDOS. 
 
 Apud Salomonem in Ecclesiastico: Ne pigriteris uisitare 
 infirmum. ex his enim in dilectione firmaberis. Item in 
 euan\'gelio: Infirmus fui, et uisitastis me: in carcere fui, et 
 uenistis ad me.

SVSVRRONES M4LEDICTOS ESSE. 
 
 In Ecclesiastico: Susurrio et bilinguis maledictus, multos 
 enim turbauit pacem habentes. 
 
 
 SACRIFICIA MALORVM ACCEPTA NON ESSE. 
 
 In Ecclesiastico: Dona iniquorum non probat altissimus.



GRAVIVS IVDICARI DE HIS QVI IN SAECVLO PLVS HABVERINT POTESTATIS. 
 
 In Ecclesiastico: Iudicium durissimum in his qui praesunt 
 fiet. exiguo enim conceditur misericordia, potentes autem 
 potenter tormenta patientur. Item in psalmo secundo: Et 
 nunc, reges, intellegite, erudimini qui iudicatis terram.

VIDVAM ET PVPILLOS PROTEGI OPORTERE. 
 
 Apud Salomonem: Esto pupillis misericors ut pater et pro 
 uiro matri illorum: et eris uelut filius altissimi, si obaudieris. 
 Item in Exodo: Omnem uiduam et orphanum non uexabitis.

 

 


 
 si autem uexabitis eos et uociferantes exclamauerint ad me, exaudiam 
 exclamationes eorum et irascar animo et occidam uos gladio: 
 et erunt uxores uestrae uiduae et filii uestri orphani. Item apud 
 Esaiam: Iudicate pupillo et iustificate uiduam: etuenite, disputemus, 
 dicit Dominus. Item apud Iob: Conseruaui egenum 
 de manu potentis et pupillo cui non erat adiutor auxiliatus sum: 
 os uiduae benedixit me. Item in psalmo LXVII: Patris orphanorum 
 et iudicis uiduarum.

DVM IN CARNE EST QVIS, EXOMOLOGESIN FACERE DEBERE. 
 
 In psalmo VI: Apud inferos autem quis confitebitur tibi. 
 Item in psalmo XXVITII: Numquid exomologesin faciet tibi 
 puluis?Item alibi exomologesin faciendam: Paenitentiam 
 peccatoris malo quam mortem. Item apud Hieremiam: 
 Haec dicit Dominus: numquid qui cadit non resurget aut qui 
 auertitur non conuertetur?

ADVLATIONEM PERNICIOSAM ESSE. 
 
 Apud Esaiam: Qui uos felices dicunt in errorem uos mittunt 
 et semitam pedum uestrorum conturbant.

PLVS AB EO DILIGI DEVM, CVI IN BAPTISMO PLVRA PECCATA DIMITTVNTVR. 
 
 In euangelio secundum Lucam: Cui [plus dimittitur 
 plus diligit, et cui] pusillum remittitur, modicum diligit.

FORTEM CONGRESSIONEM ESSE ADVERSVS DIABOLVM ET IDEO FORTITER NOS STARE DEBERE VT POSSIMVS VINCERE. 
 
 Paulus apostolus ad Ephesios: Non est nobis conluctatio 
 aduersus carnem et sanguinem, sed aduersus potestates et 
 principes huius mundi et harum tenebrarum, aduersus spiritalia 
 nequitiae in caelestibus. propter hoc induite tota arma Dei, ut 
 possitis resistere in die nequissimo, ut cum omnia perfeceritis, 
 stetis adcincti lumbos uestros in ueritate, induentes loricam 
 iustitiae et calciati pedes in praeparatione euangelii pacis, in 
 omnibus adsumentes scutum fidei, in quo possitis omnia candentia 
 iacula nequissimi extinguere et galeam salutis et gladium 
 spiritus qui est sermo Dei.

DE ANTICHRISTO QVOD IN HOMINE VENIAT. 
 
 Apud Esaiam: Hic homo, qui concitat terram, commouet 
 reges, qui ponit orbem terrae totum desertum.

GRAVE FVISSE IVGVM LEGIS QVOD A NOBIS ABIECTVM EST ET LEVE ESSE IVGVM DOMINI QVOD A NOBIS SVSCEPTVM EST. 
 
 In psalmo secundo: Quare fremuerunt gentes et populi 
 meditati sunt inania? adstiterunt reges terrae et principes conuenerunt 
 in unum aduersus Dominum et aduersus Christum eius. 
 disrumpamus uincula eorum et proiciamusa nobis iugum ipsorum. 
 Item in euangelio secundum Matthaeum: Venite ad

 

 


 
 me, omnes qui laboratis et onerati estis, et ego uos reficiam. tollite 
 iugum meum super uos et discite a me, quia mitis sum et 
 humilis corde, et inuenietis requiem animabus uestris. iugum 
 enim meum bonum est et onus meum leue est. Item in Actibus 
 apostolorum: Visum est sancto Spiritui et nobis nullam 
 uobis inponere sarcinam, quam ista quae ex necessitate sunt, abstinere 
 uos ab idololatriis et sanguine et fornicatione. et quaecumque 
 uobis fieri non uultis, alii ne feceritis.

ORATIONIBVS INSISTENDVM. 
 
 Paulus ad Coloss enses: Instate orationi uigilantes in ea. 
 Item in psalmo primo: Sed in lege Domini uoluntas eius, 
 et in lege eius meditabitur die ac nocte.