Et diuidant inter medium diei et inter medium 
 noctis.

Uolatilia uolantia super terram secundum firmamentum 
 caeli. quaeritur, quomodo accipiendum sit: secundum 
 firmamentum. sic etiam: faciamus hominem secundum 
 imaginem et secundum similitudinem: quod multi 
 latini codices habent "ad imaginem et similitudinem."

Inplete terram et dominamini eius. latina enim 
 locutio est: dominamini ei.

Et homo non erat operari terram: quod latini 
 codices habent: qui operaretur terram.

Plantauit deus paradisum secundum orientem: 
 quod latini habent "ad orientem".

Quod habent multi latini codices: et lignum sciendi 
 bonum et malum, uel: lignum scientiae boni 
 et mali, uel: lignum sciendi boni et mali et si

 

 
 
 
 quae sunt aliae uarietates de hac re interpretum, graecus 
 habet: et lignum ad sciendum cognoscibile boni et 
 mali: quod nescio utrum locutionis sit et non magis certum 
 sensum aliquem insinuet.

Quod habent latini codices: ex omni ligno, quod 
 est in paradiso, escae edes, non paradiso escae distinguendum 
 est, sed escae edes; nam "esca edes" dici admittit 
 latina locutio, quoniam pro datiuo casu graeco ablatiuum uel 
 quem appellant septimum in huius modi locutionibus solent 
 ponere. aut certe ordo uerborum est: ex omni ligno escae.

Serpens erat prudentissimus omnium bestiarum, 
 quod multi latini habent; cppOVtĮLro\'ttX\'to; enim in graeco 
 scriptum est, non aOfoo\'ttX\'toÇ.

Quod scriptum est de Adam et Eua: aperti sunt 
 oculi eorum, cum absurde credatur eos in paradiso caecos 
 uel oculis clausis prius oberrasse, locutionis est, qua etiam 
 de Agar scriptum est: aperuit oculos suos et uidit puteum 
 — neque enim clausis oculis prius sedebat — et quod 
 in fractione. panis aperti sunt oculi eorum, qui cognouerunt 
 dominum post resurrectionem; neque enim per uiam cum 
 illo clausis oculis ambulabant.

Quod habent multi codices: et inimicitiam ponam 
 inter te et inter mulierem, graeci habent: in medio tui

 

 

 

 et in medio mulieris: quod locutionis est; nam tantundem 
 ualet quantum cum dicitur: inter te et inter mulierem. hoc 
 et in eo, quod sequitur: in medio seminis tui et in medio 
 seminis eius.

Quod habent multi latini codices: quia audisti uocem 
 mulieris tuae et edisti de ligno, de quo praeceperam 
 tibi de eo solo non edere, graeci habent: edisti de ligno, 
 de quo praeceperam tibi eo solo non edere ex eo; alii 
 autem interpretes graeci habent: manducasti uel: edisti, 
 ut ita sit sensus secundum ipsos: quia audisti uocem mulieris 
 tuae et edisti de ligno de quo praeceperam tibi eo solo 
 non edere, ex eo edisti.

Et adposuit parere fratrem eius Abel. locutio 
 est frequens in scripturis: adposuit dicere.

Et factum est, dum essent in campo, insurrexit 
 Cain super Abel et occidit eum: locutio est; nam etsi 
 non haberet "et factum est", posset integer sensus esse: et 
 cum essent in campo.

Quod scriptum est in quibusdam latinis codicibus: 
 et paenituit. et dixit deus: deleam hominem, quem 
 feci, a facie terrae, in graeco inuenitur: SievoTjOifj , quod 
 magis recogitauit quam paenituit significare perhibetur. 
 quod uerbum etiam nonnulli latini codices habent.

Quod habent latini codices plurimi: nidos facies in 
 arcam, cum latina locutio sit non "in arcam" sed "in arca", 
 graeci nec "in arcam" nec "in arca" habent sed: nidos 
 facies arcam, quod intellegitur, ut ipsa area nidi essent.

Quod habent plerique codices: facies ostium arcae 
 x latere, nonnulli habent: ex transuerso; sic enim uoluerunt 
 interpretari, quod graece dicitur ex itXaifiwv .

Quod scriptum est: adhuc enim septem dies ego 
 inducam diluuium aquae super terram, quod nonnulli 
 latini codices habent, in graeco inuenitur: ego inducam 
 pluuiam super terram. graeca locutio genetiuum casum 
 habet, non accusatiuum, ut, si hoc in latinum exprimamus, 
 ita dicatur: adhuc enim septem dierum inducam pluuiam 
 super terram.

Quod scriptum est: et fecit Noe omnia, quaecumque 
 praecepit illi dominus deus, sic fecit, locutio 
 est similis ei, quod in conditione creaturae, posteaquam dicitur: 
 et sic est factum, additur: et fecit deus.

Quod scriptum est: delebo omnem suscitationem, 
 non creationem dictam notandum est; avaotaaiv enim 
 graece scriptum est. quod nomen etiam resurrectionis adsidue 
 ponitur in scripturis graecis, cum posset Havaotaoi ? dici, ut 
 suscitatio sit àwiot\'Xotç, resurrectio efcavdataoic . quo uerbo et 
 apostolus usus est: si quo modo occurram in resurrectione

 

 

 

 mortuorum; ibi enim graeci non avaotaotv, sed s$avdoraatv 
 habent.

Quod scriptum est: et omnes bestiae secundum 
 genus et omnia pecora secundum genus et omne repens, 
 quod mouetur super terram, secundum genus 
 et omne uolatile secundum genus intrarunt ad Noe 
 in arcam, bina ab omni carne, in quo est spiritus 
 uitae, non refertur "in quo", nisi "genus" subaudias, id est 
 in quo genere; nam si "came" subaudiremus, "in qua" fuerat 
 dicendum: quod solus interpres Symmachus dixit.

Quod iterum est: et deleta est omnis suscitatio, 
 notandum locutionis esse pro eo, ac si diceret: conditionem 
 uel creaturam carnis.

Cum dixit: et deleta est omnis suscitatio, quae 
 erat super faciem omnis terrae, ab homine usque ad 
 pecudem et repentium et uolatilium caeli, deinde addidit: 
 et deleta sunt de terra, locutionem illam repetitionis 
 qua familiariter utatur scriptura notandum est.

Quod scriptum est: dimisit coruum uidere, si 
 cessauit aqua: et exiens reuersus non est, donec 
 siccauit aqua a terra, locutio est usitata in scripturis, 
 quae iam nunc incipiat aduerti: non enim postea reuersus 
 est, quia dictum est non reuersum donec siccauit aqua.

Quod scriptum est: et extendit manum suam, 
 accepit eam et induxit eam ad semet ipsum in arcam, 
 locutio est, quam propterea hebraeam puto, quia et punicae 
 linguae familiarissima est, in qua multa inuenimus hebraeis

 

 

 uerbis consonantia; nam utique sufficeret: et extendit manum, 
 etsi non adderet "suam". tale est et quod paulo post dicit: 
 habebat oliuae folia surculum in ore suo.

Et non adposuit reuerti ad eum amplius: 
 locutio est familiarissima in scripturis.

Quod scriptum est: et non adiciam adhuc maledicere 
 super terram, simile est superiori: et non adposuit 
 reuerti ad eum.

Et non adiciam percutere omnem carnem 
 uiuam, ipsa locutio est.

Et enim uestrum sanguinem animarum uestrarum, 
 cum sufficeret aut "sanguinem uestrum" aut "sanguinem 
 animarum uestrarum".

Hoc signum testamenti, quod ego pono 
 inter medium meum et uestrum: quod est "inter me 
 et uos".

Hic erat gigas uenator contra dominum deum. 
 incertum est, utrum possit accipi "coram domino deo", quia 
 sic solet intellegi, quod graece dicitur ἐναντίον .

Unde exiit inde Phylisthim, cum sufficeret: 
 unde exiit Phylistim.

Et erat omnis terra labium unum: quod usitate 
 nos dicimus "lingua una".

Et erat omnis terra labium unum: notandum 
 omnem terram appellatam omnes homines, qui tunc erant, 
 quamuis nondum in omni terra.

Et facti sunt illis lateres pro lapide. graecus 
 habet: et facti sunt illis lateres in lapidem. quod si 
 latine diceretur, locutio minus intellegeretur.

Uenite, aedificemus nobis ciuitatem et turrem, 
 cuius caput erit usque ad caelum. secundum 
 hyperbolen dictum est, si locutionis genus hic accipiendum 
 est; si autem usque ad caelum proprie dictum accipitur, 
 inter quaestiones consideretur.

Quod quidam latini codices habent: Sem filius 
 Noe erat annorum centum cum genuit Arphaxat, 
 graeci habent: Sem filius centum annorum cum genuit Arphaxa: 
 ubi ellipsis est, quia deest "erat". sed quod non habent 
 "filius Noe", sed "filius" tantum, noua locutio est.

Et erat Sarra sterilis et non generabat, 
 cum posset sufficere: et erat Sarra sterilis.

Erit ergo, cum te uiderint Aegyptii, dicent, 
 quia uxor illius haec: genere locutionis adiunctum est 
 "quia"; nam sufficere potuit: uxor illius haec.

Quod ait scriptura: factum est autem, statim 
 ut intrauit Abram in Aegyptum, sufficeret: statim 
 autem ut intrauit Abram in Aegyptum.

Quid hoc fecisti mihi, quia non adnuntiasti 
 mihi, quia uxor tua est? cum sufficeret: non adnuntiasti. 
 et ipsum adnuntiasti more scripturarum dictum est; nam 
 latini habent plerique: non dixisti.

Ascendit autem Abram de Aegypto ipse et 
 uxor eius et omnia eius et Lot cum eo in desertum, 
 subauditur "ascenderunt". nec tamen proprie dicitur ascendisse 
 cum eo, quod habebat exanime, sicut aurum et argentum et 
 omnis supellex; ac per hoc intellegitur hic locutio, quae 
 uocatur graece CeOffta xat1 lllit.łtv.

Et facta est rixa inter medium pastorum pecorum 
 Abram et <inter medium pastorum) pecorum 
 Lot: unde latini codices paene omnes non transtulerunt istam 
 locutionem, sed ita loquuntur, ut consuetudo nostra habet. 
 et nobis deinceps eam notare non placuit; ipsa est enim per 
 omnia in graeca scriptura, ubi tale aliquid dicitur.

Quoniam homines fratres nos sumus. Abram 
 dicit ad Lot: unde intellegitur morem esse scripturae ita 
 loqui, ut fratres appellentur unius cognationis, etiamsi gradu 
 sanguinis differant, ut alter sit in superiore. alter in inferiore, 
 sicut hoc loco; nam patruus eius erat Abram.

Factum est autem in regno Amarphal regis 
 Sennar. secundum nostrae locutionis consuetudinem sic 
 incipere sufficeret: in regno autem Amarphal. ergo quod ait 
 scriptura: factum est autem, more suo locuta est.

Quarto decimo autem anno Godollogomor et 
 reges qui cum eo, subauditur "erant": unde a quibusdam 
 latinis etiam additum est.\'

Et Correos qui in montibus Seir, subauditur 
 "erant".

Adueniens autem eorum qui euaserunt quidam 
 nuntiauit Abram transfluuiali - ipse autem habitabat 
 ad quercum Mambre — Amoris fratris Excol et fratris 
 Aunan qui erant coniurati Abram: obscurum hyperbaton. 
 ordo est enim: adueniens eorum qui euaserunt quidam Amoris 
 fratris Excol et fratris Aunan, qui erant coniurati, nuntiauit 
 Abram transfluuiali; ipse autem habitabat ad quercum. hoc 
 hyperbaton obscurius fit etiam per ellipsin; cum enim dictum 
 esset: quidam Amoris fratris Excol et fratris Aunan, non 
 dictum est, quid fratris, sed intellegitur "filius": sicut dicitur 
 Iacobus Alphei, quamuis non dicatur filius, nihil aliud intellegitur; 
 et multae sunt tales locutiones scripturarum, ubi filius 
 tacetur et intellegitur.

Quod habent quidam latini codices: et dixit 
 Abram ad regem Sodomorum: extendam manum meam 
 ad deum altissimum, qui creauit caelum et terram, 
 si a sparto usque ad corrigiam calciamenti, fefellit 
 interpretes, quod graecus habet STcaptCoo , quod latine filum 
 intellegitur, et ista scripturarum locutio est.

Extendam manum meam ad deum altissimum, 
 qui creauit caelum et terram, si accipiam de 
 omnibus tuis: si enim pro eo dixit: extendam manum 
 meam ad deum altissimum, ac si diceret "iuro", non est

 

 

 
 
 
 in latino usitata locutio, nisi ita dicatur: extendo manum 
 meam ad deum altissimum me non accipere de omnibus tuis.

Sciendo scies, quia peregrinum erit semen tuum 
 in terra: locutio quidem scripturarum est usitatissima; sed 
 graeci habent: sciens scies, quod paene tantundem est.

Et dedit eam Abram uiro suo ipsi uxorem: plus 
 habet "ipsi".

Cum au.tem uidit se conceptum habere, spreta 
 sum coram illa. graeci habent hoc loco participium, quod 
 latina lingua non habet, hoc est iSoooa ; sed tamquam si 
 diceretur: uidens autem se conceptum habere, spreta sum 
 coram illa, quasi soloecismus sonat. sic etiam per illud participium, 
 quod dictum est to6aa , pro quo nos diximus: uidens.

Quod latini habent: augeam te nimis ualde, graeci 
 habent: ualde ualde.

Et dabo tibi et semini tuo post te terram, in 
 qua habitas, omnem terram Chanaan in possessionem 
 aeternam. uidendum, utrum locutio sit, quod dixit aeternam 
 — graeci habent alwvtov — et quod ait: et semini tuo 
 post te; ibi enim uoluit intellegi quod dixerat: tibi.

Tu autem testamentum meum conseruabis, <tu> 
 et semen tuum post te in progenies suas: conseruabis 
 pro "conserua"; promissiuum pro imperatiuo modo posuit.

Et puer octo dierum circumcidetur <uestrum>

 

 
 
 
 omne masculinum: pro omnis masculus., quasi posset 
 circumcidi nisi masculus.

Et procidit Abraham in faciem et dixit in 
 animo suo dicens: si mihi centum annos habenti 
 nascetur, et si Sarra annorum nonaginta pariet! 
 admirantis esse istam locutionem, non dubitantis dubitandum 
 non est.

Abraham autem erat annorum nonaginta nouem, 
 cum circumcisus est carnem praeputii sui. non 
 dixit: carne aut in carne.

Et in boues adcucurrit Abraham. non dixit: 
 ad boues.

Abraham autem et Sarra seniores progressi in 
 diebus: quod graeci habent "progressi dierum".

Dixit autem dominus: clamor Sodomorum et 
 Gomorrhae inpletus est, et delicta eorum magna 
 ualde. clamorem scriptura solet ponere pro tanta inpudentia 
 et libertate iniquitatis, ut nec uerecundia nec timore abscondatur.

Et dixit, quia non perdam, si inuenero ibi 
 quadraginta quinque: superfluum uidetur "quia", et ideo 
 in codicibus nonnullis latinis non legitur.

Numquid, domine, si loquar: subauditur " irasceris" 
 aut aliquid huius modi.

Cum euerteret dominus ciuitates in quibus 
 habitabat in eis.

In omni loco ubi intrauerimus ibi.

Et aperuit deus oculos eius, et uidit puteum 
 aquae uiuae. locutio est; non enim clausis oculis erat. unde 
 iam in principio libri locuti sumus, ubi scriptum est: et 
 aperti sunt oculi eorum.

Et terra quam inhabitasti in ea.

Et disposuerunt ambo testamentum. uel 
 testati sunt ambo; amat scriptura testamenti nomine pactum 
 appellare.

Accipe filium tuum dilectum: illa locutione 
 dictum est "accipe", qua etiam ad Agar de filio eius.

Et respiciens Abraham oculis, cum sufficeret 
 "respiciens".

Per me ipsum iuraui: nisi benedicens benedicam 
 te . ac si diceret: per me ipsum iuraui, quod benedicens 
 benedicam te, aut nullo uerbo addito simpliciter: per 
 me ipsum iuraui: benedicens benedicam te.

Et multiplicans multiplicabo semen tuum. 
 cum sufficere posset "multiplicabo".

Et nuntiatum est Abrahae dicentes, cum 
 consuetudo loquendi habeat: nuntiauerunt Abrahae dicentes. 
 aut: nuntiatum est a dicentibus.

Et surrexit Abraham a mortuo suo: non 
 dixit "a mortua sua". et iterum de eadem: et sepeliam. 
 inquit, mortuum meum: quod non neutro quasi corpus 
 mortuum, sed masculino genere dictum graeca scriptura demonstrat.

Et adiurabo te per dominum deum caeli et 
 deum terrae. graeci non habent "per", sed: adiurabo te 
 dominum deum caeli.

Cum quibus ego habito in eis.

Ne quando noluerit mulie ire mecum: 
 mulierem feminam appellare proprium est illius linguae.

In terram de qua existi inde.

Adtende tibi, ne reuoces filium meum 
 illuc: his uerbis solet comminatio declarari.

Et posuit puer manum suam sub femore 
 Abrahae et iurauit ei de uerbo hoc. ergo locutio est, qua 
 dixerat Abraham: adiuro te, ac si dixisset: iura mihi; non 
 autem solemus sic loqui. sed obseruandum est, utrum sint in 
 scripturis aliae similes locutiones; nam et quod dixit Abraham: 
 si noluerit mulier uenire tecum, purus eris a iuramento 
 hoc, manifestauit ita se dixisse: adiuro te, tamquam 
 diceret: iura mihi.

Quod scriptum est de Rebecca: uirgo autem 
 erat speciosa facie ualde; uirgo erat, uir non cognouerat 
 eam, ista repetitio commendationem uirginitatis insinuat. 
 sed cur additum sit: uir non cognouerat eam, nisi 
 locutionis sit, mirum, si possit ita accipi, ut uirgo nomen 
 sit aetatis, non integritatis. graeci autem non habent 
 "cognouerat", sed "cognouit": quod uidetur inconsequens.

Adorauit domino: quod nobis usitatum est 
 dicere "adorauit dominum".

Quoniam non dereliquit iustitiam et

 
 
 
 ueritatem a domino meo, id est iustitiam et ueritatem, quae 
 est a domino meo, ac si diceret: quam fecit dominus meus.

Et currens puella nuntiauit in domum 
 matris suae: quasi non ipsa esset et patris domus.

Et aquam lauere pedibus ipsius et pedibus 
 uirorum qui cum eo erant.

Dominus cui placui ante ipsum ipse mittet 
 angelum suum tecum; quasi non sufficeret "cui placui". 
 an poterat ei placere nisi ante ipsum?

Si tu prosperas uiam meam quam ego 
 nunc ingredior in eam.

Cum uerba sua narraret seruus Abrahae, quae 
 dixit accessurus ad fontem, ita narrauit: et erit uirgo, cui 
 ego dixero: da mihi bibere pusillum aquae de hydria 
 tua, et dicet mihi: et tu bibe, et camelis tuis hauriam . 
 haec mulier est quam parauit dominus famulo suo 
 Isaac. quibus uerbis satis euidenter expressum est etiam 
 mulieres appellatas locutione hebraica, quae uirgines essent.

Et benedixi dominum deum domini 
 mei Abraham . honorificentiae locutio est et familiarissima 
 scripturis, sicut deus Heliae.

Renuntiate mihi, ut redeam in dextram aut 
 sinistram. per dextram prosperitatem, per sinistram aduersitatem 
 significauit; id est dextram, si concesserint, 
 sinistram, si non concesserint; nam utique ea uia rediturus 
 fuerat qua uenerat . quam locutionem scripturarum

 

 
 
 
 etiam cetera earum loca indicabunt, quia dextra nominatur 
 in omnibus bonis, sinistra in malis, siue felicitas et infelicitas 
 siue iustitia et iniustitia et aliquando dextra in aeternis, 
 sinistra in temporalibus.

Haec sunt nomina filiorum Ismahel secundum 
 nomina generationum eorum: tamquam dixisset, secundum 
 quae nomina generationes eorum appellatae sunt.

Accepit Rebeccam filiam Batuel Syri de Mesopotamia, 
 sororem Laban Syri, sibi in uxorem, cum 
 posset dici tantummodo "uxorem", aut "sibi uxorem".

Et ei erant gemini in utero eius, cum posset 
 non addi, quod dictum est eius.

Creuerunt autem iuuenes. est talis locutio et 
 apud auctores saeculares, sicuti est: et scuta latentia condunt, 
 id est condendo latentia faciunt. sic et hic "creuerunt 
 iuuenes", cum infantes - essent, intellegitur: crescendo facti 
 sunt iuuenes.

Iacob ad Esau: uende mihi hodie primogenita 
 tua mihi; sic enim habent codices graeci.

Uidentes uidimus, quia est dominus tecum.

Et disponemus tecum testamentum . amant 
 scripturae pro pacto ponere testamentum, id est διαθήκην 
 quod latini habent: et disponemus tecum testamentum, 
 ne facias nobisum malum, tamquam diceretur, ut paciscaris 
 non facere nobiscum malum.

Et uocauit filium suum seniorem Esau et 
 dixit: hoc loco senioris nomen non significat aetatem grauem, 
 sed ex conparatione maiorem.

Nunc ergo sume uas tuum pharetramque 
 et arcum: non dixit uasa, sed uas . quod autem intellegi 
 uoluit, non adparet, nisi forte locutio est, ut uas pharetram 
 uoluerit intellegi et exponendo quid dixerit uas adiunxerit: 
 pharetramque et arcum, tamquam dixerit: sume uas tuum 
 et pharetram, uelut si diceret: sume uas tuum, id est 
 pharetram, deinde aliud "et arcum", quod non ad illud uas 
 pertineret, quod est pharetra. aut certe pharetram et arcum 
 uas uoluit appellare, singularem ponens numerum pro plurali, 
 tamquam si diceret: accipe uestem tuam, quo nomine intellegeremus 
 plures uestes, sicut intellegimus militem pro militibus, 
 et multa sunt alia.

Exi in campum et uenare mihi uenationem.

Et uade ad oues et sume mihi <inde> duos haedos 
 teneros et bonos. nomine ouium utriusque pecoris genus 
 significauit, quod in eisdem pascuis simul erant.

Et det tibi benedictionem patris tui Abraham: 
 Isaac dicit filio suo de auo eius patre suo.

Et exiit in Mesopotamiam Syriae: quasi Mesopotamia 
 dicatur nisi Syriae; quamuis hoc Septuaginta non 
 habere perhibeantur "Syriae", sed cum asterisco scriptum 
 est.

Deus ad Iacob: non te derelinquam, donec

 

 
 
 
 faciam omnia, quae tecum locutus sum, quasi dimissurus 
 eum, cum fecerit; non utique, sed locutio est.

Et surrexit Iacob de somno suo et dixit quia 
 est dominus in loco hoc, ego autem ignorabam: plenus 
 sensus est, etsi non habeat "quia".

Est dominus in loco hoc . ac si deceret: est hic 
 demonstratio domini; non enim dominus in loco est.

Iacob interrogans quod ait: nostis Laban filium 
 Nachor? cum esset filius Batuel, intellegendum est nobiliorem 
 fuisse Nachor et merito dignitatis eius factum esse, ut de 
 ipso interrogaret. filium autem dici et aui et proaui et ultra 
 maioris alicuius eum, qui ex illo propagatur, usitatissimae 
 locutionis est. hinc est. quod et Isaac patrem filii sui appellauit 
 Abraham, sicut paulo ante commemoraui.

Adhuc est dies multa, nondum est hora congregandi 
 pecora.

Et dedit illi Ballan ancillam suam ipsi 
 uxorem: plenum esset, etsi ipsi non adderetur.

Si inueni gratiam ante te, auguratus essem; 
 benedixit enim me deus in introitu tuo. non uidetur 
 consequens, quia hic dicendum fuit: si inuenissem gratiam 
 ante te, auguratus essem; nunc autem "si inueni" ordo est. 
 id est: si inueni gratiam ante te, permitte me augurari; ita 
 enim dixit: auguratus essem, tamquam diceret: o si auguratus 
 essem! id est ad bonum augurium te in domo mea 
 haberem.

Exaudiet me iustitia mea in die crastino: id 
 est exaudiri me faciet.

Et uidit Iacob faciem Laban, et ecce non erat 
 ad eum sicut hesterna et nudiustertiana die: familiarissima 
 in scripturis locutio; hesterna et nudiustertiana die pro 
 tempore praeterito posuit.

Et uidi oculis meis in somno, cum clausi sint 
 in somno oculi corporis.

Ego sum deus, qui adparui tibi in loco dei, 
 locutio est. an deus in loco dei sic accipiendum est, quomodo: 
 pluit dominus a domino, filius a patre?

Respondens autem Iacob dixit ad Laban: dixi 
 enim: ne forte auferas filias tuas a me et omnia mea.

Intrauit autem Laban et inscrutatus est in 
 domo Liae: aduertendum est, quomodo dicatur domus uxoris, 
 cum in itinere comprehensi sunt a Laban; nisi forte consuetudo 
 scripturarum domum dicit pro cubiculo uel tentorio, 
 quomodo etiam ancillarum domos dicit.

Iacob dicit ad Laban: quia scrutatus es omnia 
 uasa domus meae: nunc unam domum dicit, cuius membra 
 erant domus uxorum eius et concubinarum, ut intellegatur 
 domos appellatas, cum essent cubicula aut tentoria, quos 
 etiam papiliones uocant.

Nisi deus patris mei Abraham et timor 
 Isaac esset mihi: patrem suum appellat auum suum, sicut 
 ei dixerat Isaac pater eius.

Misit autem Iacob nuntios ante se ad Esau 
 fratrem suum in terram Seir in regionem Edom et. 
 mandauit illis dicens: sic dicetis domino meo Esau:

 

 
 
 
 sic dicit puer tuus Iacob: cum Laban habitaui et 
 demoratus sum usque modo; et facti sunt mihi boues 
 et asini et oues et pueri et puellae; et misi nuntiare 
 domino meo Esau. non dixit: misi nuntiare tibi.

Si interrogauerit te Esau dicens: cuius es? 
 et quo uadis? et cuius haec quae antecedunt te? et 
 dices: pueri tui Iacob: plenum esset et integrum, etiam 
 " e t" si non haberet.

Munera misit domino meo Esau, et ecce ipse 
 post nos. dicendum autem fuerat usitata locutione: munera 
 misi domino meo tibi, aut: munera misit domino suo tibi.

Surrexit autem eadem nocte et accepit duas 
 uxores et duas ancillas. hic distinguuntur ab uxoribus, 
 quas prius uxores scriptura dixerat.

Et accepit duas uxores et duas ancillas: 
 notandum est, quemadmodum dicatur consuetudine scripturarum 
 "accepit"; non enim eas tunc duxit aut tunc a socero 
 accepit.

Quod habent latini codices: et oues et boues 
 fetantur, graeci habent: fetantur super me. quod ea significatione 
 dictum est, ut intellegatur "super sollicitudinem uel 
 curam meam", quomodo solemus loqui, cum dicimus super 
 caput nostrum esse aliquid, cuius maximam curam gerimus.

Et filii Iacob uenerunt de campo et, cum 
 audissent, conpuncti sunt uiri, et triste erat illis 
 ualde, quod turpe fecerat in Israhel, quod dormisset

 

 
 
 
 cum filia Iacob; et non sic erit. difficile talis locutio 
 reperitur in scripturis non inducta persona loquentium scriptorem 
 uerba eorum interposuisse; non enim ait: et dixerunt. 
 sed hoc tacito uerba dixit eorum. nam qui alii dicere potuerunt: 
 et non sic erit, nisi qui grauiter indignati uindictam 
 moliebantur ?

Notandum quod Emmor loquens de Dina ad Iacob 
 et filios eius, filiam uestram dicit; non dicit filiam tuam, 
 sororem istorum.

In hoc similes erimus uobis et habitabimus 
 in uobis, id est inter uos.

Adpositus enim erat filiae Iacob, id est 
 amabat eam.

Et filium eius Sychem interfecerunt in 
 ore gladii: ac si diceret "gladio".

Quae abstulerunt filii Iacob de ciuitate Sicimoram 
 Salem, cum eam expugnauissent, sic enumerantur: oues 
 eorum et boues eorum et asinos eorum, quaecumque 
 orant in ciuitate et quaecumque erant in campo tulerunt. 
 et omnia corpora eorum <et omnem supellectilem 
 eorum et uxores eorum> captiuauerunt et diripuerunt 
 quaecumque erant in ciuitate et quaecumque 
 erant in domibus. inter haec omnia non satis intellegitur 
 quid dixit: et corpora eorum; neque enim suspicandum 
 est, quod corpora abstulerunt peremptorum, sed rerum intellegenda 
 sunt, quae corporaliter possidentur, ut eorum sit

 

 
 
 
 executio, quod sequitur: et supellectilem et cetera, sicut 
 ia iure dicitur traditio corporum. quamquam Graeci owpiatia 
 seruos appellant usitatissima locutione; sed, quia non oa)|i.dr.a, 
 sed aa)(jLata hic dictum est, non est temere confirmandum 
 seruos significatos; fieri tamen potest, ut hoc magis sit.

Cum gentem Edom, id est Idumaeorum, commemoret 
 scriptura et qui in ea regnassent, postea dicit: haec 
 nomina principum Esau secundum loca eorum in 
 regionibus eorum et in gentibus eorum, gentes appellans 
 unius gentis propter familiarum multiplicatas generationes. 
 cum etiam ipse Edom uocaretur: unde et gens, quam propagauit, 
 cognominata est, cuius utique pater fuit.

Cum audisset autem Ruben, liberauit eum 
 de manibus eorum et dixit: non feriamus eum in 
 anima. non ergo liberauit eum et inde hoc dixit; sed hoc 
 dicendo eum liberauit. prius ergo dixit: liberauit eum, et 
 deinde breui recapitulatione quomodo eum liberauit insinuat.

Non feriamus eum in anima. hoc loco nomine 
 animae uitam corporis animati significat per efficientem id, 
 quod efficitur. secundum hoc uideri potest etiam ad diabolum 
 dictum de Iob: animam eius ne tangas, id est ne occidas 
 eum. nam secundum illam significationem, qua natura animae 
 commemoratur, illud a domino dicitur: nolite timere eos, 
 qui corpus occidunt, animam autem non possunt occidere.

Quod ludas dicit: manus autem nostrae 
 non sint super eum, hoc est, quod dici a nobis solet 
 "manus ei non inferamus".

Quoniam frater noster et caro nostra est: 
 non aliud, sed bis hoc idem dictum est tamquam exponendo, 
 quid sit frater noster, id est caro nostra, quod ex eadem carne 
 fuerant procreati.

Occiderunt haedum caprarum. sic solet loqui 
 scriptura, quemadmodum in psalmo: sicut agni ouium. 
 quasi possit esse aut haedus nisi caprarum aut agni nisi 
 ouium.

Et nuntiatum est Thamar nurui eius dicentes; 
 dicendum autem fuit "nuntiauerunt dicentes".

Et depositis uestimentis uiduitatis suae 
 a se. quid minus esset, si non adderetur a se?

Et non adposuit amplius scire eam: pro 
 eo, quod est misceri ei.

Et inuenit Iose.ph gratiam in conspectu domini 
 sui. haec locutio nulli est ignota in scripturis.

Et nesciebat quae circa eum erant nihil. 
 Graecis usitata est uulgo locutio, apud nos recta non est: 
 sed "nesciebat aliquid" dicimus.

Praeter panem, quem ipse edebat. per panem 
 utique omnia intellegi uoluit ad uictum eius pertinentia. unde 
 pro cotidiano uictu panis solus positus intellegitur in oratione 
 dominica.

Et misit uxor domini eius oculos suos in 
 Ioseph: solet et apud nos uulgo esse usitata locutio pro eo, 
 quod est "amauit eum".

Et ait: dormi mecum. et ista usitata est locutio 
 pro eo, quod est "concumbe mecum".

Et dedit carceris custos carcerem per manum 
 Ioseph: pro eo, quod est "in manus Ioseph", per 
 quod significat "in potestatem".

Et dixerunt: somnium uidimus, et non 
 est, qui interpretetur illud. cum somnium suum unusquisque 
 uidisset, non dixerunt "somnia uidimus", sed somnium 
 uidimus.

Tres fundi tres dies sunt, non dixit" tres 
 dies significant". et multum haec locutio notanda est, ubi 
 aliqua significantia earum rerum, quas significant, nomine 
 appellantur: inde est quod ait apostolus: petra autem erat 
 Christus; non ait "petra significabat Christum".

Et dabis calicem Pharaoni in manu eius, 
 cum plenum esset, etiam si non adderetur in manu eius.

Et auferet Pharao caput tuum abs te: 
 plenum esset, etiam si non haberet abs te.

Et manducabunt aues caeli carnes tuas abs 
 te: similis superiori locutio.

Et factum est post biennium dierum: quid 
 minus esset, si non haberet: dierum?

Surrexit autem Pharao, et erat somnium. 
 amant scripturae sic loqui de somniis, cum fuerit euigilatum, 
 tamquam reddita homini ueritate uigilantium tunc illud adpareat 
 somnium, quod cum uideretur quasi ueritas fuit.

Peccatum meum recordor hodie. Pharao 
 iratus fuit pueris suis et posuit nos in carcere: 
 illi loquebatur tamquam de altero.

Et uidimus somnium ambo nocte una, ego 
 et ille: quasi non sufficeret, quod "ambo" dixerat. deinde 
 et hic "u i dim us somnium" dicit, non" uidimus somnia", 
 tamquam unum ambo uidissent.

Factum est autem, sicut conparauit nobis, 
 ita et contigit. "factum est autem"; sic solet scriptura 
 ponere. nam plenum esset: sicut enim comparauit nobis, ita 
 et contigit.

Quales numquam uidi tales in tota terra 
 Aegypti turpiores: dici autem posset more nostro "qui bus 
 numquam uidi turpiores" aut "quales numquam uidi" aut 
 "numquam uidi tales".

Exurgens autem dormiui. exurgens ait pro 
 "expergiscens" .

Quanta deus facit, ostendit Pharaoni: cum 
 illi loqueretur, tamquam de altero dicit.

Et consumet fames terram: pro "hominibus o 
 qui sunt in terra".

Nunc ergo prouide hominem prudentem 
 et intellegentem et constitue eum super terram 
 Aegypti; et faciat Pharao et constituat locorum 
 principes super terram. quasi alius sit, cui dixit: prouide 
 hominem prudentem, et alius, de quo dicit: constituat 
 Pharao.

Et congregetur triticum sub manu Pharaonis; 
 id est" sub potestate".

Tamen thronum praecedam tui ego. sic se 
 habent uerba in graeco, quae dixit Pharao ad Ioseph. sed 
 "praecedam tui" usitata est apud Graecos locutio, apud 
 nos autem dicitur "praecedam te"; illud uero "praecedam te 
 thronum" nec apud Graecos usitata perhibetur, sed "praecedam 
 te throno", id est honore sedis, quod intellegitur "praecedam 
 te regno"; hoc enim illi et postea dicit.

Ego Pharao, sine te nemo extollet manum 
 suam super omnem terram Aegypti. tamquam diceret: 
 "ego sum rex, tu autem princeps uel praepositus Aegypti". 
 Pharao quippe non hominis nomen est, sed regiae potestatis?.

Uidens autem Iacob, quia est uenditio 
 in Aegypto, dixit filiis suis: quare segnes estis? 
 ecce audiui, quod est uenditio in Aegypto: notandum, 
 quia id, quod audisse se dicit, uidisse eum scriptura 
 dixerat.

Emite nobis pusillas escas, ut uiuamus et 
 non moriamur. unum horum sufficeret: aut ut uiuamus 
 aut" ut non moriamur".

Pacati sumus; non sunt pueri tui exploratores. 
 quasi de aliis dixerint: non sunt pueri tu exploratores, 
 cum possent dicere" non sumus"; honorificentiae 
 autem more maxime ita loquebantur.

Duodecim sumus pueri tui fratres in terra

 

 

 
 
 
 Chanaan, cum posterius dicant, quod unus eorum non sit, 
 ipsum scilicet Ioseph non esse existimantes, id est perisse. 
 hac locutione dictum est etiam illud: hi filii Iacob, qui 
 facti sunt ei in Mesopotamia, cum ibi non fuerit natus 
 Beniamin. quod autem dixerunt: sumus in terra Chanaan, cum 
 eo tempore, quo loquebantur, in Aegypto essent, "sumus" 
 dictum est pro "habitamus"; inde enim uenerant ilico redituri 
 ibi commorantes.

Hoc est, quod dixi uobis dicens, quod 
 exploratores estis: quid deesset, etiam si non adderet: 
 dicens ?

Ipsi uero ite et ducite emptionem tritici 
 uestri. ducite pro eo, quod est" ferte"; quia enim 
 ducuntur iumenta, in quibus fertur, etiam hoc duci dictum est.

Nonne locutus sum uobis dicens: ne noceatis 
 puero, et non exaudistis me? notandum exauditionem 
 non eam solam dici, quam exaudit deus.

Ipsi autem ignorabant, quia audit Ioseph. 
 audit pro "intellegit"; nam uoces audit utique aure etiam 
 linguam qui non intellegit. repetitur illa locutio quando 
 narrant patri suo quid eis acciderit in Aegypto et quid dixerint 
 ad Ioseph.

Duodecim sumus fratres, filii patris 
 nostri; unus non est, pusillus autem cum patre 
 nostro hodie in terra Chanaan. multa in his paucis 
 uerbis genera locutionum sunt: et illud, quod paulo ante

 

 
 
 
 memoraui "duodecim sumus", cum ipsi dicant: unus 
 non est, et: filii sumus patris nostri, quasi possent esse 
 filii non patris sui. pusillus autem cum patre nostro 
 hodie in terra Chanaan nec dixerunt "est" aut aliquid 
 huius modi. deinde notandum est, quod maxime necessarium 
 uidetur propter euangelistarum narrationes, quomodo cum ea, 
 quae dicta sunt, dicta esse narrantur, non omnino eodem 
 modo repetuntur, cum tamen in diuersitate uerborum nihil 
 sententiae depereat ueritatis. nam quod dixerunt dictum sibi 
 esse a Ioseph: et in terra mercamini, non inuenitur ab 
 illo dictum. sine mendacio autem dixerunt, quod ex uerbis, 
 quae dixerat, in eius uoluntate cognouerunt; neque enim 
 uerba sunt necessaria nisi ad expromendam et in audientum 
 notitiam perferendam, quantum possumus, uoluntatem.

Et erat uniuscuiusque alligatura argenti 
 in sacco eorum: non dixit "in sacco eius" aut "in saccis 
 eorum", sed quasi unus saccus omnium esset.

Super me facta sunt omnia haec, id est: 
 me miseria onerant.

Ait autem illi ludas dicens: potuit plenum 
 esse, etsi non haberet dicens.

Interrogans interrogauit nos homo. adsidua 
 est talis locutio in scripturis: interrogans interrogauit 
 nos homo, aut "interrogando interrogauit" et quae sunt similia.

Mecum enim manducabunt homines 
 panes meridie: numquid panes tantum? sed ab eo, quod 
 excellit, et cetera est complexa locutio. mecum enim

 

 
 
 
 manducabunt homines panes meridie: quod dicit meridie, 
 prandium significat, quod fit medio die; hoc est enim meridies.

Ut accipiat nos in seruos et asinos 
 nostros. non utique subauditur "seruos"; nam quod latini 
 codices seruos habent, in graecis 1to,13C1<; legitur, quod 
 nullo modo asini possunt esse. ergo asinos nostros tantummodo 
 "accipiat" subauditur.

Aperuimus saccos nostros, et hoc argentum 
 uniuscuiusque in sacco suo: non addidit 
 "inuentum est" aut "adparuit" aut "erat" aut aliquid eiusmodi.

Propitius uobis, nolite timere. in his uerbis. 
 quibus dictum est: propitius uobis, duo uerba sunt, quae 
 subaudiuntur, et "sit" et w dena 4, plenum est enim: propitius 
 sit uobis deus, quod omnino in graeco usitatissimum est.

Saluus est puer tuus pater noster, adhuc 
 uiuit. hic expressius ostenditur pueri nomine seruum solere 
 significari; non enim in illo sene posset hoc esse nomen 
 aetatis

Non enim poterant Aegyptii manducare 
 cum Hebraeis panes; abominatio est enim Aegyptiis. 
 illa locutio frequentatur, ut in panibus omnes escae intellegantur.

Magnificata facta est autem pars Beniamin 
 prae partibus omnium quinquipliciter ad 
 illorum: iam quia dictum erat: prae partibus omnium, 
 potuit non dici "ad illorum".

Inueniens autem eos dixit <eis> secundum 
 uerba haec. potuit dicere: dixit eis uerba haec. an 
 forte non locutionis genus est, sed interest etiam sententiae ? 
 aliud est enim ipsa uerba dicere, aliud secundum ipsa, ut, 
 quaecumque alia dicta fuerint, eadem sententia teneatur, quae 
 illis uerbis conprehensa est; hoc est" secundum ipsa" etiamsi 
 non ipsa. sed quia sequitur illis respondentibus: ut quid 
 loquitur dominus secundum uerba haec? qui utique 
 dicere debuerunt usitato more" ut quid loquitur dominus 
 uerba haec" ? constat esse locutionis genus.

Absit a pueris tuis facere secundum 
 uerbum hoc. potuerunt dicere: absit a nobis. sed illa honorificentia 
 est usitata in scripturis sic dicere, tamquam de 
 aliis; pueris autem pro" seruis" dictum est.

Et nos autem erimus serui domino 
 nostro. etiam hic graeci roxiSs ; habent, hoc est "pueri", quod 
 tam adsidue scriptura pro seruis ponit, ut difficile inueniatur 
 non isto nomine appellare seruos.

Quomodo autem ascendam ad patrem, 
 cum puer non sit nobiscum? ut non uideam mala, 
 quae inuenient patrem meum! magis consuetudo loquendi 
 exigebat dici: ut uideam mala, quae inuenient patrem meum, 
 hoc est: quomodo ascendam, ut uideam? nouo itaque loquendi 
 more id, quod dixit "quomodo" pro eo dixit, ac si dixisset 
 "non". sic enim usitatus ordo iste uerborum est: non ascendam 
 ad patrem, cum puer non sit nobiscum, ut non uideam 
 mala, quae inuenient patrem meum.

Quando fleuit Ioseph, cum recognosceretur a 
 fratribus suis, ait scriptura: audierunt autem omnes 
 Aegyptii, et auditum est in domo Pharaonis. deinde 
 sequitur quod narrabat: dixit autem Ioseph ad fratres 
 suos. prius itaque dixit scriptura, quod postea factum est; 
 hoc enim famae celebritate accidit, ut omnibus Aegyptiis 
 notum fieret; et postea reuersa est narratio ad id, quod dicebatur 
 breui recapitulatione.

Et diuulgata est uox in domo Pharaonis 
 dicentes: uenerunt fratres Ioseph. dicentes 
 posuit pro "dicentium"; uox enim dicentium diuulgata est: 
 uenerunt fratres Ioseph.

At ille respondit, quid est, dicens? ordo est: 
 at ille respondit dicens: quid est?

Deus ad Iacob dicit: et ego descendam tecum 
 in Aegyptum, et ego ascendere te faciam in finem. 
 sic habent graeci, quod latini habent: et ego deducam 
 te in finem.

ludam autem misit ante se ad Ioseph, ut 
 ueniret sibi obuiam iuxta Heroum ciuitatem. nescio, 
 utrum Heroum nomen facile in scripturis reperiatur.

In uerbis Ioseph, quibus ait ad fratres suos: 
 ascendens nuntiabo Pharaoni et dicam ei: fratres 
 mei et domus patris mei, qui erant in terra Chanaan, 
 uenerunt ad me; uiri autem sunt pastores — 
 uiri enim pecorum nutritores erant — et iumenta 
 et oues et omnia sua adduxerunt. quod interpositum 
 est: uiri enim pecorum nutritores erant, ex persona

 

 
 
 
 sua scriptor interposuit et redit ad uerba Ioseph adiungendo: 
 et iumenta et omnia sua adduxerunt, ut ordo sit in 
 uerbis Ioseph: uiri autem sunt pastores et iumenta et oues 
 et omnia sua adduxerunt.

Dixit autem Pharao ad Iacob: quot anni 
 dierum uitae tuae? subauditur "sunt".

Pusilli et mali fuerunt dies annorum uitae 
 meae. pusillos pro "paucis" positum est: neque enim uitae 
 alicuius quam ceterorum dies possunt esse horarum spatio 
 breuiores. hoc autem Iacob ex conparatione dixit uitae maiorum 
 suorum; nam utique centum triginta annos, quos ille iam 
 agebat, nemo nunc uiuit.

Triticum secundum corpus, id est secundum 
 numerum corporum; per corpus enim numerum corporum, 
 per numerum corporum numerum hominum significat.

Inualuerat autem fames ualde, et defecit 
 terra Aegypti. "terram" posuit pro hominibus, qui erant 
 in terra.

Uenerunt autem omnes Aegyptii ad Ioseph 
 dicentes: da nobis panes. per panes triticum 
 significat locutione per id, quod efficitur, id quod efficit.

Et facta est terra Pharaoni, non ait "Pharaonis". 
 amat sic loqui scriptura, sicut in psalmo dictum est: 
 et custodiui legem tuam. haec facta est mihi, 
 quoniam iustificationes tuas exquisiui: de lege 
 domini dixit: haec facta est mihi, id est in meam 
 utilitatem.

Praeter terram sacerdotum tantum non possedit 
 Ioseph. quasi dixisset "praeter terram sacerdotum 
 tantum omnem terram possedit Ioseph".

Et posuit illis Ioseph in praeceptum usque 
 in hodiernum diem in terra Aegypti, ut praestent 
 quintas Pharaoni. hinc intellegitur Pharaonis nomen potestatis 
 fuisse regalis, quod dixit: usque in hodiernum diem. 
 non enim illi, qui tunc fuit, praestare poterant Aegyptii usque 
 ad illum diem, quo ista scribebantur, quando ille iam non 
 uiuebat.

Et fuerunt dies Iacob annorum uitae eius: 
 dies annorum saepe dicit scriptura, cum semel posset annos 
 dicere.

Quod scriptum est: nuntiatum est Ioseph, quia 
 pater tuus turbatur, aliqui codices habent "uexatur", 
 aliqui "aestuatur" et aliud alii, sicut interpretari Latini potuerunt, 
 quod graece scriptum est svo/Xsltat . ideo autem "t u rbatur " 
 adcommodatius dici uidetur, quia hoc dici solet de 
 his, qui adflictatione corporis morte propinquante iactantur. 
 et ex hoc etiam turba fyXo ? dicitur; est enim turba multitudo 
 inordinata non sicut populus, quod sfjjxoc dicitur, nec 
 sicut plebs, quod Xaoc dicitur, sed sicut SyXos , quod turba 
 dicitur.

Iacob benedicens nepotes suos filios Ioseph ait inter 
 cetera: et inuocabitur in eis nomen meum et nomen 
 patrum meorum. unde notandum est non solum

 

 
 
 
 exauditonem, sed etiam inuocationem dici aliquando, quae non dei, 
 sed hominum sit.

Hic enim primitiuus: minus habet "est" secundum 
 codices graecos.

In benedictione Ioseph ait inter cetera Iacob: inde 
 qui confortauit Israhel. mirum, si non subauditur "est", 
 ut plenum sit: inde est, qui confortauit Israhel.

Quod scriptum est: dixit Ioseph seruis suis 
 sepultoribus, ut sepelirent patrem eius, non inuenit 
 latina lingua, quemadmodum appellaret evra«ftaotdc ; non enim 
 ipsi sepeliunt, id est terrae mandant corpora mortuorum, quod 
 non est graece evtaataoat , sed Qotyai . illi ergo Ivraataotat id 
 agunt, quod exhibetur corporibus humandis uel condiendo uel 
 siccando uel inuoluendo et alligando, in quo opere maxime 
 Aegyptiorum cura praecellit. quod ergo dicit: etiam sepelierunt, 
 curauerunt intellegere debemus; et quod dicit: quadraginta 
 dies sepulturae, ipsius curationis accipiendi sunt. 
 sepultus enim ille non est, nisi ubi se mandauerat sepeliri.

Loquimini in aures Pharaonis: locutio est 
 usitata in scripturis.

Et dixit Pharao ad Ioseph: descende et 
 sepeli patrem tuum. etiam si per potentes illos, per quos 
 Ioseph mandauerat, Pharao dixit, quod perferrent ad Ioseph, 
 non utique dixit nisi ipsi Ioseph. unde illud est in euangelio, 
 quod unus euangelistarum dicit centurionem uenisse ad dominum 
 et dixisse illi: puer meus iacet in domo

 

 
 
 
 paralyticus; alius autem totum diligentius narrans amicos eum 
 ad dominum misisse commemorat, qui hoc ei dicerent: in 
 quibus amicis utique ipse uenit, cuius in eis uoluntas praesens 
 fuit. unde est: qui uos recipit, me recipit; et qui me 
 recipit, recipit eum qui me misit.

Planxerunt eum planctum magnum et ualidum. 
 planxerunt planctum, non planxerunt planctu. locutio 
 est in latina lingua non ignota, sicut dicitur: seruitutem 
 seruiuit, militiam militauit et similia.

Et redditione reddet nobis omnia mala, 
 quae ostendimus ei. ex hac locutione ait et apostolus: 
 Alexander aerarius multa mala mihi ostendit: 
 ostendimus enim dictum est uel ostendit pro eo, quod 
 est" fecimus" uel "fecit".

Accipe iniquitatem seruorum dei patris 
 tui. noua locutio est "accipe iniquitatem" pro "ignosce" 
 aut "remitte" aut "obliuiscere". sed puto inde esse dictum 
 "accipe", ac si diceretur "aequo animo accipe", hoc est 
 noli indigne ferre.

Et uenientes ad eum dixerunt. non iterum 
 uenerunt, sed quod dictum fuit iterum dictum est; solet hoc 
 \'facere scriptura.

Et inualescebant ualde ualde.

Quid est, quod dictum est de obstetricibus: et fecerunt 
 sibi domos, quoniam timuerunt deum? praedictum 
 est enim: bene faciebat deus cum obstetricibus. et 
 ad hoc uidetur pertinere, quod fecerunt sibi domos timendo 
 deum, tamquam beneficia dei ad hoc eis profuerunt, ut facerent 
 sibi domos. numquid antea non eas habuisse domos intellegendum 
 est? an ad diuitias hoc uerbum pertinet uel potius 
 ad aliquas rei familiaris idoneas facultates ? huic enim simile 
 uidetur, quod ait etiam Iacob post quattuordecim annos seruitutis 
 suae socero suo uolenti eum adhuc apud se tenere: 
 nunc ergo quando faciam et ego mihi domum? 
 dixerat enim, quod creuerint pecora Laban sub illo, sicut et 
 ipse Laban confessus fuerat dicens: benedixit me deus in 
 introitu tuo. cum ergo dicit: quando faciam et ego 
 mihi domum? subintellegitur "sicut et tu". hoc enim uidetur 
 ualere quod ait: et ego, ut ad ipsam domum faciendam 
 uideatur pertinere, quod consequenter ad Laban merces ipsa 
 statuenda proponitur.

Et omne femininum uiuificate illud: sic enim 
 habent graeci; latini non habent "illud".

Erat autem quidam de tribu Leui et sumsit 
 sibi de filiabus Leui: intellegitur uxorem, quod quidam 
 latini interpretes etiam addendum putauerunt; sequitur autem: 
 et habuit eam, et concepit.

Quid sit "tibin" ideo difficile est nosse, quia nec graecus 
 interpres ex hebraeo nec latinus ex graeco uertit hoc 
 nomen; sed sic transtulit ut inuenit.

Timuit autem Moyses et dixit: si sic diuulgatum 
 est uerbum hoc.... duo sunt in hac locutione adtendenda: 
 primo, quia pendet sententia et sic dimissa est; deinde. 
 quia" uerbum" pro facto posuit.

Et respexit <deus> filios Israhel et innotuit 
 illis: pro eo positum est: et innotuit. quod est: egit in 
 his ea, quibus dei curam erga se intellegerent.

Uidens uidi uexationem populi mei qui est 
 in Aegypto.

Et dixit Moyses addeum:quis sum, quiaibo 
 ad Pharaonem regem Aegypti et quia educam filios 
 Israhel de terra Aegypti? dixit autem: quoniam 
 ero tecum: sic habet graecus; latinus autem em "e t quis 
 ego" dixit et non dixit: quia ibo et quia educam, sed: 
 ut eam et educam. et quod in graeco habet: dixit autem 
 quia ero tecum, intellegitur utique quod dixerit ad Moysen; 
 totum autem hoc latinus addidit et ait: dixit autem de us 
 ad Moysen.

Deus dicit, quod dicat Moyses filiis Israhel: uisitans 
 uisitaui uos et quaecumque contigerunt uobis in 
 Aegypto; graecus habet: uisitatione uisitaui uos.

Deus dicit ad Moysen de filiis Israhel: et audient 
 uocem tuam. graecus habet: et exaudient uocem tuam, 
 quia et exauditio dicitur hominis.

Quod habet latinus: poscet mulier a uicina et 
 ab inquilina sua uasa argentea et aurea et uestem, 
 graecus habet: a cohabitatrice sua, hoc est coox-rjvoo, 
 quod aliqui latini interpretati sunt: a concellaria sua.

Moyses dicit: quid ? si non crediderint mihi 
 neque exaudierint uocem meam: quod latinus "audierint" 
 interpretatus est.

Extende manum et adprehende caudam 
 graecus habet; latinus autem "manum tuam et caudam 
 e ius" interpretatus est.

Et extendens manum adprehendit caudam, 
 et facta est uirga in manu eius.

Et dixit illi: ut credant tibi, quoniam adparuit 
 tibi dominus deus patrum ipsorum. graecus non 
 habet: et dixit illi, sed continuo adiunxit: ut credant 
 tibi, id est uerba dei post illud factum miraculum, tamquam 
 adhuc loqueretur et modo sententiam uerborum inpleuerit. 
 nam ordo est uerborum: extende manum et adprehende caudam, 
 ut credant tibi; sed interpostita est facti narratio et postea 
 redditum, ut credant tibi.

Quod latinus habet: et facta est manus eius 
 leprosa tamquam nix, graecus non habet "leprosa", 
 sed tantum: facta est tamquam nix.

Quodsi non audierint uocem signi primi: 
 graecus sic habet; latinus autem: uocem tuam signi 
 primi. sic et sequitur: credent tibi in uoce signi 
 sequentis.

Et erit aqua quam sumes de flumine sanguis 
 super aridam, uel potius: super aridum, id est super 
 id, quod aridum est. quod latinus dixit: sanguis super 
 terram.

Moyses dicit: precor, domine, non sum eloquens 
 ante hesternam et nudiustertianam diem.

Et uirgam hanc sumes in manum tuam, in qua 
 facies in ea signa, cum dici posset: in qua facies signa 
 aut certe: uirgam hanc sumes in manum tuam et facies in 
 ea signa. nunc uero utrumque dictum est solita locutione 
 scripturarum.

Post dies autem illos multos mortuus est 
 rex Aegypti. dixit autem dominus ad Moysen in 
 Madian: uade, perge in Aegyptum; mortui enim sunt 
 omnes, qui quaerebant animam tuam. multa in his uerbis 
 genera locutionum notanda sunt, primo: uade, perge in 
 Aegyptum, tamquam non sufficeret tantum "uade" uel tantum 
 "perge"; deinde: mortui enim sunt omnes, qui 
 quaerebant animam tuam, cum solum regem Aegypti scriptura 
 dixerit mortuum et de solo antea dictum fuerit, quod 
 Moysen quaerebat occidere. an ipse post alios inimicos ultimus

 

 
 
 
 mortuus est ? quod si ita est, non locutio, sed sensus est. 
 item: qui quaerebant animam tuam, non in malo tantum. 
 sed etiam in bono dici solet in scripturis; nam sicut hic in 
 malo dictum est etiam in Psalmis: confundantur et reuereantur, 
 qui quaerunt animam meam, in bono: perit 
 fuga a me et non est qui requirat animam meam, nisi 
 forte aliquid distare dicitur inter quaerentes et requirentes, ut 
 illud in malo, hoc in bono intellegendum sit.

Et dicebant ad populum dicentes: haec dicit 
 Pharao: quam locutionem piguit latinum interpretari.\'

Uideat deus uos et iudicet, quoniam execrabilem 
 fecistis odorem nostrum palam Pharaone et 
 palam seruis eius, dare gladium in manus eius, ut 
 occidat nos. sic enim habet graecus; latinus autem ait, 
 quem pro optimo legebamus: ut daretis gladium in manibus 
 eius: qui soloecismus nulla interpretationis necessitate 
 factus est, quia in graeco non est.

<Et> statui testamentum meum ad illos, ita ut 
 darem illis terram Chananaeorum et terram, quam 
 incoluerunt, in qua et incoluerunt in ea. sic enim habet 
 graecus, quod utique et in graeca lingua absurde uidetur 
 sonare. et tamen Septuaginta interpretum auctoritas tanta est, 
 quos ita loqui non piguit. quid? si enim et sensus hic latet? 
 quodsi nullus est, ipsa locutio notanda est, ne alibi inuenta 
 sensum inpediat uel aliquid quaerere, ubi quaerendum non 
 est, conpellat.

Quod habet latinus: exaudiui gemitum filiorum 
 Israhel, quemadmodum Aegyptii adfligunt eos, 
 graecus habet: καταδουλοῦνται αὐτοὺς , quod interpretari posset: 
 in seruitutem redigunt eos; nam uno uerbo non potest.

Et locutus est Moyses sic ad filios Israhel: 
 et non exaudierunt Moysen a defectione animi et ab 
 operibus duris: exaudierunt ait, non "audierunt".

Ego enim ineloquens sum, quod ait Moyses 
 ad dominum, ἄλογος dixit graecus, non " inperitus " quasi 
 ἀμαθής uel ἀπαίδευτος .

Hi sunt Aaron et Moyses, quibus dixit eis 
 deus, ut educant filios Israhel de terra Aegypti; 
 sic enim habet graecus.

Ecce ego gracili uoce sum et quomodo exaudiet 
 me Pharao? notandum, quod exaudiet dixit, non 
 "audiet".

Fecit autem Moyses et Aaron, sicut praecepit 
 illis dominus, ita fecerunt. quid deesset, si non 
 diceretur: ita fecerunt?

Si loquetur uobis Pharao dicens: date nobis 
 signum aut portentum, et dices Aaron fratri tuo: 
 sume uirgam . nonne locutionis nostrae consuetudo poscebat 
 et quaedam eius integritas, ut ita diceretur: si loquetur uobis 
 Pharao dicens: date nobis signum aut portentum, dices Aaron

 

 
 
 
 fratri tuo: sume uirgam? quid ergo ibi additum est "et", 
 nisi aliqua proprietate locutionis hebraicae? nam neque graeca 
 esse perhibetur.

Non mihi uidentur satis commode interpretati 
 latini ( JQeptatcir ,: Pharaonis, ut dicerent: sapientes; corpol enim 
 sapientes dicuntur. potuit autem latinus interpres sophistas 
 dicere, quoniam non est, quemadmodum id latine dicatur. 
 et ideo isto uerbo iam utimur pro latino, sicut philosophiam 
 dicimus non solum graece uerum etiam latine; sophistas 
 appellarunt latinarum litterarum eloquentissimi auctores.

Et absorbuit uirga Aaron uirgas illorum: 
 ac si diceret: draco Aaron.

Quod dictum est de Pharaone: ecce ipse exit 
 ad aquam, graecus habet "super aquam".

Dimitte populum meum, ut seruiat mihi in 
 deserto . et ecce non exaudisti usque adhuc . quotiens 
 dicitur: exaudisti, cum homini dicatur!

Fecerunt autem similiter et incantatores 
 Aegyptiorum ueneficiis suis. et induratum est cor 
 Pharaonis et non exaudiuit eos, sicut dixit dominus: 
 quia in usu scripturae est "exaudiuit", cum etiam de 
 homine loquitur.

Dimitte populum meum, ut mihi seruiant, 
 non ut seruiat: qui loquendi modus non fere inuenitur nisi ubi

 

 

 
 
 
 res ipsa singularis pluribus constat. populus enim singulari 
 nomine dicitur, sed constat ex multis. sic etiam est: omnis 
 terra adorent te, quia omnis terra dictum est pro "hominibus, 
 qui sunt in terra".

Ecce ego ferio omnes fines tuos ranis; 
 sic enim habet graecus elegantissima locutione, ut ranae ipsae 
 plaga intellegatur, qua feritur terra Aegypti.

Et eructuabit flumen ranas; et ascendentes 
 intrabunt in domos tuas et in promptuaria cubiculorum 
 tuorum et super lectos tuos et in domos seruorum 
 tuorum et populi tui et in consparsis tuis et 
 in clibanis tuis; et super te et super populum tuum 
 et super seruos tuos ascendent ranae. notandum quod 
 "in domos" et cetera cum dixisset accusatiuum casum tenuit 
 "et super lectos" et cetera ubi dixit super similiter accusatiuum 
 seruauit, in consparsis autem et in clibanis ad 
 ablatiuum se transtulit; nam et graecus mutauit praepositionem, 
 quam non mutat latinus. ille enim habet: lie ; tooc oTxou ; in 
 domos, in consparsis autem iv zoU cpopdjiaoiv : ubi mirum, 
 si non etiam sensus est, non locutio, ut in consparaonibus 
 et in clibanis exortas ranas forsitan uelit intellegi non extrinsecus 
 ascendisse uel inruisse et, quia eas fluuium eructaturum 
 praedicit, inde inplere omnia.

Et extendit Aaron manum super aquas 
 Aegypti et eduxit ranas; et educta est rana et operuit

 

 
 
 
 terram: repetitio a plurali ad singularem numerum traiecta 
 est; nam utique "rana" pro multitudine ranarum positum 
 est. nescio quo autem modo per loquendi consuetudinem 
 inbutis sensibus hominum saepe plus uidetur quod singulariter 
 quam quod pluraliter dicitur; nam plus accipitur cum dicitur 
 uerbi causa: est illic miles quam sunt illic milites, et: est 
 illic piscis quam sunt illic pisces.

Et colligebant eas aceruos aceruos: haec repetitio 
 multitudinem aceruorum significat et scripturis est familiaris.

Quod habent latini: extende manu uirgam 
 tuam et percute terra, non percute terram, graecus habet: 
 aggerem terrae; si tamen hoc uerbo recte interpretatur, quod 
 dictum est: to τό χωμα της της c

Fecerunt autem similiter et incantatores 
 ueneficiis suis, ut educerent scinifes, et non poterant. 
 notandum est *fecerunt dictum pro eo, quod est: 
 conati sunt facere. nam utique si fecerunt similiter, procul 
 dubio eduxerunt scinifes; sed quia sequitur: ut educerent, 
 et non poterant, non ergo similiter fecerunt, sed similiter 
 facere conati sunt. aut si forte et ipsi, quamuis ueneficiis agerent, 
 eadem tamen agendi specie uirgam extendebant, quod scriptura 
 non expressit, ad hoc referendum est: fecerunt similiter.

Et in terram super quam sunt super eam.

Et gloriosam faciam in die illo terram 
 Gessem, in qua populus meus inest super eam.

Et dixit Moyses: ego exeam a te et orabo 
 ad deum, et exibit cynomia a Pharaone et a seruis 
 eius: quasi alteri diceret et "exeam a te" et de altero 
 Pharaone subsequeretur, a quo esset exitura cynomia.

Dimitte populum meum, ut mihi seruiant.

Ecce ego pluam hanc horam crastina 
 die grandinem multam <ualde). grando autem multa 
 ualde ualde.

Et desinent uoces et grando. notandum est scripturam 
 "uoces" solere appellare tonitrua, quas uoces dei 
 etiam Pharao superius appellauit dicens: orate pro me ad 
 dominum, ut desinat fieri uoces dei, ubi et illa locutio 
 est, quod non dixit: desinant fieri uoces.

Ut narretis in aures filiis uestris et filiis 
 filiorum uestrorum quaecumque inlusi Aegyptiis. 
 notandum, quemadmodum dicatur "inlusi", ne forte ita sit 
 dictum: draco hic, quem finxisti ad inludendum ei, et 
 illud in Iob: hoc est initium figmenti domini, quod 
 fecit ad inludendum ab angelis eius.

Ecce ego induco hanc horam crastino die locustam 
 multam. ecce quemadmodum superius dixit ranam, 
 ubi diximus plerumque plus intellegi, cum aliquid huius modi 
 singulariter dicitur, quam si pluraliter diceretur. manifestum 
 est enim plus sonare "locustam multam", quam si diceret: 
 locustas multas.

Qui autem et qui sunt qui ibunt? cotidie dicimus 
 consuetudine familiariore: quam qui et qui ibunt?

Non est relictum uiride nihil in lignis. dicendum 
 fuit more locutionis nostrae: non est relictum uiride 
 aliquid in lignis.

Pharao ad Moysen: peccaui ante dominum deum 
 uestrum et in uobis; suscipite ergo delictum meum. 
 hac locutione et ad Ioseph usi sunt fratres eius, ubi dixerunt: 
 accipe iniquitatem seruorum dei patris tui.

Quod latini habent: et nemo uidit fratrem suum 
 tribus diebus, graecus habet: et non uidit nemo fratrem 
 suum; notandum etiam fratrem hominis quemlibet hominem 
 dici.

Pharao dicit ad Moysen et Aaron: ite et seruite 
 domino deo uestro; praeter oues et boues relinquite; 
 sic enim habet graecus . ualde inusitata locutio est, nisi post 
 distinctionem inferatur: "relinquite" et subaudiatur "ista", ut 
 sit sensus: ite praeter oues et boues et relinquite ista; 
 solet enim talis ellipsis fieri crebro in locutionibus scripturarum.

Et non relinquemus ungulam: quasi abductis 
 pecoribus posset ungula remanere; quid est enim aliud: non 
 relinquemus ungulam nisi "nec ungulam relinquemus?"

Pharao ad Moysen: adtende tibi ultra adponere

 

 
 
 
 uidere faciem meam: pro eo, quod est: adtende tibi. ne 
 ultra uideas faciem meam.

Et petat unusquisque a proximo et mulier a 
 proxima uasa argentea et aurea et uestem: notandum 
 Aegyptios Hebraeis proximos dictos.

Et erit . clamor magnus per omnem terram 
 Aegypti, qualis non fuit <talis> et talis non adhuc 
 adponetur. in filiis autem Israhel non mutiet canis 
 lingua sua ab homine usque ad pecus. elegantissima 
 locutio est; per canem quippe extremum significauit uel hominum 
 uel pecorum ita commendans, quanta in Hebraeis quies 
 futura esset Aegyptiis acerba orbitate clamantibus.

Accipiant singuli ouem per domos patriarum. 
 quas dicat patrias, non facile est intellegere: utrum ciuitates, 
 in quibus conmanebant, an potius numerosas familias a cuiusque 
 uelut paternitate propagatas; hoc enim magis in graeco 
 significari perhibetur.

Si autem pauci sint qui in domo, ita ut non 
 sint idonei ad ouem — id est ut ipsa paucitas non sit idonea 
 ad ouem consumendam — adsumet secum uicinum proximum 
 suum, hoc est ipsa domus adsumet uicinum . hominem 
 proximum pro homine posuit, singularem autem pro plurali — 
 non enim unum sed quot sufficiunt. cum de oue consumenda 
 scriptura loqueretur, secundum numerum, inquit, animarum 
 unusquisque quod sufficiat sibi — animas pro 
 hominibus, a parte totum.

Sument a sanguine et ponent super duos 
 postes et super limen in domibus, in quibus manducabunt 
 illas in eis. cum dixerit: in quibus, dixit 
 etiam. "in eis" more usitatissimo; sed "manducabunt 
 illas" quaeritur quas et intellegitur carnes. hoc enim sequitur: 
 et manducabunt carnes hac nocte assatas igni: quod 
 habent latini codices: qui manducabunt carnem, graeci 
 autem habent xpa , id est carnes, sed genere neutro, ideo in 
 graeco est: in domibus, in quibus manducabunt illa in eis. 
 est uero ista locutio, ut prius diceret illas, quam praediceret 
 quid in consequentibus intellegeretur quas dixerit, similis ei 
 locutioni, quam de filio Moysi exposuimus, cum eum uellet 
 angelus occidere, et exemplum adhibuimus de psalmo: 
 fundamenta eius in montibus sanctis; diligit 
 dominus portas Sion: cuius enim fundamenta non intellegimus 
 nisi ex consequentibus; sic et hic "in quibus 
 manducabunt illas in eis", id est in quibus domibus 
 manducabunt illas, intellegitur carnes, de quibus consequenter 
 loquitur.

Sumetis autem uobis fasciculum hyssopi 
 et tinguetis ex sanguine qui est iuxta ostium et 
 linietis super limen et super ambos postes de 
 sanguine. etiam hic "fasciculum hyssopi" plures 
 utique fasciculos significat, sicut rana plures ranas et locusta

 

 
 
 
 plures locustas; tropus autem iste quando fit in rebus, quae 
 a nobis non ita dici solent, obscuritatem facit.

Et erit cum dicent ad uos filii uestri: 
 quae est seruitus ista? et dicetis eis: immolatio 
 pascha hoc domino: etiam si non haberet "et", plenum 
 esset: dicetis eis.

Et aduenientes fecerunt filii Israhel, sicut 
 praecepit dominus Moysi et Aaron, ita fecerunt: 
 non adderet: ita fecerunt, nisi mos esset scripturarum.

Et factum est in die illa eduxit dominus 
 filios Israhel de terra Aegypti.

Ait autem dominus ad Moysen dicens.

Omne adaperiens uuluam masculina. pluralem 
 numerum intulit singulari, quia ipsum quod dictum est: 
 omne adaperiens, non utique in uno, sed in multis 
 accipitur. similis est locutio: adtendite, populus meus: 
 tale est et quod paulo post sequitur: omne, quod adaperit 
 uuluam de armentis et de pecoribus, quaecumque 
 tibi nata erunt. omne quaecumque tibi nata erunt 
 ipse modus est locutionis.

Omne adaperiens uuluam asinae. graecus 
 habet "asini" modo illo locutionis — quod iam in Genesi 
 notauimus - ubi masculinum pro feminino positum est de 
 morte San.ae dicente scriptura: surgens Abraham a 
 mortuo, et: sepeliam mortuum meum, et talia ibi 
 saepe dicuntur de mortua.

Propter hoc ego immolo domino omne 
 quod aperit uuluam masculina: similis locutio superiori.

Et erit in signo super manum tuam, id 
 est super opera tua: ubi magis sensus est forsitan quam 
 locutio.

Et ex cussit dominus Aegyptio sin medium 
 maris . graecus habet: et excussit dominus Aegyptios 
 medium maris.

Uidit autem Israhel manum magnam, quae 
 fecit dominus Aegyptiis.

Tunc cantauit Moyses et filii Israhel 
 canticum hoc domino et dixerunt dicere; sic enim 
 habet graecus: xat swrav X4fsiv .

Et non inueniebant aquam, ut biberent. 
 poterat non habere: ut biberent.

Et murmurauit populus aduersus Moysen 
 dicentes: non "dicens" sed: dicentes; ex pluribus enim 
 populus constat.

Et uenerunt omnis synagoga filiorum 
 Israhel in heremo: non dixit" uenit", quia synagoga ex 
 pluribus constat.

Murmurabant omnis synagoga filiorum 
 Israhel aduersus Moysen et Aaron: eadem est et ista 
 locutio.

Dixit autem dominus ad Moysen: ecce

 

 
 
 
 ego pluam uobis panes de caelo: manna pluiturus panes 
 promisit. locutio est, qua panis pro alimento ponitur; amat 
 autem scriptura pluraliter magis panes quam singulariter dicere.

Mane uidebitis, inquit, gloriam <domini>, 
 dum exaudiet murmurationem uestram super deum, 
 id est quia murmuratis super deum: quod tantum ualet, ac 
 si diceret: aduersus deum. deinde notandum nouo modo hic 
 exauditionem dictam non precantium sed murmurantium, cum 
 reprehendat utique scriptura murmurationem . tamquam hoc 
 dixerit, quod cognouerit deus murmurationem eorum, et ipsam 
 dei cognitionem dixit exauditionem.

Accedite ante deum; exaudiuit enim 
 murmur uestrum: iterum exauditionem non precum significat 
 et petitionum sed etiam murmur malorum; hoc et 
 postea dicit deus: exaudiui murmur filiorum Israhel.

Et ecce in facie heremi minutum tamquam 
 coriandrum. cum totiens deus dicat: faciem terrae 
 sicut hic: faciem heremi, mirum est, unde homines ita 
 errent, cum faciem audierint, ut aliquid tale opinentur, qualis 
 hominis facies est uel alicuius animantis.

Secundum numerum animarum uestrarum; 
 unusquisque cum conmanentibus uobiscum 
 colligite. quam saepe scriptura animas homines appellat 
 parte totum — non facile autem carnes pro hominibus, 
 sed carnem, sicuti est: non timebo, quid mihi faciat 
 caro, quod apertius in eodem psalmo ait: quid mihi

 

 
 
 
 faciet homo. non tamen diceret: secundum numerum carnium 
 uestrarum, sicut dixit: secundum numerum animarum 
 uestrarum.

Et collegerunt illud mane mane: quomodo 
 puteos puteos, aceruos aceruos, sic dictum est: mane 
 mane.

Nullus uestrum egrediatur unusquisque 
 de loco suo die septimo: quod interpositum est: unusquisque, 
 potuit et non dici.

Non erat autem populo aqua bibere, id 
 est ad bibendum.

Et maledicebat populus ad Moysen: id 
 est maledictis agebat Moysen, hoc est maledicebant illi; nam 
 hoc in consequentibus ipse dixit: quid maledicitis mihi?

Et murmurabat populus ad Moysen dicentes.

Et uirgam, in qua percussisti flumen, 
 accipe in manu tua.in qua percussisti dixit pro eo, 
 quod dicimus de qua percussisti, et est ista locutio creberrima 
 in scripturis.

Et sumsit Iotor socer Moysi holocaustomata 
 et sacrificia deo: sumsit pro eo, quod 
 est obtulit. an forte sensus est, non locutio, ut ea sumsisse 
 intellegatur, quae Moyses obtulisset, quamquam Moyses non 
 legatur superius sacrificasse nec Aaron nec quisquam 
 Hebraeorum, qui educti sunt de terra Aegypti, sed tantum

 

 
 
 
 superius scriptum est, quod altare constituerit Moyses et 
 appellauerit illud: dominus meum refugium? istum 
 autem Iotor legimus sacerdotem fuisse Madiam, id est gentis 
 Madiam. mirum est autem, si eius aduentu coepit sacrificare 
 Moyses et non potius ipse Iotor, qui iam sacerdos erat.

Graue tibi uerbum hoc. subauditur "est\'".

Et demonstrabis illis uias, in quibus 
 ambulabunt in eis.

Uerbum autem graue referebant super 
 Moysen; sic enim habet graecus, quod latini interpretati 
 sunt: ad Moysen. illa sane locutione ipsa etiam cura significatur, 
 qua dictum est: super Moysen, uelut onus ei 
 significaretur inpositum. uerbum autem graue dictum 
 est pro quaestione graui. unde sequitur: omne autem 
 uerbum leue iudicabant ipsi.

Quod graecus habet: ecovo |«bft>, supernominauero 
 aut adnominauero expressius dicitur: quod usitatius 
 "cognominauero" nonnulli interpretati sunt. sed 
 non habet necessariam significationem cognominauero; 
 propinquius autem dicitur cognominauero quam nominauero. 
 nam et hoc aliqui interpretes dixerunt.

Et ueniam ad te et benedicam te . cum 
 superius pluraliter loqueretur, facietis et immolabitis. 
 dicit: ueniam ad te, tamquam ipsi Israhel, id est populo.

Et hae iustificationes, quas adpones

 

 
 
 
 coram illis. si emeris seruum Hebraeum et cetera. 
 notanda locutio, quemadmodum, cum illud dictum est ad 
 Moysen, hoc est, hae sunt iustificationes, quas adpones 
 coram illis, tam ad ipsum populum cetera dicuntur 
 quam ad Moysen: si emeris seruum Hebraeum. non 
 enim hoc Moysi dictum est, sed, quod populo diceret, tantum 
 ipsi populo dicebat.

Pertundet ei dominus auriculam de 
 subula et seruiet ei in sempiternum uel in aeternum, 
 quod graecus habet: litc ; tov aiwvat . ecce quemadmodum 
 scriptura multis locis dicit secundum hoc uerbum graecum 
 sempiternum" uel "aeternum U aeternum, ubi non intellegitur 
 illa aeternitas, secundum quam nobis aeterna promittitur uel 
 secundum quam a contrario igne aeterno mali cremabuntur! 
 neque enim seruus iste, qui uiuere in aeternum non posset, 
 posset seruire in aeternum; sed intellegitur "aeternum" 
 dictum, cuius temporis finis non est. aut certe aliquid hoc 
 sacramento significatur aeternum.

Dabo tibi locum, in quem fugiat ibi, qui occiderit.-

Si quis percusserit seruum suum aut ancillam 
 suam in uirga: quod est "de uirga".

Lapidibus lapidabitur taurus: quasi possit 
 lapidari nisi lapidibus. differt aliquid ista locutio ab illa, qua 
 diceret more scripturarum: lapidatione lapidabitur, sed 
 tamen similis est.

Si autem taurus cornipeta erat ante hesternam 
 et nudiustertianam: pro tempore praeterito posuit 
 partem pro toto, quantumcumque illud fuisset, more scripturarum.

Siquis autem aperuerit lacum aut exciderit 
 lacum et non operuerit eum et ceciderit illuc 
 uitulus aut asinus, dominus laci reddet. et haec 
 locutio a parte totum intellegenda est; non enim, si equus 
 ceciderit in lacum aut ouis, ideo non reddet, quia hoc scriptum 
 non est.

Quod autem mortuum fuerit, ipsi erit, pro 
 "ipsius erit".

Si autem depauerit quis agrum aut uineam 
 et admiserit pecus suum depascere agrum alium, 
 id est" alienum".

Si autem pignus acceperis uestem proximi. 
 ante solis occasum reddes ei. genus pro specie posuit: 
 sic enim dictum est, ac si de omni ueste pignus dederit, 
 cum de illo specialiter se dicere ex consequentibus scriptura 
 testetur, qui non habet nisi eam uestem, unde se nocte 
 cooperiat.

<Et> ecce ego mitto angelum meum ante 
 aciem tuam, ut seruet te in uia, ut inducat te in

 

 
 
 
 terram, quam paraui tibi. adtende tibi et exaudi 
 eum. angelum suum iubet deus exaudiri a populo non utique 
 petentem, sed iubentem.

Et mittam uespas ante te et eiciet Amorreos: 
 a plurali ad singularem numerum se conuertit. intellegitur 
 autem: eiciet Amorreos uespa, sicut rana, sicut locusta, 
 non quod una sit, sed quod per singularem pluralis numerus 
 intellegitur.

Per partes eiciam illos a te.

Non dispones illis et diis eorum pactum; 
 et non consident in terra tua, ne peccare te faciant 
 ad me: non dixit "in me", idem tamen significat.

Respondit autem omnis populus uoce una 
 dicentes.

Et uiderunt locum ubi steterat ibi deus 
 Israhel. ubi steterat posset sufficere, sed hebraicae 
 dicuntur istae locutiones.

Et inaurabis illa auro. similis est locutio 
 "lapidibus lapidabitur".

Cyathos in quibus immolabunt in eis.

Duas bases columnae uni in ambas partes 
 eius et duas bases columnae uni in ambas partes 
 eius. ne de omnibus diceret, de duabus dicit more suo 
 geminando, sicut puteos puteos, aceruos aceruos, generationes 
 et generationes et similia.

Et columnas inaurabis auro et inaurabis 
 seras auro.

Et inaerabis ea aeramento: talis locutio est 
 < qualis > "inaurabis auro".

Extra uelum quod est super testamentum 
 de lucerna accendenda cum diceret, hoc ait, id est 
 quod foris accenderetur, ubi est sanctum, non intra uelamen, 
 quod est super testamentum, hoc est sanctum sanctorum. 
 ergo super non sic ait, tamquam esset tectum uel camera uel 
 firmamentum caeli uel arcae cooperculum, sed etiam quod 
 uice parietis obpositum esset, super dixit: sicut dicimus 
 superiorem discumbere aut stare non utique alterum portari 
 ab altero.

Legitimum sempiternum in progenies uestras: 
 eo modo sempiternum, quo multa superius diximus.

Et sumet Aaron nomina filiorum Israhel 
 super rationale iudicii super pectus introeunti 
 in sanctum. consequens erat, ut diceret: introiens in 
 sanctum, hoc est" sumet Aaron introiens", quod aliqui 
 latini soloecismum uitantes interpretati sunt. sed quia et 
 graecus introeunti habet et latini aliqui consonant, locutionem 
 potius notandam credidi quam corrigendam.

Et pones super rationale iudicii fimbrias 
 catenata. et hic latini nonnulli soloecismum cauentes 
 fimbrias catenatas interpretati sunt; graecus autem

 

 
 
 
 habet: \' tCIU ; y.pio3?o6; ta aXoatStDta . hanc solemus dicere 
 absolutam locutionem, cum generi masculino uel feminino 
 neutrum infertur, quemadmodum si dicamus: iustititiae terrenae 
 non sunt stabilia.

Et Aaron cum coeperit fungi sacerdotio, 
 audietur uox eius intranti in sanctum in conspectu 
 domini et exeunti. uocem eius ex tintinabulis dixit, qui 
 magis sonus est eius. intranti et exeunti pro "iutrantis 
 et exeuntis" posuit datiuum pro genetiuo.

Et duos renes et adipem quae super eos, 
 subauditur "est", quod nonnulli interpretes addiderunt.

Et separabis illud separatione.

Et cum accendet Aaron lucernas, sero 
 incendet super illud.sero dixit pro "uespere" et ideo 
 notanda locutio est; o<J>e quippe graecus habet. sero autem 
 proprie non solet dici, nisi cum tempus transierit, quo fieri 
 debuit, quod sero dicitur factum.

Si acceperis conputationem filiorum 
 Israhel in uisitatione eorum et dabunt singuli 
 redemtionem animae suae domino et non erit in 
 eis ruina in uisitatione eorum et hoc est quod 
 dabunt tibi. pendet ista locutio, quia interposita est coniunctio 
 copulatiua: quae si non interponeretur, non penderet. 
 tribus autem locis est posita, quorum undelibet detracta

 

 

 
 
 
 plenam facit esse sententiam. rursum ubi dictum est: si 
 acceperis conputationem filiorum Israhel in uisitatione 
 eorum, et dabunt singuli redemtionem 
 animae suae domino; si enim non dixisset: et dabunt, 
 sed tantummodo dixisset: dabunt, finiretur sententia nec 
 penderet . ita enim diceretur: si acceperis conputationem 
 foliorum Israhel in uisitatione eorum, 
 dabunt singuli redemtionem animae suae domino. 
 si autem hic ponitur haec coniunctio, deorsum tollenda est, 
 ut ita dicatur: si acceperis conputationem filiorum 
 Israhel in uisitatione eorum et dabunt singuli 
 redemtionem animae suae domino et non erit in 
 eis ruina in uisitatione eorum, hoc est quod 
 dabunt. aut certe in medio, ubi dictum est: et non erit 
 in eis ruina, si detrahas coniunctionem, non pendebit sententia; 
 erit enim sensus: si acceperis conputationem 
 filiorum Israhel in uisitatione eorum et dabunt 
 singuli redemtionem animae suae domino, non 
 erit in eis ruina. cum uero ubique posita est eadem coniunctio, 
 pendere facit locutionem; ideo eam notandam putauimus.

Consurrexit populus in Aaron et dixerunt 
 ei . usitata locutio est, quia ex multis populus constat. 
 deinde notandum totum pro parte positum. apostolus enim, 
 sicut reuera erat, quosdam eorum dixit hoc fecisse, non 
 totum populum, ubi ait: neque idolis seruiamus sicut 
 quidam illorum.

Surge et fac nobis deos, qui nos praecedant. 
 sedenti loquebantur? an potius locutio est notanda, 
 propter quod dicitur saepe: exsurge, domine, aut: surge, 
 deus, iudica terram.

Et nunc sine me et iratus ira, quomodo "morte 
 morietur"; amat ita loqui scriptura.

Cui sunt aurea, demite: non dixit quid aurea. 
 unde latini interpretes dixerunt: qui habet aurum, demat.

Quis ad dominum? ueniat ad me.

Fecerunt sibi deos aureos: de uno uitulo. 
 pluralem ergo numerum pro singulari posuit. inde est et 
 illud: hi di tui Israhel, qui eduxerunt te de terra 
 Aegypti. non sane locutiones istae reperiuntur, ubi pluralis 
 pro singulari ponitur, nisi in eo rerum genere, in quo etiam 
 de pluribus fieri uel intellegi potest. non enim quia unus 
 ille uitulus erat, ideo non et plures fieri poterant aut ideo 
 non multis idolis similis fuerat. hac locutione dictum est 
 latrones insultasse domino, cum hoc unum fecisse scriptura 
 testetur, sed non solus fuerat latro. quin etiam cum ista 
 locutio fit per nomina propria, qualiter eam in scripturis 
 factam nondum conperimus, plures illic intelleguntur, sicut 
 Phaedras et Medeas quidam dixerunt, cum fuerit una Phaedra 
 et una Medea; sed Phaedras et Medeas appellauerunt omnes 
 similes Phaedrae et Medeae. ita non sine causa nec utcumque

 

 
 
 
 ac passim sicut ab inperitis uitiose fit, sed certo modo 
 certisque regulis istae locutiones interponuntur.

Uade, ascende hinc tu et populus tuus, 
 quos eduxisti de terra Aegypti, non "quem" eduxisti: 
 quod ita usitatum est, ut rarius aliter dicatur.

Et dixit dominus: deponite stolas gloriarum 
 uestrarum et cultum, et ostendam quae facturus sum 
 tibi. a plurali ad singularem numerum locutionem terminauit, 
 quia multi erant et populus erat, sicut eis dixerat: uos 
 populus dura ceruice; non dixit "tu populus", sed: uos 
 populus, cum uos numeri sit pluralis, populus autem numeri 
 singularis.

Si inueni gratiam in conspectu tuo, simul 
 ambulet dominus meus nobiscum: tamquam de alio 
 dicat. adsiduae sunt hae locutiones, sed cum dicitur ad 
 deum, putatur patri dici de filio. cum autem talia dicerentur 
 ad Pharaonem et ad Ioseph et ad alios multis locis, genus 
 locutionis intellegebatur.

Ne quando ponas testamentum his, qui 
 sedent super terram: ac si diceret "sedes habent", quod est 
 „habitantB.

Et deos fusiles ne feceris tibi. locutio 
 est a parte totum significans; non enim quia fusiles tantummodo 
 nominauit, fieri sculptiles, ductiles fictilesque permisit 
 uel ullum genus simulacrorum aut qualiumcumque facticiorum 
 deorum.

Omne adaperiens uuluam <mihi)

 

 
 
 
 masculina. id est: omne adaperiens uuluam mihi erit ex his, 
 quae sunt masculina.

Primitiuum subiugalis redimes oue . et hoc 
 a parte totum est; neque enim si subiugale non sit iumentum 
 quodlibet, cuius caro tamquam inmunda respuitur, ideo non 
 est redimendum aut alio quam oue redimendum.

Non occides super fermentum sanguinem 
 immolatorum meorum: locutio est utique "occides sanguinem" 
 pro eo, quod est: occidendo effundes.

Et non dormiet usque in mane immolatio 
 sollemnitatis paschae . dormiet dixit "manebit"; nam 
 caro pecudis occisae et coctae quemadmodum dormiet? quod 
 ergo dicitur: quare dormis, domine, hoc genere locutionis 
 dicitur et intellegitur: quare cessas, id est non uindicas.

De quadraginta dierum ieiunio Moysi scriptura 
 sic loquitur: panem non manducauit et aquam non bibit. 
 a parte totum, id est a pane omnem cibum et aqua omnem 
 potum significans.

Excide tibi duas tabulas <Iapideas> sicut 
 et primae, subauditur "fuerunt": unde hoc uerbum nostri 
 interpretes etiam addendum putauerunt, quoniam inusitata est 
 in lingua latina talis ellipsis.

Et ait Moyses ad omnem synagogam 
 filiorum Israhel dicens: plenum esset, et si non haberet 
 dicens.

Et adtulerunt unusquisque quod adferebat 
 cor eorum. poterat usitatius dici: et adtulit unusquisque 
 quod adferebat cor eius.

Et quibus uisum est animae eorum 
 adtulerunt demtionem domino, non dixit: et sicut uisum 
 est animae eorum.

Et omnis cui inuentum est apud eum 
 coria arietum rubricata, quod diceretur usitate: et omnes 
 apud quos inuenta sunt coria arietum rubricata.

Omnis adferens demtionem argentum 
 et aes adtulerunt demtiones domino . usitatius diceretur: 
 omnis adtulit quam omnis adtulerunt.

Et apud quos inuenta sunt apud eos ligna 
 inputribilia: apud eos more scripturarum additum est; 
 nam sine hoc esset plena sententia.

Et omnis mulier sapiens mente manibus nere. 
 quasi nere possit non manibus; et "sapiens nere" elegans 
 atque inusitata locutio est. deinde: omnis mulier adtulerunt 
 more superiorum plurali concluditur singularis. 
 quia "omnis mulier adtulit" usitatius diceretur.

Et omnes mulieres quibus uisum est sensu 
 suo in sapientia nerunt pilos caprinos . notandum 
 sapientiam in his artibus saepe appellare scripturam, id est 
 cotftav .

Et conpositiones et oleum unctionis et

 

 
 
 
 conpositionem incensi: non conpositiones aliquas extra debemus 
 intellegere, sed, cum dictum esset: et conpositiones, 
 per coniunctionem copulatiuam non aliud adiunxit sed quod 
 dixerat exposuit, ut sciremus, quas conpositiones, et oleum, 
 inquit, unctionis et conpositionem incensi. compositiones 
 autem uocat, quia ex multis ista confecta sunt.

Et omnis uir et mulier quorum adferebat 
 sensus eorum, ut intrarent et facerent omne opus 
 quodcumque praecepit dominus fieri illud per Moysen, 
 adtulerunt filii Israhel demtionem domino. ergo omnis 
 uir et mulier intelleguntur filii Israhel. ceterae locutiones 
 similes superioribus.

Facere aurum et argentum et aes: pro eo, 
 quod est: facere ex auro et argento et aere; non enim aurum 
 faciebant sed ex auro. tale est etiam quod paulo post dicit: 
 et operari ligna, hoc est: ex lignis.

Facere omnia opera sancti, textilia et uaria texere 
 cocco et bysso, facere omne opus architectonicum 
 uarietatis. ecce et in rebus textilibus architectonicum opus 
 appellat; mirum nisi propterea, quia tabernaculo fiebant, quod 
 aedificii simile fuit et tamquam domus erigebatur. quid autem 
 dicat: opera sancti, non euidenter adparet, utrum sancti 
 sacerdotis, quoniam et de stola uel de stolis eius haec 
 dicuntur, an sancti dei, in cuius cultum haec fiebant, an 
 opera sancti, sicut dicebatur sanctum et sanctum sanctorum.

Umeralia continentia ex utrisque partibus 
 eius: non dixit ex utrisque partibus eorum, quamuis illa 
 umeralia, non umerale dixisset, sicut solet umerale dicere; 
 ipsum enim appellauit pluraliter umeralia, sicut stolam et 
 easdem stolas.

Et Eliab filius Achisamach de tribu Dan, 
 qui architectonatus est textilia et consutilia et 
 diuersicoloria texere de cocco et bysso. nouo more 
 dicuntur architectonari textilia. etiam illud a parte totum 
 intellegendum est, quod ait: texere cocco et bysso: ex 
 his enim et cetera intellegimus, id est purpuram et hyacinthum.

Et fecerunt filii Israhel, sicut praecepit 
 dominus Moysi, ita fecerunt: plenum esset, etiam si non 
 adderetur: ita fecerunt.

Et fecit Moyses omnia, quae praecepit ei 
 dominus, ita fecit: similiter, ut dictum est et filiis Israhel.

Homo ex uobis si obtulerit dona domino a pecoribus, 
 a bubus et ab ouibus offeretis, hoc est: si a 
 pecoribus offeretis, a bubus, ab ouibus offeretis. ouium nomine 
 etiam caprarum genus inclusit, sicut et in aliis locis solet.

Et confringes ea fragmenta, id est: confringendo 
 facies ea fragmenta.

Et cognitum ei fuerit peccatum quod peccauit 
 in eo. duo modi locutionis hic notandi sunt: et peccatum 
 peccauit et, quod addidit: in eo. in quo enim nisi in ipso, 
 id est peccato?

Si autem anima peccauerit et audierit uocem 
 iurationis et ipse testis fuerit aut uiderit aut conscius 
 fuerit, si non nuntiauerit, et accipiet peccatum. 
 plus uidetur habere" et"; nam eo dempto integre sequitur: 
 accipiet peccatum.

Si autem anima peccauerit et audierit uocem 
 iurationis et ipse testis fuerit aut uiderit aut conscius 
 fuerit, si non nuntiauerit. et positum est pro "id 
 est"; nam sic dici posset nostrae locutionis consuetudine: si 
 autem anima peccauerit, id est audierit uocem iurationis 
 et cetera.

Aut tetigerit ab inmunditia hominis, ab omni 
 immunditia eius quam si tetigerit inquinetur, et 
 latuit eum, post hoc autem cognouerit et deliquerit, 
 cum recto ordine dicendum esset: et deliquerit, post hoc 
 autem cognouerit.

Anima si latuerit eum obliuione et peccauerit 
 nolens. non ait "si latuerit eam", quoniam animam 
 pro homine ponit, sicut facit et in aliis, ubi animam 
 prius dixit, quae generis feminini est, postea masculinum 
 infert genus ad hominem referens. sed hic multo est haec 
 locutio pressior, quoniam continuatim utrumque genus 
 positum est, ut diceretur: anima si latuerit eum.

 

 
 
 
 
 haec locutio terruit interpretes latinos et noluerunt eam 
 transferre, sed ita posuerunt: anima si qua latuerit 
 et peccauerit non uolens, cum aliud sit utique, si 
 anima lateat. aliud, si animam lateat; hoc autem scriptura 
 dicit: si lateat eam, non, si ipsa lateat. in graeco autem 
 alio inuenimus: anima si latuerit ea obliuione; sed etiam 
 ipse in consequentibus masculinum intulit dicens: sacerdos 
 exorabit pro eo, et dimittetur illi, quod ibi habet aotw . 
 unde adparet scriptorem timuisse soloecismum nec tamen 
 perseuerare potuisse in genere feminino uictum euidentia 
 scripturae consequentis.

Ista holocaustosis super incensionem eius 
 super altare totam noctem usque in mane, ct ignis 
 altaris ardebit super illud: potuit non habere "et" atque 
 ita dici: totam noctem usque in mane ignis altaris 
 ardebit. sed addita ista coniunctio facit obscuritatem his, 
 qui in talibus scripturarum locutionibus non adsuefacti sunt.

Ista lex sacrificii, quod offerent illud filii 
 Aaron sacerdotes ante dominum: nihil deesset, si non 
 haberet "illud".

Sancta sanctorum est. sic habet et graecus; sed 
 graeca locutio est, quam nostri quidam transferre nolentes 
 dixerunt: sancta sanctorum sunt.

Occident arietem qui pro delicto ante dominum. 
 latini interpretes addiderunt est et dixerunt: qui pro 
 delicto est. quod graecus non habet.

Et si uotum aut uoluntarium sacrificauerit 
 donum suum, quacumque die obtulerit sacrificium, 
 edetur crastina die . pro eo, quod est "postera die": unde 
 alii "altera die" interpretati sunt.

Coquite carnes in atrio tabernaculi testimonii 
 in loco sancto et ibi edetis eas et panes qui sunt in 
 canistro consummationis, quomodo praeceptum est 
 mihi dicens: Aaron et filii eius edent ea. hanc locu* 
 tionem quidam transferre nolentes dixerunt: quomodo praecepit 
 mihi dicens, quia hoc uidetur consequens, ille autem 
 in nostrae locutionis consuetudine soloecismus est.

Et ad ostium tabernaculi testimonii sedebitis 
 septem dies die et nocte . pro eo, quod est "habitabitis".

Et ait Moyses ad Aaron: accede ad altare et 
 fac quod pro peccato tuo et holocaustum <tuum> et 
 exora pro te et domo tua et fac dona populi et exora 
 pro eis, quomodo praecepit dominus Moysi. non ait 
 "quomodo praecepit dominus mihi", sed ita locutus est quasi 
 fuisset alter Moyses, cui dominus praecepit, et alter iste, 
 qui hoc ad Aaron loquebatur.

Et locutus est dominus ad Aaron dicens: uinum 
 \' et siceram non bibetis et cetera. quam locutionem domini 
 ita concludit: omnia legitima, quae locutus est dominus 
 ad eos per manum Moysi. cum dominus loqueretur, non 
 ait: quae locutus sum ad eos per manum Moysi, sed ea 
 locutione usus est, qua superius ipse Moyses.

Legitimum aeternum in progenies uestras 
 distinguere inter medium mundorum et contaminatorum 
 et cetera. notandum, quemadmodum dicat aeternum, 
 quod utique non erit sine fine.

Moyses loquens ad Aaron, Eleazar et Ithamar filios 
 eius inter cetera etiam hoc ait: a sacrificiis salutarium 
 filiorum Israhel. brachium ablationis et pectusculum

 

 
 
 
 segregationis super hostias adipum offerent segregationem 
 segregare ante dominum. et erit tibi et 
 filiis tuis et filiabus tuis tecum legitimum aeternum, 
 cum hoc totum finem fuisset habiturum.

Cum de animantibus, quae in aquis sunt, praeciperet, 
 quae sint eorum munda uel inmunda, in aquis. 
 inquit, et in mari et in torrentibus. sed in mari latini 
 codices habent, quia nimis insolens fuit pluralem nnmerum 
 transferre de graeco et non dicere in mari, sed in maribus, 
 maxime propter ambiguitatem, ne non maria, sed mares intellegerentur, 
 id est masculi. nam nihilo minus insolens est 
 quod tamen interpretatum est de sanguinibus, quia latina 
 lingua sanguinis numerum pluralem non recipit uel in ipso 
 nominatiuo casu. nam etsi ab eo, quod est mare, nemo dicit 
 maribus, dicuntur tamen maria, cum sanguines non dicantur 
 et tamen scriptum est: libera me a sanguinibus, et: non 
 congregabo conuenticula eorum de sanguinibus. ergo 
 et maribus ita dici posset, nisi, ut dixi, ambiguitas uitaretur. 
 torrentes uero isto loco pro fluminibus posuit scriptura, cum 
 torrentes proprie dicantur hiemales fluuii, qui siccantur aestate 
 et ideo pisces habere non possunt. unde nonnulli interpretes 
 nostri non torrentes interpretari sed flumina maluerunt. poni 
 autem in scripturis torrentes pro fluminibus locus ille psalmi 
 satis ostendit, ubi legitur: et torrente uoluptatis tuae 
 potabis eos. non enim tale aliquid intellegi uoluit nomine 
 torrentis, quod ad tempus flueret ac deinde siccaretur, cum 
 sequatur et dicat: quoniam apud te est fons uitae, quae 
 utique aeterna est et indeficiens.

Sed haec edetis a repentibus uolatilibus, quae 
 ambulant super quattuor, quae habent crura superi- ora pedum eius: non dixit "pedum suorum".

Et eritis sancti, quoniam sanctus ego. subauditur 
 "sum". unde plerique nostri interpretati sunt: quoniam 
 sanctus sum ego.

Et locutus est dominus ad Moysen dicens. 
 haec usitatissima locutio est et creberrima in scripturis: 
 locutus est dicens. sed ea, quae sequitur, rarius reperitur 
 et latini sermonis coartat inopiam. graecus enim habet: xai 
 epei ? rcpdc aikouc XSVWV, quod latine exprimi posset "et dices 
 ad eos dicens"; minus autem offendit, si dicatur "et inquies 
 ad eos dicens", et similius est graeco, quia et ille non dixit: 
 Xsst <; itpds aūsoūC ÀŚjc.w, sed: epsti ipsi ; 1tpÒ; aOtoo ? Xifwv .

Mulier, quaecumque semen receperit et pepererit 
 masculum, et inmunda erit septem dies. nostri 
 plerique noluerunt transferre, sed ita dixerunt: mulier, quaecumque 
 semen receperit et pepererit masculum, inmunda 
 erit septem dies. illa ergo locutio, quoniam et 
 graeco eloquio inusitata est, posset nec in graeco transferri; 
 quia uero eam Graecos transferre non piguit, cur Latinos 
 piguerit ignoro.

Triginta et tres dies sedebit in sanguine 
 mundo suo. similiter et de illa, quae feminam peperit, 
 dictum est: sedebit in sanguine mundo suo, sed duplicatis 
 eisdem diebus, id est sexaginta sex diebus. sedebit 
 ergo dictum est "manebit"; non enim per tot dies de sella 
 ei surgere non licebat.

Homini si cui facta fuerit in cute corporis 
 eius cicatrix signi lucida. notandum cicatricem dicere 
 scripturam non uulneris, sed etiam solius coloris notam.

Et fuerit in cute coloris eius tactus leprae . 
 tactum dicit ipsam maculam. quod ipse homo lepra sit tactus.

Et uidebit eum sacerdos et inquinabit eum: 
 pro eo, quod est "inquinatum pronuntiabit".

Et pilus qui est in tactu conuertatur albus: 
 id est: conuertatur in album.

Et purgabit eum sacerdos: signum enim 
 est. purgatum pronuntiabit. sicut "inquinabit". quod supra 
 dixit. inquinatum pronuntiabit.

Et uiderit eum sacerdos. et ecce commutata 
 est significatio in cute. et inquinabit illum sacerdos . 
 plus habet et: nam ea coniunctione detracta integer sensus 
 est hoc modo: si autem conuersa fuerit significatio in 
 cute, posteaquam uidit eum sacerdos. ut purget illum, 
 et uisus fuerit denuo sacerdoti, et uiderit eum sacerdos, 
 et ecce commutata est significatio in cute. inquinabit 
 illum sacerdos.

Et tactus leprae si fuerit in homine, ueniet 
 ad sacerdotem; et uidebit sacerdos, et ecce cicatrix 
 alba in cute, et haec mutauit pilum album, et a sano 
 carnis uiuae in cicatrice . id est: mutauit pilum in album 
 colorem in cicatrice; mutauit autem a sano carnis uiuae, id 
 est. quia non talem pilum habet, quod sanum est in carne uiua.

De leproso cum loqueretur, ait: et inmundus 
 inmundus uocabitur, quasi non satis esset semel dicere: inmundus 
 uocabitur. quamquam nonnulli codices ita habeant, in 
 alio graeco ita inuenimus semel dictum: inmundus uocabitur. 
 item paulo post dicit: cum sit inmundus, inmundus

 

 
 
 
 erit: quod in latinum de graeco non sicut positum est 
 exprimi potuit. ait enim graecus: axaOaptoc m axdOapto ? 
 lotat ; quasi diceret "inmundus existens inmundus erit-4. sed 
 non hoc est existens, quod graecus dixit rov , sed si dici posset 
 essens" ab eo, quod est esse, non ab eo, quod est existere.

Et uestimento si fuerit in eo tactus leprae. 
 potuit usitate ita dicere: et in uestimento si fuerit tactus 
 leprae.

Aut in omni uase pelliceo in quocumque. 
 fuerit in eo tactus . poterat satis esse: in quocumque fuerit 
 tactus.

Et ecce non commutauit tactus aspectum 
 suum, id est colorem, in quo aspicitur. non enim aspectum, 
 quo ipse aspicit; tactum quippe ipsam maculam dicit.

Et accipiens sacerdos de emina olei superfundet 
 in manum sacerdotis sinistram . non dixit "in 
 manum suam sinistram", cum utique in suam faciat.

Uiro, uiro cuicumque fuerit fluor.

Et homo cuicumque exierit ex eo concubitus 
 seminis.

Et omne super quodcumque dormit super 
 illud.

Et omne super quod sederit super illud 
 inmundum erit.

Et emittet in manu hominis parati in

 

 

 

 
 
 
 heremum. id est: emittet in heremum in manu hominis ad hoc 
 parati: de hirco emissario loquebatur, cum hoc diceret.notandum 
 est autem, quomodo dicat scriptura in manu.

Homo, homo filiorum Israhel, id est: ex 
 filiis Israhel. ista autem repetitio quemlibet hominem uidetur 
 significare, id est: ille aut ille.

Turpitudinem patris tui et turpitudinem 
 matris tuae non reuelabis . hac locutione concubitum 
 uetuit cum his personis.

Turpitudinem fratris patris tui non reuelabis 
 et ad uxorem eius non introibis; propinqua 
 enim tua est . et posuit pro "id est"; hanc enim dicit 
 turpitudinem fratris patris eius, id est turpitudinem patrui. 
 pudenda uxoris patrui.

Et exhorruit terra eos, qui insident super 
 eam, id est: sedes habent, quod est "habitant".

Et permetentibus uobis messem terrae 
 uestrae non perficietis messem uestram agri tui permetere. 
 hoc, quod a plurali coepit et ad singularem numerum 
 terminauit, plerique latini interpretari noluerunt. sed dixerunt: 
 agri uestri, ubi dictum est: agri tui, quasi Graecus hoc non 
 posset dicere; magis ergo locutio notanda fuit quam emendanda.

Quicumque acceperit sororem suam ex 
 patre suo aut ex matre sua et uiderit turpitudinem 
 eius et ipsa uiderit turpitudinem eius, <inproperium 
 \' est; exterminabuntur in conspectu generis sui:> turpitudinem 
 sororis suae reuelauit, peccatum [suum] 
 accipient. peccatum posuit pro "poena peccati".

Et segregabitis uosmet ipsos inter medium 
 pecorum mundorum et inter medium pecorum 
 inmundorum et inter medium uolucrum mundarum 
 et inmundarum. segregabitis uosmet ipsos, dixit, inter medium 
 mundorum et inmundorum, quoniam segregantur munda 
 ab inmundis uel a mundis inmunda; noua est omnino locutio. 
 aliud est enim "segregabis inter medium pecorum mundorum 
 et inter medium pecorum inmundorum", sicut saepissime loqui 
 solet, aliud est, quod modo ait: segregabitis uosmet 
 ipsos, tamquam illa ab alterutris segregantes se ipsos segregent 
 ab utrisque tamquam iudicando inter utraque.

Dic sacerdotibus filiis Aaron et dices 
 ad eos: in animabus non inquinabuntur in gente 
 eorum nisi in propinquo qui proximus est eis . in luctu 
 dicit, qui debetur animabus defunctorum; ideo enim lugetur, 
 quia excesserunt.

Et caluitium non rademini super mortuum 
 et super carnes suas non secabunt sectiones . usitata 
 esset locutio "carnes suas non secabunt sectionibus".

Mulierem fornicariam et profanam non accipient 
 et mulierem eiectam a uiro suo, quoniam sanctus est 
 domino deo suo . non dixit "quoniam sancti sunt", sed 
 tamquam de uno loqueretur, cum coeperit a plurali. deinde 
 sequitur singulariter: sanctificabit eum; dona domini dei 
 uestri iste offeret; sanctus est, quoniam sanctus ego 
 dominus, qui sanctifico eos, rursus ad pluralem conclusit.

Si autem sacerdos possederit animam emtam 
 pecunia, hic edet de panibus eius . non dixit: haec edet. 
 cum animam dixerit, quae generis est feminini; sed potius 
 ad illud respexit, quod per animam significare uoluit, id est 
 hominem.

Et filia hominis sacerdotis si fuerit uiro alienigenae, 
 id est: si nupserit uiro alienigenae.

Et locutus est dominus ad Moysen dicens: 
 uitulum aut ouem aut capram cum natum fuerit et 
 erit septem dies sub matre sua . plus uidetur habere et 
 secundum usitatissimas locutiones in scripturis quas latini 
 plerique transferre noluerunt.

Et sanctificabor in medio filiorum Israhel: 
 quod est "sanctus habebor". neque enim dominus etiam 
 praeter filios Israhel non est sanctus. eo sensu dictum est et 
 in oratione dominica: sanctificetur nomen tuum, id est 
 sanctum habeatur ab hominibus.

Loquere ad filios Israhel et dices ad eos: sollemnia 
 domini quae uocabitis uocata sancta ista sunt 
 sollemnia mea . sex diebus facies opera. cum ad plures 
 loquendum dixerit, tamquam ad unum postea loquitur.

Et numerabitis uobis a die crastino sabbati, 
 quo obtulerit gremium superpositionis, septem septimanas 
 integras numerabis . non dixit "numerabitis", cum 
 ad plures superius loqueretur.

Et cum nominasset filius mulieris Israhelitidis, 
 nomen maledixit. cum hic non addiderit "dei".

 
 
 
 manifestum et tamen nomen dei esse intellegendum, cui 
 maledixit.

Homo, homo si maledixerit deum suum peccatum 
 accipiet. ecce ubi satis adparet locutionis esse, cum 
 dicitur: homo, homo, tamquam dicat "homo ille aut ille". 
 hoc est quicumque homo, non, sicut quidam putauerunt: 
 homo, homo ita dici, tamquam laudabiliter nuncupetur, ac 
 si diceretur: homo, sed homo; id est: non qualiscumque 
 uelut similis pecori, sed qui uere sit homo. quem sensum 
 non esse uerum, sed locutionis hoc esse scripturarum aperte 
 hic ostenditur, cum in eo dicitur, qui culpatur, non qui 
 laudatur.

Cum de seruis ageret, quos liceret habere Israhelitis, 
 et erunt uobis, inquit, in possessione in aeternum, cum 
 utique aeterni moriendo esse non possent uel domini uel 
 serui. aeternum ergo dixit, ubi non est temporis praestitutus 
 modus, quousque seruiant, sicut constitutus est eis, quos in 
 remissione dimitti iubet libertati suae.

Si in praeceptis meis ambulaueritis et mandata 
 mea obseruaueritis et feceritis ea, et dabo pluuiam 
 uobis in tempore suo . superfluum est "et" consuetudini 
 locutionis nostrae, sed more scripturarum additum; sequebatur 
 enim: dabo uobis.

Et si usque adhuc non oboedieritis mihi, et 
 adponam castigare uos septies in peccatis uestris . 
 etiam hic superfluum est "et"; sequebatur enim: adponam

 

 
 
 
 castigare uos: quod autem ait "septies", pro omni numero 
 accipiendum est.

Et uobiscum erunt unusquisque secundum tribum 
 uniuscuiusque principum.

Filiis Symeon secundum propinquitates eorum. 
 secundum populos eorum, secundum domos familiarum 
 eorum, secundum numerum nominum eorum, 
 secundum caput eorum, omnia masculina a uiginti 
 annis et supra, omnis, qui procedit in uirtute, recognitio 
 eorum. haec locutio, quod non dicit: filii Symeon 
 uel ex filiis Symeon, sed filiis Symeon datiuo casu.et hoc 
 seruat deinceps in ceteris tribubus, non est translata ah 
 interpretibus latinis. quos inspicere potuimus. in sola autem 
 tribu Ruben quae prima numerata est, non est ista locutio: 
 non enim ait: filiis Ruben secundum propinquitates eorum, 
 et cetera, sed ait: et fuerunt filii Ruben primogeniti 
 Israhelis secundum propinquitates eorum, et deinde 
 similiter ut in ceteris.

Et fecerunt filii Israhel secundum omnia, quae 
 mandauit dominus Moysi et Aaron, ita fecerunt.

Sacerdotes qui uncti sunt quorum consummauerunt 
 manus eorum sacerdotio fungi.

Et inponent super illud omnia uasa eius, quibus 
 ministrant in ipsis.

Et reddet cui deliquit ei . quidam locutionem istam 
 transferre nolentes emendato ordine uerba transtulerunt dicentes: 
 et reddet ei cui deliquit.

Uir aut mulier quicumque fecerit ab omnibus 
 peccatis humanis . non ait: quaecumque fecerit; sed locutio 
 est, ubi sexus masculinus pronomen uindicauit, quamuis 
 posterius femininus sit positus, quae locutio usitata non est.

Uiri uiri si praeuaricata fuerit uxor eius: non 
 solum . quia geminauit nomen, ut diceret: uiri, uiri. sed 
 etiam quia addidit "eius", notanda locutio est.

Si superueniet illi spiritus zelandi, illa autem 
 non fuerit inquinata, et adducet homo uxorem suam 
 ad sacerdotem: superfluum est "et", sed scripturis usitata 
 locutio.

Erit aqua argutionis quae maledicitur haec . 
 hanc locutionem inusitatam fecit ordo uerborum; posset enim 
 usitate ita dici: erit aqua argutionis haec quae maledicitur, 
 aut: erit haec aqua argutionis quae maledicitur, uel si quid 
 aliud usitata uerba ordinando dici potest.

Innocens esto ab aqua argutionis quae maledicitur 
 haec. in hac locutione non solus uerborum ordo 
 inusitate sonat, sed etiam casus mutatus est; esset enim 
 integrum et usitatum: innocens esto ab hac aqua argutionis

 

 
 
 
 quae maledicitur, aut: ab aqua argutionis hac, quae maledicitur.

Et inflabitur uentrem pro "inflabitur uentre". haec 
 locutio et apud latinos auctores frequentatur; sed interpretes 
 nostri qui eam transferre noluerunt dixerunt: et inflabitur 
 uenter eius.

Uir uel mulier quicumque magne uouerit 
 uotum, non dixit: quaecumque.

Et radetur caput suum, talis locutio est qualis 
 superius: inflabitur uentrem.

Sex uehicula tecta et duodecim boues, uehiculum 
 a duobus principibus et uitulum a singulis . 
 in hac locutione notandum putaui eosdem dictos uitulos, quos 
 boues dixerat; sed hoc etiam graecum idioma esse perhibetur.

Princeps unus cotidie, princeps cotidie offerent 
 dona sua, pro eo, ut diceret: singulis diebus singuli principes.

Uitulum unum pro bubus et hircum ex capris 
 unum.

Et non erit in filiis Israhel accedens filiorum 
 Israhel ad sancta . uidetur potuisse sufficere: et non: 
 erit in filiis Israhel accedens ad sancta. aut certe: non erit 
 filiorum Israhel accedens ad sancta.

Et fecit Moyses et Aaron et omnis synagoga 
 filiorum Israhel Leuitis; secundum quae praecepit 
 dominus Moysi de Leuitis, ita fecerunt eis filii 
 Israhel.

Et homo, homo quicumque mundus fuerit et 
 in uiam longinquam non est et defuerit facere pascha, 
 exterminabitur anima illa de populo suo . ergo homo, 
 homo locutio est, ac si diceret: quicumque homo, ille uel ille.

Et cum ascendisset nubes a tabernaculo, et 
 postea promouebant filii Israhel . poterat plenum esse: 
 et cum ascendisset nubes a tabernaculo, promouebant filii 
 Israhel.

Et promouebant ordo castrorum filiorum luda 
 primi.

Et promouebunt filii Gerson et filii Merari. 
 futuri temporis uerbum posuit, cum rem gestam praeteritam 
 narret sicut in superioribus cum de nube loqueretur, ad 
 cuius motum uel stationem castra promouebant uel consistebant. 
 atque ita deinceps in plurium promotionibus hoc uerbo utitur.

Et dixit Moyses Hobet filio Raguel Madianitae 
 genero Moysi, non ait: genero suo.

Et dixit ad eum: non ibo, sed ad terram meam 
 et ad progeniem meam, subauditur "ibo".

Et promiscuus qui erat in eis concupiuerunt 
 concupiscentiam . singularem posuit pro plurali, ut promiscuus 
 diceret, non promiscui; et tamen pluralem reddidit. 
 cum ait: concupiuerunt.

Nunc autem anima nostra arida, nihil praeter 
 in manna oculi nostri. desunt uerba "est" et "sunt";

 

 
 
 
 plenum quippe esset: anima nostra arida est, nihil praeter in 
 manna sunt oculi nostri. nam quidam interpretes sic transtulerunt 
 et addiderunt uerba, quae non sunt in graeco.

Et molebant illud in mola.

Sescenta milia peditum in quibus sum in eis.

Et abstulit de spiritu qui super ipsum "subauditur 
 aut erat" aut "erit". sed hanc locutionem. quae 
 dicitur ellipsis, graeco eloquio familiarissimam et. quantum 
 puto, etiam hebraeo latinos interpretes transferre piguit, cum 
 et in latina lingua frequentetur quamuis minus quam in graeca.

Et percussit dominus <populum> plagam 
 magnam ualde: notanda fuit locutio: percussit plagam. 
 non "percussit plaga", quod est usitatum.

Et homo Moyses lenis ualde. subauditur "erat".

Et ira animationis domini super eos, subauditur 
 "facta est".

Et ecce Maria leprosa sicut nix: et hic 
 subauditur "facta est."

Et quae terra in qua isti insident super 
 eam; et quae ciuitates in quibus isti habitant in ipsis.

Locum ipsum quem nominauerunt uallem 
 Botrui. cum superius dixisset: uenerunt in uallem Botrui. 
 dictum est ergo per anticipationem, non quia iam hoc 
 uocabatur, quando uenerunt, sed cum scriberetur. hic liber, 
 iam uocabatur.

Quoniam fortior nobis est magis usitata 
 esset locutio si non haberet: magis.

Et protulerunt pauorem terrae quam explorauerunt 
 t eam.

Terram quam transiuimus eam explorare, 
 terra comedens qui habitant super eam est. dicendum 
 autem fuit usitate: terram quam transiuimus explorare.

Terra quam explorauimus eam bona est ualde 
 ualde.

Et ait omnis synagoga lapidare eos in lapidibus 
 . non dictum est: lapidibus, cum ipsum lapidare 
 posset usitata locutione sufficere.

Et quousque non credunt mihi in omnibus 
 signis quibus feci in ipsis? non ait: quae feci in ipsis.

Puer autem meus Chaleb, quoniam spiritus 
 alius in eo et adsecutus est me, et inducam eum in 
 terram . usitatum esset, si non haberet: et.

Et inducam eum in terram, in quam intrauit 
 illuc . sufficeret usitata locutione: in quam intrauit.

Et ait dominus ad Moysen et Aaron dicens. 
 hoc inlatum est, cum dominus et superius loqueretur. facit 
 hoc saepe scriptura; cum aliquid aliud uult dicere, iterum 
 inducit loquentem, qui iam loquebatur.

Quotquot murmurauerunt super me.non 
 ait "de me" aut "aduersus me".

Et hereditate possidebunt terram, quam 
 uos abscessistis ab ea . usitatum esset: a qua uos abscessistis; 
 nunc uero et quam abscessistis dictum est nouo 
 more et additum est" ab ea", sicut scripturae loqui solent. 
 sicut est: penitusque sonantes accestis scopulos. id 
 est: accessistis scopulos, non ait: ad scopulos; et: deuenere 
 locos, non ait: ad locos . ita quam abscessistis. non ait: 
 a qua abscessistis.

Ego dominus locutus sum: nisi ita fecero 
 synagogae malignae isti. quaerendum est sane quid sit 
 quod graece positum est η μήν ; nostri enim interpretes hoc 
 paene ubique interpretati sunt "nisi".

In terram in quam ego induco uos illuc.

Si autem anima una peccauerit non sponte, offeret 
 capram unam anniculam pro peccato. et exorabit 
 sacerdos pro anima inuita et quae peccauerit nolenter 
 ante dominum exorare pro eo; et remittetur ei. in hac 
 sententia et illa locutio notanda erat, quod ait: et exorabit 
 sacerdos et postea dixit: exorare — utrumque enim simul 
 ita dici posset: exorabit exorare — et illa. quod a feminino 
 genere incipiens ad masculinum clausit. cum enim dixisset: 
 si anima una peccauerit, conclusit dicens: exorare pro

 

 
 
 
 eo: ubi intellegitur "pro eo homine". nam et quod adiunxit: 
 et dimittetur ei, in latino quidem non adparet, quia hoc 
 pronomen generis omnis est; sed in graeco masculinum 
 elucet, ubi habet ao-cjj), quod hic positum est "ei". quod 
 uero hic dictum est: pro anima inuita, intellegitur "quae 
 inuita peccauerit, non quod nolit pro se offerri". hoc enim 
 etiam consequenter exposuit, cum ait: et quae peccauerit 
 nolenter. et ideo inuita positum est, quia latine non 
 potuit exprimi, quod graece dictum est: axooaiaaOsioYji ;; non 
 enim potuit dici "nolenteta" uel quid aliud ab eo quod 
 nolens fecerit.

Et anima quaecumque fecerit in manu superbiae, 
 subauditur "peccatum". notandum etiam quod ait: manu 
 superbiae, manum ponens pro opere siue potestate.

Morte moriatur homo; lapidate eum lapidibus 
 omnis synagoga. et morte moriatur et lapidate lapidibus 
 et lapidate omnis synagoga locutiones sunt 
 inusitatae nobis.

Et accipite singuli turibulum suum.

Et descenderunt ipsi et omnia quae sunt eis. 
 praesens posuit pro praeterito, sunt pro erant uel fuerunt.

Et omnis Israhel qui in circuitu eorum fugerunt 
 a uoce eorum . subauditur "erat"; id est: omnis Israhel 
 qui erat in circuitu eorum.

Quoniam sanctificauerunt turibula

 

 
 
 
 peccatorum horum in animabus suis . non dixit: quia sanctificauerunt 
 turibula peccatores hi in animabus suis; sed quasi 
 quaereretur, quorum turibula, pro eo, ut diceret "sua" , dixit: 
 peccatorum horum. qui autem sanctificauerint, intellegendum 
 reliquit, id est quia ipsi.

Et ecce germinauit uirga in domum Leui: 
 latina consuetudo "in domo Leui" exigeret dici.

Et ego accepi fratres uestros Leuitas de 
 medio foliorum Israhel dationem datam domino haec 
 locutio in latinum necessitate ita translata est; nam 
 graecus habet: δόμα δεδομένον . quod si quisquam latine uelit 
 exprimere, dicturus est: datum datum, quia et δόμα datum 
 est — secundum quod dicit apostolus: non quia quaero 
 datum, sed requiro fructum, quod in graeco δεδομένον scriptum 
 est, et in Genesi: dedit Abraham data filiis suis, graecus 
 habet: δόματα , et in euangelio: nostis bona data dare 
 filiis uestris, δόματα est in graeco — et δεδομένον "datum" 
 est non nomen, sed participium. ac per hoc datum datum 
 dici posset, tamquam datum quod datur, nisi ambiguitas 
 uitanda esset. hanc ambiguitatem quidam nostri interpretes 
 uitare conantes "donum datum" dixerunt; sed donum graece 
 δῶρον dicitur, non δόμα . unde hoc loco non recte diceretur. 
 quia non sibi hoc donatum a filiis Israhel dicit deus, sed

 

 
 
 
 pro primogenitis sibi debitis redditum: unde et quae redduntur 
 et quae donantur data dici possunt. et ideo omne donum 
 etiam datum est, non omne datum etiam donum est, quia 
 non omne quod datur continuo etiam donatur.

Omnis primitia olei et omnis primitia uini 
 et tritici primitia eorum quaecumque dederint domino 
 tibi dedi ea. non dixit: omnem primitiuum tibi dedi 
 eum; sed, cum dixisset: omnis primitia et enumeraret 
 de quibus rebus esset, intulit: tibi dedi ea. nec saltem: 
 tibi dedi eam, aut: tibi dedi eas, id est primitias; sed 
 neutrum genus intulit, quod quidem fieri absoluta locutione 
 etiam in latina lingua solet. neque hoc quod dictum est, 
 primitia, latinum uidetur; primitiae quippe numeri tantum 
 pluralis dici solent. sed si potuerunt interpretes nostri transferre 
 quod in graeco inuenerunt: non congregabo conuenticula 
 eorum de sanguinibus, et alio loco: uirum 
 sanguinum et dolosum abominabitur dominus, cum 
 sanguis in latina lingua numeri sit tantum singularis, cur 
 etiam hic pigeret singularem numerum "primitia", sicut 
 habet graecus, exprimere? aliqui tamen interpretes primitias 
 et per accusatiuum casum, ut dicerent: omnes 
 primitias tibi dabo. ita utramque locutionem nobis inusitatam, 
 quomodo in graeco inuenta est, transferre noluerunt

Loquere filiis Israhel, et accipiant ad te iuuencam 
 rufam . pro eo, ac si diceret: adducant ad te, aut 
 certe utrumque usitate diceretur: accipiant et adducant ad te 
 iuuencam rufam.

Et lauabit corpus suum aqua. hoc intellegeretur 
 etiam si non haberet: aqua.

Et <re>ponet extra castra in locum mundum . 
 non "in loco mundo" dixit, quod latinae locutionis est.

Omne uas apertum quaecumque non habent 
 alligaturam alligatam super ea.

Et accepit Moyses uirgam quae ante dominum, 
 subauditur: erat.

Quia non credidistis sanctificare me in conspectu 
 filiorum Israhel, id est: sanctitatem meam declarare. 
 secundum istam locutionem dictum est: et pro eis 
 sanctifico me ipsum, et in oratione dominica: sanctificetur 
 nomen tuum.

Et incolae fuimus in Aegypto dies plures, pro 
 annis multis.

Et dixit ad eum Edom, hoc est: gens ipsa — 
 non enim adhuc uiuebat Edom, qui erat Esau — sicut isti, 
 qui nuntios miserunt, Israhel uocabantur, quod prius nomen 
 unius hominis erat.

Et dicunt ei filii Israhel: iuxta montem 
 transibimus; si autem de aqua tua biberimus ego et 
 pecora mea, dabo pretium tibi. satis eleganter a plurali 
 transit ad singularem numerum, tamquam Israhel diceret. 
 cum dixisset: filii Israhel, et a uerbis coepisset numeri 
 pluralis, quod est: transibimus et biberimus.

Et uidit omnis synagoga, quia dimissus 
 est Aaron . non facile hoc uerbum reperitur in scripturis 
 dimissus pro eo, quod est mortuus; hoc et in euangelio est, 
 ubi ait Symeon: nunc dimittis seruum tuum in pace . 
 uerum tamen aJcoXostc habet in graeco, quod magis a resolutione 
 quam a dimissione dictum sonat; non enim dixit: 
 a< p»st <;, quod sine dubio est" dimittis".

Et fleuerunt Aaron triginta dies omnis domus 
 Israhel.non dixit: fleuit, nec dixit: tota uel uniuersa, sed: 
 omnis, quasi plures essent; sicuti est "omnis homo", quod 
 de omnibus dicitur, longe utique aliud quam totus homo, 
 quod de uno dicitur. sed adsidue ponit scriptura omne pro toto.

Et detrahebat populus ad deum et aduersus 
 Moysen . non dixit: de deo, sed: ad deum. quamuis hanc 
 locutionem quidam transferre nolentes "detrahebant de deo" 
 transtulerunt.

Ora ergo ad dominum ut auferat a nobis 
 serpentem . sicut et in Exodo dictum est "ranam" singularem 
 pro plurali.

Et factum est quando momordit serpens 
 hominem, et aspexit in aeneum serpentem, et uiuebat. 
 non solum hoc habet ista locutio, quod uertit modum uerbi 
 et ab specie perfecta praeteriti temporis ad inperfectam 
 clausit, sed etiam quod plus habet: et.

Et eleuantes ex Obot castra conlocauerunt 
 in Acalgai trans in heremo . hoc est: in ulteriore heremo.

Et percussit asinam in uirga . non dixit "uirga" 
 sed: in uirga.

In maledictionem inimicorum meorum uocaui ; 
 te, et ecce benedixisti benedictionem non dixit "benediction", 
 sed, tamquam diceret: ecce dixisti benedictionem.

Quaecumque miserit deus in os meum, hoc 
 obseruabo loqui. non dixit: haec obseruabo.

Ueni mecum adhuc in locum alium de quo 
 non uidebis eum inde.

Et ait dominus ad Moysen: accipe duces 
 populi et ostenta eos domino contra solem, et auertetur 
 ira animationis domini ab Israhel. cum dominus loqueretur, 
 non dixit: et ostenta eos "mihi", et auertetur ira mea* 
 ab Israhel.

Domus familiae est Madian . de muliere hoc 
 dixit, quae cum adultero Israhelita percussa est. quibus 
 uerbis, quantum puto, intellegi uoluit nobilem fuisse, ut 
 diceret eam: domus familiae. sic iam uulgo ad insigne 
 diuitiarum et pater familias et mater familias dicitur.

Et locutus est dominus ad Moysen et Eleazar 
 sacerdotem dicens: accipe principium totius synagogae 
 filiorum Israhel a XX annis et supra . notandum 
 quid appellauerit principium, robur scilicet aetatis in 
 populo.

Ut exaudiant eum filii Israhel, et: in ore 
 eius exibunt, et: in ore eius introibunt, id est: cum 
 iusserit.

Et fecit Moyses secundum quae praecepit 
 illi dominus; et adsumens legum statuit eum ante 
 Eleazarum sacerdotem et cetera ubi hoc notandum fuit, 
 quia, cum iam dixisset: et fecit Moyses secundum quae 
 praecepit illi dominus, eadem ipsa repetit.

Et commendauit eum secundum quae praecepit 
 dominus Moysi. non ait secundum quae praecepit 
 "illi" dominus.

Decimam decimam similaginis consparsam 
 in oleo agno uni; id est: singulas decimas singulis 
 agnis . quod enim ait: decimam decimam, significauit, quod 
 repetendae sint decimae per agnos singulos.

Et in mense primo quarta decima mensis 
 huius dies festus, septem dies azyma edetis . notandum 
 diem festum per plures dies celebrari et tamen diem festum 
 dici, non dies festos ipsius festiuitatis celebrationem, quotquot 
 dies tenuerit.

Et mense septimo una mensis. secundum 
 hanc locutionem dictum est in Genesi: et facta est uespera 
 et factum est mane dies unus; nam et ibi sicut hic 
 graecus habet ἡμέρα μία . unde quidam hic interpretantes 
 "prima die mensis" necessariam locutionem praetermiserunt. 
 quamuis a sententia uerborum non recesserint.

Uitulum unum ex bubus, arietem unum. 
 non ait: ex ouibus, sicut illud "ex bubus", cum et illud, si 
 deesset, plenum esset.

Agnos anniculos sine uitio septem . hoc 
 quod in agnis posuit, sine uitio, per omnia subauditur, et 
 in uitulo scilicet et in ariete.-

Decima decima agno uni septem agnis, id 
 est: singulas singulis.

Exceptis uotis uestris et uoluntaria uestra 
 et holocaustomata uestra et sacrificia uestra et 
 liba.mina uestra et salutaria uestra. hanc locutionem. si 
 uel graeca esset, non notarem . non enim ait: exceptis uotis 
 uestris et uoluntariis uestris et cetera, ut coeperat, sed 
 neque: excepta uota uestra, ut ab ipso uelut soloecismo 
 inciperet, sed. cum prius recte usitata locutione dixisset: 
 exceptis uotis uestris, ea deinde adiunxit per alium casum, 
 ubi subaudiri non possit "exceptis", sed "excepta": quod non 
 admittit nec graeca nec latina locutio.

Homo, homo quicumque uouerit uotum 
 domino, pro eo. quod est: omnis homo.

Cum autem mulier uouerit uotum domino 
 aut definierit definitionem in domo patris sui in 
 iuuentute sua. hic mulierem feminam dicit, etiamsi uirgo 
 sit, more scripturarum : unde etiam de Christo est, quod ait 
 apostolus: factum ex muliere.

Et audierit pater eius uota eius et definitiones 
 eius, quas definiuit. definitiones definiuit. 
 locutio est.

Definiuit aduersus animam suam; id est 
 aduersus delectationes animae suae.

Et tacuerit pater eius, et stabunt omnia 
 uota eius . hic plus habet "et"; nam integer sensus est: si 
 audierit et tacuerit pater eius, stabunt omnia uota eius.

Si autem facta fuerit uiro . intellegitur 
 nupserit; scriptura sic loquitur.

Et uota eius super eam, subauditur: sunt, 
 quod nonnulli etiam interpretes addiderunt.

Omnia quaecumque exierint ex labiis 
 eius secundum uota eius et secundum definitiones 
 quae aduersus animam eius, non manet ei, cum expectaretur 
 numerus pluralis, ut diceret: non manent ei; nam 
 ita nonnulli interpretati sunt uitantes istum quasi soloecismum.

Mille ex tribu et mille ex tribu, ex omnibus 
 tribubus Israhel. numquid duodecies dixit mille? et tamen 
 repetitio ista millenos significat.

Interfecerunt in gladio . quod usitate diceretur: 
 interfecerunt gladio.

Et omnes ciuitates eorum quae in habitationibus 
 eorum . subauditur "erant".

Et uillas eorum succenderunt in igni. quod 
 usitate diceretur: succenderunt igni.

Et omnem multitudinem mulierum, quae non 
 nouit concubitum masculi, uiuificate. nusquam certius 
 adparet hebraea locutione mulieres etiam uirgines dici solere.

Et a dimidia parte eorum accipietis, et dabis 
 eaEleazar sacerdoti primitias domini. non dixit "dabitis".

Et animae hominum a mulieribus, quae non 
 cognouerunt concubitum uiri, omnis anima duo et 
 XXX milia. et hic superior locutio confirmata est mulieres 
 dici etiam quae non cognouerunt concubitum uiri, id est 
 uirgines.

Et accepit Moyses et Eleazar sacerdos aurum 
 a chiliarchis et a centurionibus et intulit ea in 
 tabernaculum testimonii. uidetur dicere debuisse: et intulit 
 illud in tabernaculum testimonii, quoniam aurum acceptum 
 esse praedixerat. et plerique latini codices sic habent; sed 
 ideo pluraliter uidetur inlatum ut diceret: intulit ea, quia 
 multa uasa fuerant superius commemorata, in quibus erat hoc 
 aurum.

Et pecora multitudo erat filiis Ruben et 
 filiis Gad, multitudo copiosa ualde, non dixit: et 
 pecorum multitudo erat.

Et uiderunt regionem Iazer et regionem 
 Galaad, et erat locus locus pecoribus . non iungendum 
 est in pronuntiatione quod bis dixit locus; sed subdistinguendum: 
 et erat locus, et deinde inferendum: locus pecoribus. 
 quasi enim expectaretur qualis locus, ita repetitio 
 eleganter inlata est.

Et accedentes filii Ruben et filii Gad dixerunt 
 ad Moysen et Eleazar sacerdotem et ad principes 
 synagogae dicentes. non est ista uel graeca uel latina 
 locutio: dixerunt dicentes, sed hebraea uidetur.

Detur terra ista famulis tuis in possessionem: 
 quasi de aliis dicerent, cum sibi peterent.

Non enim secuti sunt post me praeter Chaleb 
 filius Iephone. uidetur dicere debuisse: praeter Chaleb 
 filium Iephone; sed nominatiue intulit, quia praecessit: secuti 
 sunt. est autem ista locutio etiam latina, sed rara.

Donec consumeretur omnis generatio facientes 
 maligna in conspectu domini. non dixit: faciens 
 maligna, neque: facientium maligna.

Et accesserunt ei et dicebant. non ait quod 
 usitatum est: accesserunt ad eum.

Et aedificabitis uobis ipsis ciuitates inpedimentis 
 uestris.ac si diceret: aedificabitis uobis ipsis 
 ciuitates propter inpedimenta uestra.

Inpedimenta nostra et uxores nostrae et 
 omnia pecora nostra erunt in ciuitatibus Galaad; 
 pueri autem tui transibunt omnes armati. non dixerunt: 
 nos autem transibimus omnes armati, sed tamquam de aliis 
 dicerent.

Et commendauit eis Moyses Eleazar sacerdotem 
 et legum filium Naue et principes familiarum 
 tribuum Israhel. non ait: commendauit eos Moyses Eleazar 
 sacerdoti, quod utique ordo locutionis usitatae exigebat; per 
 hos enim introducti sunt in terram, quam petebant: unde

 

 
 
 
 magis illi istis a quibus introducebantur in terram postulatam 
 quam isti qui introducebant illis quos introducebant commendati 
 uidentur.

Si autem non transierint armati uobiscum 
 in bellum in conspectu domini, et transferte inpedimenta 
 eorum . plus habent "et".

Et dedit eis Moyses filiis Gad et filiis 
 Ruben . plus habet "eis".

Et non ibi erat aqua populo bibere. pro eo, 
 quod est ad bibendum.

Loquere filiis Israhel et dices ad eos . sufficere 
 uidetur: loquere filiis Israhel.

Et omnia idola fusilia eorum perdetis ea.plus 
 habet "ea".

Hoc erit uobis fines maris . non dixit: hi erunt 
 
 uobis.

Et hoc erit uobis fines ad aquilonem: eadem 
 repetita locutio est.

Et erunt ciuitates eis habitare, pro eo, quod 
 dici solet: ad habitandum.

Refugia erunt uobis fugere illo homicidam: 
 quod usitate dici posset, ut fugiat illo homicida.

Et incolae qui in uobis istae ciuitates in 
 refugium . singulari numero positum est incolae; id est: 
 huic incolae qui in uobis, quoniam minus habet "est\'". non

 

 
 
 
 enim ait "qui in uobis est" notissima locutione, sed rariore 
 in lingua latina quam in graeca.

Usque ad flumen magnum, flumen Euphraten . 
 non dixit: usque ad flumen magnum Euphraten.

Et iudicium, quod durum fuerit a uobis, adferetis 
 illud ad me . non dixit: quod durum fuerit uobis, sed 
 a uobis, id est ita durum, ut a uobis iudicari non possit.

Si uidebit aliquis uirorum istorum terram optimam 
 hanc, quam iuraui patribus eorum praeter Chaleb 
 filius Iephone; hic uidebit eam . et in libro Numerorum 
 istam locutionem notauimus, quia non dixit: praeter 
 Chaleb filium Iephone, sed filius.

Dominus enim deus uester benedixit te in omni 
 opere manuum tuarum.non ait: benedixit uos in omni opere 
 manuum uestrarum, cum praedixisset uester, non ..tuus\'.

Nunc ergo surgite et promouete et pertransite 
 uos uallem Arnon; ecce tradidi in manus tuas Seon 
 regem Esebon . non dixit "in manus uestras", sed a plurali 
 ad singularem transiit.

Quoniam quae est gens magna cui est ei deus 
 adpropians illis? duo sunt hic notanda: uel quod ait: cui

 

 

 
 
 
 est ei, uel quod non ait "adpropians illi", sed adpropians 
 illis.

Et similitudinem non uidistis sed uocem, cum 
 uox non possit uideri; sed generaliter hoc uerbum posuit, 
 tamquam ad omnem corporis sensum uidere pertineat.

In quam uos ingredimini illo hereditare eam: 
 plenum esset, etiamsi non additum esset illo.

Et eduxit uos de fornace ferrea ex Aegypto: 
 fornacem ferream duram tribulationem intellegi uoluit. secundum 
 hoc et de Ioseph dictum est in Psalmis: ferrum pertransit 
 anima eius.

Et non transeo Iordanen hunc, quasi et alius sit 
 Iordane. ex hac locutione arbitror saepe dici etiam hunc 
 mundum, quasi alius non sit.

Si autem genueris filios et filios filiorum 
 tuorum: notanda locutio est, ubi et auos nepotes dicit 
 gignere.

Et quaeretis ibi dominum deum uestrum et 
 inuenietis eum, quando exquiretis eum ex toto corde 
 tuo et ex tota anima tua in tribulatione tua: non dixit 
 "in toto corde uestro et in tota anima. uestra in tribulatione 
 uestra".

Interrogate dies priores, qui fuerunt priores 
 te: non homines sed dies intellegendum est. similiter et hoc 
 notandum, quod etiam superius, cum dixerit: interrogate 
 pluraliter, priores te intulit singulariter, non "priores uobis".

Si et tentauit deus ingressus accipere sibi 
 gentem de media gente: tentauit pro eo, quod est 
 uoluit, positum est. an quid aliud? quod autem ait: de 
 media gente, de mediis gentibus intellegendum est singulari 
 posito pro plurali; sicut serpentem, ranam, et locustam pro 
 serpentibus et ranis et locustis scriptum legimus.

Secundum omnia, quae fecit dominus deus 
 uester in Aegypto coram te uidente: nihil minus est, 
 et si non addatur: uidente.

Et ego stabam inter dominum et uos in tempore 
 illo adnuntiare uobis uerba domini, quoniam 
 timuistis a facie ignis et non ascendistis in montem, 
 dicens: ego sum dominus deus tuus et cetera: dicens 
 posuit pro "cum diceret".

Et aduena, qui incolit in te: populo dictum 
 accipiendum est, non quasi uni homini, quia in populo incolit 
 aduena.

Propter hoc constituit tibi dominus deus 
 tuus ut obserues diem sabbati et sanctificare eum. 
 si "et" non haberet, non uideretur inusitata locutio: ut 
 obserues diem sabbati sanctificare eum; aut certe si ita esset: 
 ut obserues diem sabbati et sanctifices eum, aut ita: propter 
 hoc constituit tibi dominus deus tuus obseruare diem sabbati 
 et sanctificare eum . nunc uero "ut obserues diem sabbati 
 et sanctificare eum" inusitata et notanda locutio est.

Adtende tibi, ne dilatetur cor tuum et obliuiscaris 
 domini dei tui: notandum etiam in malo dici 
 posse dilatationem cordis; exultatio quippe in dilatatione

 

 
 
 
 intellegitur, cui contrariae sunt angustiae, id est tristitia. 
 utrumque autem potest et in bono et in malo.

Et erit cum interrogauerit te filius tuus cras 
 dicens; "cras" posuit pro futuro quocumque tempore.

Septem gentes magnas et multas: quomodo ergo 
 multas, si septem? sed multas dixit multitudinem habentes.

Non dispones ad eos testamentum, cum de 
 gentibus diceret; testamentum ergo pro pacto posuit.

Et filiam eius non sumes filio tuo; discedere 
 enim faciet filium tuum a me et seruiet diis aliis et 
 irascetur indignatione dominus in uos: non ait "irascar", 
 sed tamquam de alio diceret.

Ciuitates magnas et muratas usque in caelum: 
 uTceppoXtxd ); dictum.

Ne dicas in corde tuo, cum consumpserit dominus 
 deus tuus gentes istas ante faciem tuam, dicens: 
 propter iustitias meas induxit me dominus hereditare 
 terram bonam istam . ordo est: ne dicas in corde tuo 
 dicens.

Ne quando dicant inhabitantes terram unde 
 eduxisti nos inde: more scripturae additum est "in de".

Quae fecit uirtutem Aegyptiorum . hoc interpretes 
 quidam latini minus intellegentes noluerunt dicere 
 uirtutem, sed uirtuti uel exercitui, quoniam id, quod ait 
 Graecus, Sovajuv , nonnulli exercitum intellexerunt; sed elegans 
 locutio est. "quae fecit uirtutem eorum" intellegendum

 

 
 
 
 est, quid eam fecit, quoniam ad nihil eam redegit. sed quia 
 pluraliter dictum est, ideo subobscurum est.

Quos aperiens terra os suum degluttiuit 
 eos et domos eorum et tabernacula eorum . duae 
 locutiones hic notandae sunt: quod et additum est" es o s", 
 cum sufficere potuisset, quod et ait superius "quos", et, 
 domos eorum cum dixisset, addidit: et tabernacula eorum, 
 quasi alias in heremo haberent domos nisi tabernacula. sed 
 nimirum domos intellegi uoluit homines ad eos pertinentes, 
 sicut ipsi populo dicitur: et nunc tu, domus Iacob. nec 
 ista locutio aliena est a latina lingua; nam et Romani dicti 
 sunt domus Assaraci, quod ex Assaraco Troiano originem 
 ducerent.

Quoniam oculi uestri uidebant omnia opera 
 domini magna, quae fecit in uobis hodie . cum de his 
 operibus diceret, quae per heremum facta sunt eo tempore, 
 quo ibi circumducebantur per quadraginta annos, tamen 
 "hodie" dixit, quod intellegi uoluit hoc tempore, quotquot 
 ibi annos idem tempus habere potuisset.

Terram, quam iurauit dominus patribus uestris 
 dare eis et semini eorum post eos . tamquam diceret: id 
 est semini eorum post eos . non enim et ipsis dedit, sed ita 
 ipsis dedit, cum semini eorum dedit.

Si autem auditu audieritis omnia mandata 
 eius. quae ego mando tibi hodie . auditu uidetur superfluum, 
 sed locutio est scripturae sanctae familiarissima.

Et dabit pluuiam terrae tuae in tempore suo 
 matutinam et serotinam. cum matutinum tempus dies 
 dicatur, numquid hinc intellegi uoluit tempus anni primum? 
 serotinum uero minus latinum est. sed non potuit magis proprie 
 de graeco exprimi, quod illi dicunt δ\'ψιμον tamen etiam in 
 latina lingua uulgo usitatum est, ut dicatur serotinum, sed 
 quod tardius quam oporteat factum est. hic uero tempus anni 
 potius intellegi uoluit.

Et cum ederis et satiatus fueris, adtende 
 tibi ipsi, ne dilatetur cor tuum, et praeuaricemini et 
 seruiatis diis aliis. iam superius tales locutiones notauimus, 
 siue quod a singulari ad pluralem transit siue quod in malo 
 uoluit intellegi "dilatetur dilatetur", ubi noxiam prosperitatem significauit.

Et flumen magnum, flumen Euphraten: repetitiones 
 istae usitatae sunt in scripturis et rem decenter 
 commendant.

Timorem uestrum et tremorem uestrum inponet 
 dominus deus uester super faciem uniuersae 
 terrae: non timorem et tremorem, quo ipsi timent et tremunt, 
 sed quo timentur et alios tremere faciunt.

Non poteris manducare in ciuitatibus tuis 
 decimationem frumenti tui.pro eo, quod est: non debebis.

Et incendes ciuitatem in igni: nos usitatius 
 diceremus "igni".

Si autem longe fuerit uia a te, ac si diceret: 
 longa uia erit; aduerbium posuit pro nomine.

Et fenerabis gentes multas. fenerationem 
 scriptura dicit mutuo datam pecuniam, etiam si usurae non 
 accipiantur: unde est et illud in psalmo: beatus uir, qui 
 miseretur et commodat. hoc enim maluerunt interpretari 
 nostri, qui sententiam potius quam uerba sequenda putauerunt; 
 nam in graeco habet SavsICei , quod est feneratur.

Et principaberis gentium multarum, tui 
 autem non principabuntur. tamquam diceret: tibi non 
 dominabuntur, hoc est gentes; genetiuus enim casus est 
 singularis huius pronominis, quod ait tui — cuius datiuus 
 est tibi —, non pluralis nominatiuus, cuius genetiuus est 
 tuorum.

Si autem fuerit in te egenus in fratribus 
 tuis . non uni homini, sed populo dicitur, ideo in te.

Si autem fuerit in te egenus in fratribus 
 tuis in una ciuitatum tuarum in terra, quam dominus 
 deus tuus dat tibi, non auertes cor tuum neque constringes 
 manum tuam a fratre tuo egente; aperiens 
 aperies manus tuas ei, fenus fenerabis ei, quantumcumque 
 postulat et quantum eget. hic certe cum opera 
 misericordiae praecipiat, non utique usurarum crudelitas 
 suscipienda est: unde adparet, quod ait: fenus fenerabis ei, 
 mutuo dandum, quod postularet, intellegi uoluisse. quod

 

 
 
 
 autem ait: aperiens aperies manus tuas, tale est et quod 
 sequitur "fenus fenerabis", usitata locutio in scripturis sanctis.

Cum de aure pertundenda serui praecepisset, et 
 ancillam, inquit, tuam facies similiter, accusatiuum pro 
 datiuo ponens . non ait: ancillae tuae facies, quod locutionis 
 nostrae consuetudo poscebat.

Si autem fuerit in eo uitium, claudum aut 
 caecum, uel omne uitium malum. non ait: claudicatio 
 aut caecitas - ipsa enim sunt uitia — sed: claudum et 
 caecum: quod sunt non uitia, sed animalia, quae habent 
 uitia. hoc quoque notandum est quod ait: uitium malum, 
 quasi posset esse uitium bonum.

Et non dormiet de carnibus, de quibus 
 immolaueritis uespere die primo usque in mane.pro 
 eo. quod est: non remanebit ea nocte, non dormiet dictum est.

Non offeres domino deo tuo uitulum uel 
 ouem in quo est in ipso uitium . usitata locutio esset: 
 in quo est uitium: sed ista scripturis est usitatior.

Et lapidabis eos in lapidibus, et morientur: 
 quod ex nostra consuetudine diceretur "lapidibus", non 
 in lapidibus.

Non multiplicabit sibi equum. pro equis 
 uel pro equitatu equum posuit: unde nonnulli "equitatum" 
 interpretati sunt.

Non poteris constituere super te hominem 
 alienum, quia non est frater tuus. non poteris 
 dictum est pro "non debebis".

Secundum omnia, quae petisti a domino deo tuo 
 in Coreb in die conuocationis dicentes. cum dixerit 
 superius petisti, dicentes subiecit, non "dicens".

Quoniam dominus deus uester, qui praecedit 
 uobiscum: non dixit "uos".

Si occurreris nido auis ante faciem tuam in 
 uia. notandum, quod occurreris dixit etiam non ambulanti.

Si autem aedificaueris domum nouam, facies 
 coronam solario tuo et non facies homicidium in 
 domo tua, si cadat qui cecidit ab eo, id est: a solario 
 cadat qui cecidit. nimis inusitata locutio est.

Et abiens fuerit uiro alteri, et oderit eam uir 
 nouissimus. notandum ex duobus posteriorem nouissimum 
 dici. talis locutio est et in euangelio, quando quaeritur ex 
 duobus fratribus, quis eorum fecerit uoluntatem patris, et 
 respondetur "nouissimus", cum duo fuerint.

Non pignerabis molam neque superiorem lapidem 
 molae, quia animam iste pignerat, pro eo, quod 
 est: quia animam pigneras, si feceris. deinde notandum 
 animam dixisse pro ea uita, quam habet anima in corpore: 
 ex qua locutione et illud est in euangelio: nonne anima 
 plus est quam esca.

Si autem deprehendatur homo furans animam 
 ex fratribus suis filiis Israhel: animam pro homine 
 posuit. denique sequitur: et obprimens eum uendiderit: 
 quae non minus notanda locutio est. noluit enim dicere 
 "earn", quod esset magis consequens, quoniam animam

 

 

 

 
 
 
 dixerat, sed eum, id est hominem, in cuius significatione 
 dixerat animam.

Si debitum fuerit in proximo tuo debitum 
 quodcumque: repetitio uerbi locutionem notandam facit.

Si autem noluerit homo accipere uxorem 
 fratris sui, et ascendet mulier in porta ad senatum 
 et dicet: non uult frater uiri mei suscitare nomen 
 fratris sui in Israhel, noluit frater uiri mei. quamuis 
 uerborum repetitiones amet scriptura, inusitatior est tamen 
 repetitio; sed elegantius querelae ostentat adfectum.

Maledictus omnis, qui dormierit cum omni 
 pecore: pro eo, quod est "concubuerit". deinde cum omni 
 pecore pro eo, quod est "cum quolibet pecore".

Et seruies inimicis tuis, quos inmittet dominus 
 deus tuus super te. graecus habet: aatpeoaeu , ubi latinus 
 interpretatus est: seruies . solet autem hoc uerbum in ea 
 seruitute scriptura ponere, quae debetur deo: unde idolatrae 
 appellantur, qui ea seruitute idolis seruiunt; ergo hic inusitate 
 positum est hoc uerbum. quamquam possit etiam hunc sensum 
 habere, quod tam grauiter multa dixerit, ut inimicis 
 suis nimium superbientibus tamquam dis seruisse cogantur.

Gentem cuius non audies uocem eius . et hoc 
 notandum est, quod et cuius dixit et eius, sicut loqui 
 scripturae solent, et id, quod ait: cuius non audies uocem 
 pro eo, quod est "cuius linguam non intelleges".

Mollis in te et tenera ualde fascinabit oculo 
 suo fratrem suum et uxorem quae est in sinu eius et

 

 
 
 
 qui sunt reliqui filii quicumque relicti fuerint illi, 
 ita ut det uni ex eis a carnibus filiorum suorum de 
 quibuscumque edet eo, quod non derelictum sit ei 
 quidquam in angustia et tribulatione, qua tribulabunt 
 te inimici tui in omnibus ciuitatibus tuis. notandum 
 est, quemadmodum hic dictum sit: fascinabit eum pro "inuidebit" 
 ei tamquam ad hoc derelicto, ut necesse sit ei dare 
 de carnibus filiorum. quas cogit necessitas in cibum sumi a 
 parentibus. nam et in Prouerbiis, quod latini codices habent: 
 non cenabis cum uiro inuido, graecus habet: avSpi 
 Paoxav(p; paaxavo ? autem fascinus dicitur.

Et erit sicut laetatus est dominus in uobis 
 bene facere uobis. graecus habet: bene facere uos, nec 
 uidetur esse saltem graeca locutio. accusatiuus tamen pro 
 datiuo positus intellegitur: unde maluerunt latini interpretes 
 dicere uobis quam „uos*.

Uos uidistis omnia, quae fecit dominus deus 
 uester in terra Aegypti coram uobis Pharaoni et 
 omnibus seruis eius et omni terrae illius, temtationes 
 magnas, quas uiderunt oculi tui: notandum illas plagas 
 etiam temtationes uocari.

Si fuerit dispersio tua a summo caeli usque 
 ad summum caeli, inde congregabit te dominus deus 
 tuus. mirum, si non hoc dicit a summo caeli usque ad 
 summum caeli, quod solet etiam dicere "a summo terrae

 

 

 
 
 
 usque ad summum terrae": fortasse propterea, quia secundum 
 id, quod et iste aer caelum dicitur, coniungitur terrae.

Non in caelo est, dicens: quis ascendet in 
 caelum et accipiet nobis illud, et audientes illud 
 faciemus? neque trans mare est, dicens: quis transfretabit 
 nobis trans mare et accipiet nobis illud, et 
 audientes illud faciemus? dicens pro eo posuit, quod 
 est" ut dicas": noua locutio.

Et dominus qui comitatur tibi tecum.

Et dixit dominus ad Moysen: ecce tu dormies 
 cum patribus tuis: hoc uerbo eius mortem significauit.

Amaricantes eratis quae ad deum: id est 
 amaricabatis ea, quae dei sunt.

Scio enim, quia post obitum meum iniquitate 
 iniquitatem facietis: uno uerbo autem graece dicitur 
 "iniquitatem facietis", quod est avo(iaaete.

Et occurrent uobis mala nouissimum dierum: 
 sic enim habet graecus pro in nouissimis diebus aut in 
 nouissimo dierum.

Nonne hic ipsepater tuus possedit te et fecit te 
 et creauit te? ordo notandus est; prius enim uidetur dicere 
 debuisse "creauit te et fecit te" et deinde "possedit te". 
 quomodo enim intellegitur posse possideri qui non est?

Cum adipe renum tritici. haec metaphora nimis 
 inusitata est, ut renes tritici intellegantur uelut interiora

 

 
 
 
 tritici, unde farina eicitur; hoc enim et adipem dixit. nam hoc nomine 
 etiam farinam solent Graeci dicere; hoc enim habet graecus 
 in Exodo, ubi scriptum est: eleuantes farinam superhumeros 
 suos . graecus quippe interpres ataxta posuit, quod sunt adipes.

Filii in quibus non est fides in eis: usitata 
 scripturis locutio.

Quoniam iudicabit dominus populum suum 
 et in seruis suis consolabitur: pro "seruos suos consolabitur"; 
 nisi forte ipsum consolari dicit translato uerbo uelut 
 ab indignatione et offensione, qua eum offendunt mali. sic 
 autem eius consolatio accipienda est, non ex more hominum, 
 sicut nec ira et zelus et cetera talia.

Ubi sunt dii eorum in quibus fidebant in 
 ipsis: plenum esset et sine "in ipsis".

Et iurabo dexteram meam: id est "per dexteram 
 meam".

Laetamini caeli simul cum eo, et adorent 
 eum omnes angeli dei . alii codices habent: et adorent 
 eum omnes filii dei. filios autem dei dictos, qui angeli sunt 
 in caelis, non facile in scripturis sanctis inuenitur.

Uos autem transibitis expediti priores fratribus uestris, 
 omnis fortis: id est omnis, quicumque in uobis fortis est.

Ut sciatis uiam quam ibitis eam: plenum esset, 
 etiam si non haberet "eam".

Et factum est cum esset Iesus in Iericho . notanda 
 locutio est; nondum quippe erant in eadem ciuitate, 
 cuius portae contra illos clausae fuerant: unde factum est. 
 ut in eam intrare non possent, nisi muri eius cecidissent 
 circumacta arca domini . ergo in Iericho dictum est: in 
 terra, quae pertineret ad Iericho.

De Iericho dictum est, cum clausa esset: nec quisquam 
 ex illa prodibat neque introibat: utique "in 
 illam" subauditur, non "ex illa"; hoc appellatur graece 
 Ce ό 1\'Į-UX xat \' IXXeta.v.

Dominus dicit ad Iesum: ecce ego trado tibi subiugatam 
 Iericho et regem eius qui est in ea potentes 
 fortitudine. mirandum, quod non hic posuit coniunctionem 
 copulatiuam, ut diceret: et potentes fortitudine, quam solet 
 scriptura tam adsidue ponere, ut etiam ibi inueniatur, ubi 
 sensum solitae locutionis inpediat. an et Iericho et rex eius 
 dicti sunt "potentes fortitudine?"

Et Raab meretricem et domum paternam eius 
 uiuificauit Iesus, et commorata est in Israhel usque 
 in hodiernum diem. notandum est, quemadmodum dicat 
 scriptura: usque in hodiernum diem, quod adsidue dicit. 
 nam et de lapidibus illis duodecim, qui positi sunt, ubi 
 Iordanes ex ima parte defluxerat et ex parte superiore constiterat 
 arca transeunte uel populo, ita dictum est, quod ibi 
 essent "usque in hodiernum diem": quod uidetur ita sonare,

 

 
 
 
 tamquam post plurimum temporis post hanc scripturam ista 
 narrentur nec eo tempore hi libri conscripti fuerint, quo erant 
 haec recentissima. quisquis autem putat hoc, quid de ista 
 meretrice dicturus est, quae utique quantum est aetas unius 
 hominis uixit et tamen dicitur "usque in hodiernum diem?" 
 de his itaque rebus hoc dicitur, quae non ita constitutae sunt, 
 ut postea mutarentur ab eis, qui constituerunt: quomodo 
 dicitur aliquis in exilium perpetuum missus, quia non ad 
 tempus praefinitum hoc subplicio plecitur, non quia quisquam 
 potest esse perpetuus in exilio, cum homo ipse non possit 
 esse perpetuus. sic ergo et ista meretrix non est praecepta 
 ad tempus habitare in Israhel; ideo dictum est: usque in 
 hodiernum diem.

Dominus dicit ad Iesum: peccauit populus et 
 transgressus est testamentum meum, quod disposui 
 ad eos. notandum, quemadmodum testamentum appellet hoc, 
 quod praeceperat, ut anathema esset Iericho et nemo sibi 
 inde aliquid usurparet.

Dominus loquens ad Iesum ait inter cetera: ecce 
 dedi in manus tuas regem Gai et terram ipsius . et 
 facies Gai sicut fecisti Iericho et regi eius et praedam 
 pecorum praedaberis tibi. praecipue notanda locutio 
 est non solum, quia praedaberis tibi dixit, tamquam unius 
 futura esset illa praeda, cum omnium esset futura; nam tales 
 locutiones usitatissimae sunt, cum deus tamquam ad unum 
 loquitur, quae ad populum loquitur. sed hoc nouum est hic, 
 quia praedixit scriptura: et dixit dominus ad Iesum, quem 
 constat unum hominem fuisse. quod tamen dixit praedaberis

 

 
 
 
 tibi, non utique ita dictum est, ut praeda illa huius unius 
 hominis esse praecepta sit, sed uniuersi populi.

Et insidiae erant ciuitati a mari. qui nescit, putat 
 istam ciuitatem maritimam. consuetudinis est autem scripturarum, 
 ut occidentalem partem a mari appellet uel ad mare, 
 quia ex ipsa parte terra, ubi haec agebantur, propius habet 
 mare quam a ceteris partibus.

Extende manum tuam in gaeso quod est in 
 manu tua contra ciuitatem. ista locutio notanda non esset 
 nisi propter nomen, quod obscurum est eis, in quorum consuetudine 
 non est. quid enim dicat gaeson, non facile intellegitur 
 . hoc interpres Symmachus scutum appellasse perhibetur; 
 Septuaginta autem interpretes, secundum quos ista tractamus, 
 qui posuerunt gaeson, miror si et in graeca lingua hastam uel 
 lanceam gallicanam intellegi uoluerunt: ea quippe dicuntur 
 gaesa, quorum et Uergilius meminit, ubi ait de Gallis in scuto 
 Aeneae pictis: duo quisque Alpina coruscant gaesa manu.

Et facti sunt inter medium castrorum, hi hinc 
 et hi hinc. duo notanda sunt in hac locutione: unum, quod 
 cum hostes qui uincebantur in medio essent, tamquam de 
 his dictum est, quod hi essent hinc et hi hinc, cum potius 
 ita Israhelitae fuerint, qui eos in medio posuerant percutiendos; 
 alterum, quod inter medium castrorum eos factos esse 
 dicit scriptura castra appellans etiam productas acies in proelio 
 constitutas, cum castra non soleant appellari, nisi ubi 
 exercitus ad manendum consistit; nisi forte ideo castra appellata 
 sunt, quia cum omnibus suis ibant.

Exceptis pecoribus et spoliis quae erant in 
 ciuitate praedati sunt filii Israhel secundum

 

 
 
 
 praeceptum domini, quemadmodum constituit dominus Iesu. 
 ita dictum est" exceptis pecoribus et spoliis praedati sunt", quasi 
 ipsa non fuerint praedati, cum potius ipsa praedati sint, et ideo 
 excepta dicta sint, quia haec illo proelio sola consumpta non sunt.

Israhelitae respondentes Gabaonitis dixerunt: uide, 
 ne in me habitas, et quomodo disponam tibi testamentum? 
 iam et superius tales locutiones uotauimus . hoc 
 est enim "uide, ne in me habitas", quod est "apud me". 
 id est in terra, quam eis promiserat deus. et hic tamquam 
 ad unum hominem uidentur locuti, cum legatus ad eos non 
 unus uenerit; sed more suo genti et populo responsa reddentes 
 singulari numero loquuntur, sicut plerumque et ad ipsos 
 deus uel ductor ipsorum. notandum etiam quod pactum pacis 
 testamentum uocat scriptura more quidem suo; nam saepe 
 ita loquitur.

Et nuntiatum est Iesu dicentes: inuenti sunt 
 quinque reges absconditi in spelunca: pro eo, quod est: 
 nuntiarunt dicentes.

Ita faciet dominus omnibus inimicis uestris, 
 quos uos debellabitis eos: nihil minus esset huic sententiae, 
 etsi non haberet "eos".

Et omnes cepit in bello, quia per dominum 
 factum est confortari cor eorum, ut obuiam irent ad 
 bellum ad Israhel, ut exterminarentur: notandum est 
 "confortari cor" non semper in bono accipiendum.

Tu scis uerbum, quod locutus est dominus 
 ad Moysen hominem dei de me et te: non dixit "hominem 
 suum".

Et dixerunt filii Ioseph: non sufficit nobis 
 mons et equus electus et ferrum Chananaeo qui habitat 
 in Baethsan . equum electum dixit pro equis electis, 
 quod usitatum in nostro sermone non est: unde nonnulli 
 latini interpretes noluerunt equum interpretari, sed "equitatum ". 
 sic autem dictum est "equus electus" pro equis, sicut in 
 nostra consuetudine dicitur miles pro militibus.

Et facti sunt exitus illorum Iordanes. et 
 reuertentur fines ad mare. non dixit: reuersi sunt aut 
 saltem reuertuntur, sicut solet de finibus dici, sed reuertentur, 
 tamquam adhuc futurum sit, cum praeteritorum sit ista 
 narratio . et in omnibus fere ipsis terrarum diuisionibus per 
 singulas quasque tribus ita loquitur scriptura, ut futuri temporis 
 uerbis utatur.

Refugere illuc qui percusserit animam nolens . 
 hic "animam" uel hominem intellegere debemus uel uitam 
 carnis, quae fit per animam: qua locutione et illud dictum 
 est a fratribus Ioseph: non percutiamus eius animam, 
 id est: non eum occidamus. nam si anima posset ab interfectore 
 percuti, non diceret dominus: nolite timere eos, 
 qui corpus occidunt, animam autem non possunt 
 occidere.

Mandauit dominus in manu Moysi . locutio 
 familiarissima scripturis; ita enim dicitur: uerbum, quod 
 factum est in manu illius uel illius prophetae, hoc est in 
 potestatem dicendi datum.

Et accepit Iesus cultros petrinos, in quibus

 

 
 
 
 circumciderat filios Israhel. non dixit: quibus circumciderat, 
 sed "in quibus".

Et ubi dimisit eos Iesus in domos suas, et 
 benedixit eos dicens. plus uidetur hic copulatiua coniunctio, 
 id est "et"; nam ita dici posset: et ubi dimisit eos 
 Iesus in domos suas, benedixit eos dicens.

Item alia locutio notanda est, quod cum dixisset 
 scriptura: et benedixit eos Iesus dicens atque his uerbis 
 intentos fecisset audire, quid benedicendo dixit Iesus, hoc 
 solum subiecit: in diuitiis multis abierunt in domos 
 suas; et pecora multa ualde et argentum et aurum 
 et uestem multam ualde diuiserunt praedam inimicorum 
 suorum cum fratribus suis: quod magis esse 
 narrantis quam benedicentis adparet.

Et aedificauerunt ibi aram super Iordanem, 
 aram magnam uidere : ista locutio etiam in sermone latino 
 nota est.

Et audierunt filii Israhel et dicentium . non ait: 
 dicentibus uel dicentes.

Seruire seruitutem domini. in qua locutione 
 duo notanda sunt: et seruire seruitutem, quae etiam latina 
 locutio reperitur, et seruitutem domini, id est, quae debetur 
 uel exhibetur domino.

Et audientes Phinees sacerdos et omnes 
 principes synagogae, qui erant cum illo, uerba, quae 
 locuti sunt filii Ruben et filii Gad et dimidium tribus

 

 
 
 
 Manasses, et placuerunt illis. audientes pro "audierunt" 
 positum est, aut plus est hic "et"; nam plenus est sensus: 
 audientes uerba haec, placuerunt illis . nec tamen sine inconsequentia, 
 quia "cum audissent" dicendum fuit.

Et Iesus senior prouectus diebus. hoc 
 de Abraham dictum notauimus seniorem in scripturis non 
 solum illum appellari, qui est infra aetatem senis, sed etiam 
 ualde senem. unde non omnis senior senex, omnis autem 
 senex senior dici potest.

Et induxit super illos mare et operuit super 
 illos: non ait "operuit illos", quamuis nonnulli interpretes 
 hoc maluerint dicere.

In omnibus gentibus quas transiuimus per 
 ipsas: usitatae in scripturis sunt istae locutiones nec tam 
 crebro notandae quam crebro intercurrunt.

Et factum est, postquam defunctus est Iesus, 
 interrogabant filii Israhel in domino: non ait "dominum", 
 quod sermonis nostri consuetudo poscebat.

Et bellemus in Chananaeo. non dixit: aduersus 
 Chananaeum aut contra Chananaeum aut saltem in Chananaeum.

Et mortuus us est Iesus filius Naue seruus domini, 
 filius centum decem annorum. ista repetitio, quod, cum

 

 
 
 
 dixisset "filius Naue", repetiuit !filius et deinde addidit 
 "centum decem annorum", inusitata est ut potius filius 
 centum decem annorum diceret quam homo centum decem 
 annorum; sed tamen et alibi reperitur.

Et omnis generatio adpositi sunt ad patres 
 suos . notanda locutio est, quod non ait "adposita est", quia 
 plures erant.

Tradidit eos in manu praedantium: non dixit "in 
 manum", quod uidetur latina locutio postulare.

Et cum suscitauit dominus eis iudices , et erat 
 dominus cum iudice: solita locutione plus est hic "et": 
 nam plenum esset: et cum suscitauit dominus eis iudices, 
 erat dominus cum iudice. notandum est etiam hoc, quod 
 a plurali ad singularem transiens non ait "cum iudicibus", 
 sed "cum iudice", id est cum unoquoque iudice.

Et factum est, cum moreretur iudex, et reuertebantur 
 et iterum corrumpebant super patres 
 suos. recta locutio ita esse poterat secundum consuetudinem 
 sermonis nostri: et fiebat, cum moreretur iudex, et reuertebantur 
 et iterum corrumpebant super patres suos. si "et" 
 non haberet, plenum esset: cum moreretur iudex, reuertebantur 
 et iterum corrumpebant super patres suos, id est plus quam 
 patres eorum.

Propter quod tanta dereliquit gens haec testamentum 
 meum. tanta dixit pro "tantum", id est tam 
 multum, nomen pro aduerbio, quod etiam in latinis locutionibus 
 maxime poeticis inuenitur.

Et non obaudierunt uocis meae: graeca magis 
 locutio est.

Factus est super eum spiritus domini . cum 
 sł>spiritus domini utique factus non sit, sed super eum factus 
 est, ita dictum est, ac si diceretur: factum est, ut esset super 
 eum. ex qua locutione et in euangelio legitur: ante me 
 factus est, id est factum est, ut esset ante me: quod alio 
 modo diceretur "praelatus est mihi".

Et sumsit Aod gladium de super femore suo 
 dextro . sic interpretari potuit, quod graecus habet: oxo 
 #v(i> Oev ; nam locutio minus latina est.

Erat autem Eglom uir exilis ualde. hoc xat\' 
 avttypaoiv dictum, id est locutione contraria sequentia indicant; 
 quando enim percussus est, dictum est, quod con 
 cluserint adipes uulnus, quia non eductus est gladius de 
 uentre eius.

Et percussit alienigenas in sescentos uiros: 
 non ait "alienigenarum sescentos uiros" aut certe "alienigenas 
 in sescentis uiris".

Nonne praecepit dominus deus Israhel tibi: 
 et perges in montem Thabor? non ait "ut pergas", quod 
 uidetur esse consequens, sed inusitata locutione: nonne 
 praecepit tibi: et perges, ut subaudiamus uerbum, quod 
 supra positum est, et sit: nonne perges? aut solita locutione 
 plus habet et\'; nam ista coniunctione detracta sensus currit: 
 nonne mandauit dominus deus Israhel tibi: perges in montem 
 Thabor et accipies tecum decem milia uirorum?et cetera.

Quoniam nescio diem, in quo dominus prosperat 
 angelum mecum : utrum prosperat actus angeli eius, 
 qui mecum est, an prospera mihi facit per angelum?

Omnes currus suos nongentos currus ferreos. 
 ubilibet distinguatur, elegans repetitio : utrum "omnes currus 
 suos", et deinde sequatur "nongentos currus fereos", an 
 "omnes currus suos nongentos" et deinde inferatur "currus 
 ferreos" .

Et pauefecit dominus Sisaram et omnes currus 
 eius et omnia castra eius in ore gladii in conspectu 
 Barac. quomodo pauefecit currus, nisi eos intellegas, qui 
 erant in curribus?

Et pauefecit dominus Sisaram et omnes 
 currus eius et omnia castra eius in ore gladii in conspectu 
 Barac. pauefecit in ore gladii, ac si diceret: interfecit 
 in ore gladii; pauefecit ergo, cum caederetur gladio.

Et descendit Sisara de super curru suo: ita 
 dici latine potuit, quod est graece arco SvwQev .

Et cooperuit eum in pelle sua: non dixit "pelle" 
 aut" de pelle"; sic enim habet graecus: sv \' tÎj Seppet .

Et erit si quis uenerit ad te et dixerit: est hic 
 uir? et dices: non est. detracta coniunctione consequentem 
 habet sensum: si quis uenerit ad te et dixerit: est hic uir? 
 dices: non est.

Et pergebat manus filiorum Israhel pergens: 
 solita et frequentata locutio est.

Et indurabatur in Iabin regem Chanaan: nouo 
 modo positum est hoc uerbum "indurabatur" pro eo, quod 
 est fortis efficiebatur et praeualidus.

Perforauit caput eius et percussit: id est 
 percussit caput eius et perforauit.

Sic pereant omnes inimici tui, domine; et 
 diligentes eum sicut ortus solis in potentia eius: non 
 dixit "diligentes te", cum utique de domino uellet intellegi.

Et factum est quando seminauit uir Israhel: 
 non unum hominem significat, sed ipsam gentem.

Ascendebat Madian et Amalech et filii orientis 
 et ascendebant super eum: ista repetitio uerbi non 
 uidetur habere solitam elegantiam uel adfectum.

Et liberaui uos de manu Aegypti: per manum 
 potestatem significat, per Aegyptum Aegyptios.

Et dixit ad eum Gedeon: in me, domine 
 mi: subintellegitur "intende", hoc est: in me intende . et est 
 ista locutio scripturis familiarissima.

Et si est dominus nobiscum, et ut quid inuenerunt 
 nos omnia mala ista? plus habet coniunctionem 
 et, sicut solet loqui scriptura: quae si detrahatur, plena 
 sententia est: et si est dominus nobiscum, ut quid inuenerunt 
 nos omnia mala ista? quamuis et superior coniunctio possit 
 salua sententia detrahi, ut, cum dixisset: in me, domine mi, 
 deinde subsequeretur: si est dominus nobiscum, ut quid 
 inuenerunt nos omnia mala ista? magis enim hoc exigit nostrae 
 locutionis consuetudo.

Et uitulum annorum septem. hic manifestum 
 est quomodo uitulos appellet scriptura; bos enim annorum 
 septem secundum consuetudinem locutionis nostrae non est 
 utique uitulus. secundum hanc ergo locutionem dictum est 
 de Samegar, quod occiderit sescentos uiros praeter uitulos 
 boum, hoc est praeter boues.

Et cecinit in cornea: subauditur !tuba\'": graecus 
 enim non habet „tuba", sed tantum cornea.

Camelis eorum non erat numerus. sed erant 
 sicut arena quae est ad labium maris. in multitudinem 
 constat DrcspPoXttMac dictum. haec autem translatio. ubi labium 
 maris posuit pro "litore", assidua est in scripturis, sed rara 
 est in latinis codicibus, quia plerique litus interpretati sunt 
 magis quid significaret labium uolentes ponere quam ipsum 
 labium. nam litus si uellent Septuaginta interpretes dicere, 
 non deesset linguae graecae quod diceret.

Et diuisit trecentos uiros per tria principia; 
 pro partibus principia posuit.

Et dixerunt ad Gedeon uir Ephraem: id est 
 uiri de tribu Ephraem.,

Quid uerbum hoc fecisti nobis, ut non 
 uocares nos cum exires pugnare in Madian? uerbum 
 pro facto posuit.

Et dederunt septuaginta argenti: subauditur 
 "pondo" uel tale aliquid: interpretatio ex hebraeo "septuaginta 
 pondo" habet.

Et conduxit in ipsis Abimelech uiros: in

 

 

 

 
 
 
 ipsis dixit pro "ex ipsis" id est ex argenti pondo septuaginta 
 conduxit uiros.

Uiros inanes et perturbatos . inanes posuit 
 pro leuibus, quibus sunt contrarii graues: unde dicitur: in 
 populo graui laudabo te.

Et intrauit in domum patris sui in Ephratha 
 et interfecit frates suos filios Ierobaal septuaginta 
 uiros super lapidem unum . quia iam superius septuaginta 
 dixerat filios Ierobaal, id est Gedeon, et nunc eos septuaginta 
 dicit occisos. quamuis minus occisi fuerint duo; id est ipse 
 qui occidit et Ioatham iunior qui latuit, de quo adiungens 
 dicit: et remansit Ioatham filius Ierobaal iunior, quoniam 
 abscondit se.ac per hoc uniuersum numerum posuit 
 pro paene uniuerso.

Et spreuerunt uiri Sicimorum in domo Abimelech 
 . non dixit: spreuerunt domum Abimelech.

Et insidiati sunt super Sicimam quattuor 
 principia: id est quattuor partes. iam istam locutionem 
 etiam superius notauimus.

Et accepit populum et diuisit eum in tria 
 principia: accepit dixit de illo populo, qui cum illo erat; 
 et hic tria principia pro tribus partibus posuit.

Et abierunt uir in locum suum: id est 
 unusquisque.

Et eris nobis in caput omnibus habitantibus 
 Galaad: non dixit "eris nobis caput"; sic enim solet loqui

 

 
 
 
 scriptura. unde est: esto mihi in deum protectorem et 
 in domum refugii et multa huius modi.

Et haec unica ei, et non est ei praeter 
 ipsam filius aut filia: hoc est, quod dictum est "unica 
 ei"; sed propter adfectum repetita sententia est.

Et non est ei praeter ipsam filius aut 
 filia: non est ei pro "non erat ei" dictum est; praeterita 
 quippe narrantur.

Et uxor eius sterilis et non pariebat: 
 cum potuisset sufficere quod dictum est: sterilis.

Et precatus est Manoe dominum et 
 dixit: in me, domine, homo dei, quem misisti, ueniat 
 nunc iterum ad nos: in me ita dictum est, ut subaudiatur 
 "intende" .

Et percussit eos tibiam super femus . haec locutio 
 inusitata est, tamen locutio est, non aliquis in corpore 
 uulneris locus, sicut in Quaestionibus exposui; hoc est: 
 percussit eos ad admirationem, ad stuporem.

Et dixerunt uir Iuda: quare ascendistis super 
 nos: singularem posuit pro plurali; dixerunt enim uiri Iuda. 
 non unus uir.

Ne forte occurratis in me uos: pro eo, quod est: 
 occidatis me . et haec locutio in Quaestionibus exposita est.

Et reduxerunt eum de petra, et uenit usque 
 ad Maxillam: locus est sic appellatus postea ex eo facto, 
 quod ibi gessit ipse Samson. quando maxilla asini pugnans

 

 
 
 
 mille prostrauit. hoc ergo per prolepsin dictum est, quia 
 post illa omnia gesta haec historia conscripta est.

Sicut stuppa cum olefecerit ignem: metaphora 
 ab animali ad inanimale: non enim stuppa sensum habet olfactus 
 sed ita dictum est, ac si diceretur: cum ignem senserit. quamuis 
 et hoc quod dixi "senserit" ad eandem metaphoram 
 pertineat; sed ad celeritatem intellegendam pertinet quod 
 dictum est: olefecerit.

Et extendit manum suam et accepit eam: et si 
 non diceret: extendit manum suam, utique extenta manu acceptam 
 intellegeremus.

Et nuntiatum est Gazaeis dicentes: non ait: 
 nuntiarunt dicentes, aut: nuntiatum et a dicentibus.

Si alligauerint me in septem neruis humidis 
 nondum siccatis: non ait: septem neruis, sed: in septem 
 neruis.

Si alligauerint me in septem neruis humidis 
 nondum siccatis, et infirmabor: plenum esset et si non 
 haberet: et.

Et insidiae ei sedebant in cubiculo: quod nonnulli 
 interpretati sunt: obsidebant; sed graecus habet bufthjtG , 
 hoc est: sedebat. quia insidiae singulari numero graece 
 dicuntur nec potest latine dici: insidia . locutio autem notanda 
 erat, quia dictum est: insidiae sedebant, pro his, qui 
 insidiabantur; ipsi enim sedebant.

Nunc ergo indica mihi in quo ligaberis: non 
 ait: quo ligaberis, aut: unde ligaberis.

Si alligauerint me in funibus nouis: non dixit: 
 funibus.

Item: si ligauerint me in funiculis nouis in 
 quibus non est factum opus, et infirmabor: plenum 
 esset, et si non praeponeretur: et.

Hoc tertium fefellisti me: tertium posuit pro 
 "tertio" siue "ter" nomen scilicet pro aduerbio, quod et in 
 latinis locutionibus eleganter fieri solet.

Dimitte me, et palpabo columnas, super 
 quas domus confirmata est super eas.