Multiplex ∗∗∗∗∗ 
 ∗∗∗∗∗ * ∗∗∗∗∗ 
 ipsas illas intellegamus in gestis. illis autem satis est et 
 aliquam inanis similitudinis speciem coaptasse, cum comparatio 
 et implenda penitus de consequentibus sit et ex solido de praesentibus 
 expetenda.

omne autem opus, quod sacris uoluminibus continetur, 
 aduentum domini nostri Iesu Christi, quo missus a patre 
 ex uirgine per spiritum homo natus est, et dictis nuntiat et factis 
 exprimit et confirmat exemplis.

namque hic per omne constituti 
 huius saeculi tempus ueris atque absolutis praefigurationibus in 
 patriarchis ecclesiam aut generat aut abluit aut sanctificat aut 
 eligit aut discernit aut redimit: somno Adae, Noe diluuio, benedictione 
 Melchisedech, Abrahae iustificatione, ortu Ysahac, Iacob 
 seruitute.

per omne denique tempus uniuersa prophetia, sacramenti 
 molitio, cognitioni adsumendae ab eo carnis indulta est. et quia 
 hoc libello uisum est ostendere omnem in singulis quibusque et

 

 
 
 
 uiris et temporibus et rebus aduentus sui et praedicationis et 
 passionis et resurrectionis et nostrae congregationis tamquam 
 in imaginem in speculo praeferri, non transcursim memorabo aliqua. 
 sed suis quibusque temporibus uniuersa tractabo ab Adam, ex 
 quo humani ge neris scientia permittitur, inchoaturus, ut, quod 
 in domino con summatum est, iam ab initio mundi in plurimis 
 prae figuratum esse noscatur. 
 
 
 DE ADAM.

Adam ipso nomine natiuitatem domini praeformat; nam 
 secundum linguam Hebraicam \'Adam\', quod Graece \'gepyrra\', id

Latine \'terra flammea\' est et scriptura humani corporis carnem 
 \'terram\' solita est nuncupare. quae per spiritum in domino nata 
 de uirgine, in nouam et alienam a se speciem mutata, conformis 
 effecta est gloriae spiritali [est] secundum apostolum: secundus 
 homo de caelo et Adam caelestis, quia Adam terrestris 
 imago est futuri. tuto ergo auctore tanto etiam Adae nomen 
 non sine aliqua futuri meditatione suscipimus.

Sequitur, quod obsopito Adam ex latere eius atque osse 
 Eua gignitur. quo euigilato prophetia quoque talis consequitur: 
 hoc nunc os de ossibus meis et caro de carne 
 mea haec uocabitur mulier, quia de uiro suo 
 sumpta est, et erunt duo in carne una. hic nihil 
 mihi laboris est; apostolus enim, cum huius ipsius prophetiae 
 meminisset, ait:

hoc mysterium magnum est, 
 ego autem dico in Christo et in ecclesia. sed 
 Adae os tantum detractum legimus; et quomodo dicitur \'caro de 
 carne mea\'? referri quidem ad praesentium gestorum fidem res 
 ista poterit, ut, quia os, quod ex latere eius in muliebre corpus

 

 
 
 
 per cum, qui omnia potest, deum carne uestitum sit, quia 08 ex 
 carne detractum est et rursum carne indutum in corpus extiterit, ut 
 os ex osse, ita etiam caro sit ex carne. sed dominus in euangeliis, 
 cum repudio dando a Iudaeis temptatus esset, per se potius 
 quam per Adam hoc ita dictum fuisse demonstrat dicens: non 
 legistis, quia, qui fecit a b initio, masculum 
 et feminam fecit ut dixit: propter hoc dimittet 
 homo patrem et matrem et erunt duo 
 in carne una? hoc enim post id, quod dictum est caro 
 de carne mea. sequitur.

ergo rem, quae in Adam perficiebatur, 
 consecuta est prophetia. cum enim haec dominus, qui fecit 
 masculum et feminam. dixerit, quod ex osse eius os et ex 
 carne ipsius caro est locutus ipse per Adam id, quod totum 
 in ipso Adam erat fac tum, nec detraxit fidem rebus et praeformari 
 ex se id, quod in altero gerebatur, ostendit.

cum enim uerbum 
 factum sit caro et ecclesia membrum sit Christi, quae ex latere 
 eius et per aquam nata et uiuificata per sanguinem sit, rursum caro, 
 in qua uerbum ante saecula manens, quod est filius dei. natum sit, 
 per sacramentum maneat in nobis, absolute docuit in Adam atque 
 Eua suam et ecclesiae speciem contineri, quam post mortis suae 
 somnum sanctificatam esse carnis suae communione significet. 
 loquitur quoque idem per apostolum:

quoniam Adam 
 non peccauit, sed mulier peccans transgressione 
 fuit. saluabitur autem propter filiorum 
 procreationem, si tamen in fide

 

 
 

 manserint. ecclesia igitur ex publicanis et peccatoribus et gentibus est:

solo suo secundo et caelesti Adam non pecccante ipsa peccatrix per 
 generationem filiorum in fide manentium erit salua. ceterum intellegi 
 ita 11011 conuenit, quod mulier non sit a peccato suo redempta 
 per dominum, et superflue baptizabitur, si magis merito partus 
 sit liberanda. sed ne per ipsam quidem filiorum generationem erit 
 tuta, cum salua non sit, nisi, qui geniti sunt, fideles perstiterint. 
 et nescio, qua aequum sit alieno aut peccato reum effici aut merito 
 innocentem.,

Sed tuto spiritalibus spiritalia comparantes ita sentiemus 
 maxime apostolum gesta magni in Adam atque Eua mysterii 
 referre se iam ad Christum atque ecclesiam praedicantem. et haec 
 quidem ita nos conuenit ab eo spiritaliter dicta existimare, ut non

minus ad praesentem doctrinam et ad eorum, quos monebat, institutionem 
 sermo referendus sit. namque multiplicem misericordiam 
 dei in ea, quae ad Corinthios prima est, in sanctificandis 
 per coniugia fidelium infidelibus praedicans hic quoque per procreationem 
 credentium tamen filiorum istiusmodi sanctificationem 
 docuit largiendam, ut, quemadmodum unius fidelis societas prodesset 
 per coniugium infideli, ita fidelium procreatio infidelibus subueniret.

Contuendum etiam illud est in Adae somno atque Euac 
 corporatione occulti in Christo et in ecclesia mysterii sacramentum:

m eo enim corporeae resurrectionis fides et ratio continetur. namque 
 in creatione mulieris non iam limus adprehenditur neque terra 
 in formam describitur neque dei inspiratione in animam uiuentem 
 materies inanimis commouetur, sed ossi caro adcrescit et carni per-

fectio corporis datur et perfectionem corporis uigor spiritalis insequitur. 
 hunc resurrectionis ordinem per Ezechielem deus locutus

 

 
 
 
 est docens in his, quae gerenda erant, uirtutis suae potestatem. 
 illic enim omnia concurrunt: caro adest, spiritus aduolat, deo 
 ex operibus Lsuis nullum deperit, cui ad efficientiam corporis 
 sui ea, quae non erant, adfuerunt.

est autem sacramentum 
 hoc secundum apostolum absconsum a saeculis in deo: 
 esse gentes coheredes et concorporales et 
 conparticipes pollicitationis eius in Christo, 
 qui potens sit secundum eundem apostolum conforme efficere 
 corpus humilitatis nostrae corpori gloriae 
 suae.

agnoscit ergo post somnum passionis suae caelesti Adam 
 resurgente ecclesia suum os, suam carnem non iam ex limo creatam 
 neque ex inspiratione uegetatam, sed adcrescentem ossi et in corpus 
 ex corpore spiritu aduolante perfectam. qui enim in Christo sunt, 
 secundum Christum resurgent, in quo iam uniuersae carnis consummata 
 est resurrectio, ipso illo in carne nostra cum dei, in 
 qua ante saecula genitus a patre est, uirtute nascente.

et 
 quia Iudaeus et Graecus, barbarus et Scyta, seruus et 
 liber, masculus et femina, omnes in Christo unum sunt, cum 
 caro recognita ex carne sit et ecclesia Christi corpus sit et mysterium, 
 quod in Adam atque Eua est, in Christum et in ecclesiam praedicetur, 
 perfectum iam sub Adam atque Eua in exordio saeculi est, 
 quicquid in consummationem temporum per Christum ecclesiae 
 praeparatur. 
 
 
 DE CAIN ET ABEL.

Sequuntur primam Christi et ecclesiae praefigurationem 
 gesta Cayn et Abel, duum in se populorum praeformantium

 

 
 
 diuer-

sitatem ipsisque et nominibus et officiis mores et studia utriusque 
 signantium. Cayn enim erat terram colens et Abel oues pascens. ex 
 fructibus autem suis unusquisque mysterii deo munus exhibuit: 
 sed inspiciuntur munera Abel, Cayn autem non uidentur. uerum et 
 dies indiscretus sacrificii et locus est et deo omnia contuenti quomodo 
 aut hoc in conspectu est aut illum extra conspectum? sed 
 per hanc significantiam docetur dei conspectum placitarum rerum

esse indicium et, cum omnia subiecta ei sint, contuitionem tamen 
 eius in ea adire, quae digna sunt. uerum nihil ante de moribus 
 Cayn erat dictum, ut eius hostia displiceret. sed in his, quae consecuta 
 sunt, dei prouidentia intellegitur sacrificia eius non recipientis, 
 qui grassaturus esset in fratrem. futuri enim apud deum 
 cognitio fides facti est;

nam, qui peremturus erat, tamquam iam 
 peremisset, dei conspectione non dignus est. in cultura uero terrae 
 significatio operum carnalium continetur et omnis fructus carnis 
 in uitiis est, quae abhorrente deo conspectum a se eius apellunt. 
 non respicitur ergo ad hostiam, quae ex operationibus terrae est. 
 et solae in adipibus placent ouium primitiae, interni uidelicet fructus 
 et ipsius conscientiae nostrae sacrificia delectant, quaeque in primitiis 
 ouium placentia conspectum in se diuinae uoluntatis inuitant.

cum enim primitiae Christus sit, primogenitus 
 creaturae, primogenitus ex mortuis, princeps 
 etiam sacerdotum, ut sit in omnibus ipse primatum 
 tenens, ipse etiam ouis et secundum corpoream natiuitatem 
 unus ex ouibus, sacrificium Abel iam sub sacramento ecclesiae 
 probabile est, quae deinceps esset ex primitiis ouium sancti

 

 
 
 
 corporis hostiam praebitura.

inuidct itaquc plucito displicens et 
 contra dei edictum. ut quiesceret, admonentis probabilis ab improbabili 
 interficitur. reus ad confessionis paenitentiam interrogatur, 
 sed ad incrementum criminis negat; desperans resurrectionem sed 
 se morte existimat, sed gemens et tremens 
 ad iudicium ultionis septemplicis reseruatur et ab omni terra sanguinem 
 fratris excipiente maledicitur.

interpretatio autem nominis 
 Cayn \'risus\' est, Abel autem fletus\'.

Numquid non ea, quae superiora sunt, consummantur in 
 populis? oblatio iunioris est placita, ludeus inuidet Christiano, ad 
 caedem eius frustra a prophetis monitus exarsit.

ucniam ne pcr 
 ipsam quidem confessionem paenitentiae consectatur, sed audax 
 deo commissum scelus abnegat. desperans resurrectionis gloriam 
 subiectusque capta Hierusalem dominantium potestati gemens 
 et tremens ultionis iudicio reseruatur, per ipsas interpretationes 
 nominum discretus a sanctis domino dicente : uae his, 
 qui ridunt, quia flebunt! et:beati lugentes, 
 quia consolabuntur!

atque ut omnia dominus doceret 
 praefigurationi utrisque populi conuenire, dixit : ideo ecce 
 ego mitto ad uos prophetas et sapientes et 
 scribas et ex illis occidetis in synagogis et 
 persequemini eos de ciuitate in ciuitatem 
 ut ueniat super uos omnis sanguis iustus, qui 
 effusus est super. terram a sanguine Abel 
 iusti usque ad sanguinem Zachariae filii 
 Barrachihel, quem occidistis inter templum et 
 altare.

∗∗∗∗∗Abel itaque sanguis abeo exquiritur, qui secundum 
 Cayn praefigurationem iustos est persecutus et maledictus a terra

 

 
 
 
 est, quae aperiens os suum sanguinem fratris excepit. in corpore 
 enim Christi, in quo et apostoli et ecclesia est, omnium sanguinem 
 uniuersa eorum caro et posteritas suscepit proclamantibus ipsis: 
 sanguis eius super nos et super filios nostros.

Rerum itaque in Cayn gestarum praefigurationem effectorum

fides est consecuta nec secerni possunt a praeformationis exemplo, 
 in quos\' eiusdem reatus est ultio consecuta. uerum etiam in eo, 
 quod dictum est: nonne si recte offeras, recte 
 autem non diuidas, peccasti? praeter rei, praesentis 
 effectum futuri quoque species continetur;

deo enim non placent 
 nisi communia et participata et amicata. promissa ergo dei expectans 
 populus per legem, etiamsi. cum praeceptorum obseruantia recte 
 deo offerat, tamen, nisi hanc ipsam dei legem, quae umbra est 
 futurorum, cum gentium congregatione communicet, peccauit.

recte ergo non diuidens crimine detenebitur. Cayn namque inuidens 
 fratri non participauerat sibi conspectae a deo hostiae gratiam 
 et peccator, quia non recte diuideret, constitutus est. quo 
 exemplo probatas deo fidelium ex gentibus hostias nisi, qui sub 
 lege sunt, diuidant, etiam si lege recte utantur, in crimine sunt. 
 
 
 DE LAMECH.

Sed ne in Lamech quidem extra futuri speciem res geruntur. 
 hic refertur fuisse duarum uxorum maritus, quarum nominibus 
 etiam tertiae mulieris, ab eius tamen coniugio liberae, nomen 
 adiectum est atque etiam idem Lamech scribitur ista dixisse: 
 dixit autem Lamech mulieribus suis Adae 
 et Sellae: audite uocem meam, mulieres Lamech, 
 intuemini uerba mea, quoniam uirum occidi 
 in uulnere mihi et iuuenem in liuore meo,

 

 
 
 
 quoniam septies uindicatum est de Cayn, de 
 Lamech autem septuagies septies.

et quis hic 
 est illo iusto Abel iustior, cuius tanto nunc maiore poena mors 
 uindicanda sit? nomen perempti tacetur, uulnus non ad peremptum, 
 sed ad peremptorem refertur et liuor caedentis potius docetur esse, 
 non caesi.

interfectio iuuenis uxoribus nuntiatur; cum trium mulierum 
 nomina contineantur, tantum ad duas sermo est. prophetat 
 impius et ultra Cayn poenam ultionem commissae a se caedis 
 accumulat.

Haec non transcursim audienda sunt, sed in his futurorum 
 figuratio scrutanda est.

Lamech principis sacerdotum habet speciem, 
 qui consentientibus sibi Iudaeis et gentibus cruci dominum subfigit; 
 nam ex atrio principis sacerdotum ad Herodem idem dominus 
 ductus est plebe credentium a sceleris communione secreta et 
 idcirco duabus tamquam sociis sibi et uxoribus caedem iuuenis 
 gloriatur.

et quia nullus de eo sensus est poenae, in se et uulnera et 
 liuorem iniuriae et caedis excepit. instinctu etiam prophetico est 
 locutus; nam et tum princeps sacerdotum nesciens prophetauit, 
 sicut in euangeliis scriptum est: unus autem ex his 
 Cayphas nomine, cum esset summus sacerdos 
 anni illius, dixit eis: uos nescitis nihil nec 
 percipitis, quia expedit nobis, ut unus homo 
 moriatur pro plebe et non uniuersa gens 
 pereat. hoc autem a se non dixit, sed cum 
 esset summus sacerdos anni illius, prophetauit. 
 concurrunt ergo omnia sibi personis, rebus, effectu et 
 gestorum fides speciem complectitur futurorum.

numerus quoque 
 in Cayn et Lamech poenae non sine aliqua significatione perscribitur. 
 cum enim secundum prophetas septemplex poena in iniustos 
 sit constituta, Petrus, super quem ecclesiam tamquam uiuo

 

 
 
 
 fundamento (dominus) aedificabat, an peccanti in se secundum 
 legem septies sit remissurus, interrogat; cui dominus, ut septuagies 
 septies indulgeret, respondit per hanc significantiam docens ipsam 
 illis, qui credituri essent,; passionis suae poenam remittendam, 
 cum, in quantum uindicta eius multiplicata esset. in tantum rursum 
 ucnia abundaret.

Seth deinde nascitur et in perempti Abel locum semen in 
 eo aliud excitatur Eua ita dicente: excitauit mihi deus 
 semen aliud pro Abel, quem occidit Cain.

interpretatio autem Seth nominis est \'fundamentum fidei, et cum 
 Abel iustus et cum in locum iusti Seth genitus sit, reseruata semper 
 a deo sanctorum generatio et per successiones renouata intellegitur 
 fidelibus in Petro fundamentis fidem ecclesia sustentatura. 
 
 
 DE NOE.

Quae erga Noe gesta sunt, negari non possunt plena esse 
 et uirtutibus dei (et) exemplis futurorum. nam in quantumlibet 
 aut hebes ingenium sit aut auersa a ueri intellegentia uoluntas. 
 at tamen illic dicta gestaque sunt. quae etiam inuitis sensum 
 ueritatis eliciant. atque, ut in singulis rerum effectibus uirtus 
 prophetica intellegatur, quid cui rei sit comparandum.

breuiter 
 edendum est. Noe enim, quem ex uirgine dominus adsumpsit, 
 hominem praefigurat atque, ut id ipsum ex scripturae ipsius uerbis 
 cognitum fiat, cuiusmodi de eo prophetia Lamech patris eius fuerit, 
 noscendum est : et Lamech genuit filium et uocauit 
 nomen eius Noe dicens : hic requiescere 
 faciet nos ab operibus nostris et a tristitiis 
 manuum nostrarum et a terra, cui maledixit

 

 
 
 
 dominus deus.

sed haec, ut arbitror, in cum Noe, de quo 
 sermo est, ad perfectum conuenire non possunt. quam enim requiem 
 humano generi adtulit uel a quibus fecit operibus desisti? quin 
 etiam sub eo uniuersitas hominum deletur, diluuium infunditur; terra 
 conspectui eius uiri redditur, in grauioribus etiam postea uirtutibus 
 uiuitur. et ubi requies per Noe erit reddita ? in eo autem, qui 
 facturus sit requiem, potestas est designata faciendi.

porro autem 
 nec naturae hominis conuenit nec scriptum legitur nec re ipsa 
 intellegitur Noe horum aliquid fecisse, sed plera. quae Noe erant 
 propria, scriptura planissime edidit: cum deo probabilis est. cum 
 iustus inuenitur, cum arcam facere iubetur. cum in cum ingreditur. 
 cum coruum emittit, cum columbam et recipit et remittit, cum 
 egreditur ex arca, cum uineam plantat, cum ex fructu eius ebrius nudatur, 
 cum a (\'Cham inridetur, cum a Sem et Iafeth contegitur. 
 cum in unum maledictionem et in duos benedictionis ordinem 
 modumque constituit. haec, ab eo ut sunt gesta, intellegenda sunt.

Sed magnum in his futuri sacramentum continetur ac de 
 singulis suo loco tractabimus, tum cum oporteat sibi inuicem res 
 personasque conferre.

erit ergo huic Noe dominus noster, qui 
 uerbum caro factum est, comparatus, qui et ait in 
 euangeliis: uenite ad me omnes, qui laboratis et 
 onerati estis, et ego uos reficiam. tollite 
 iugum meum super uos et discite, quia mitis 
 sum et humilis corde, et inuenietis requiem 
 animabus uestris. iugum enim meum suaue 
 est et onus meum leue est.

facit ergo requiescere et 

 

 
 
 
 animabus requiem impertit et ob imminens iudicium in doctrinae 
 et ecclesiae suae arcam filios et genitos et nuncupatos recondit et 
 spiritum sanctum tribuit et moritur et inridetur et resurgit et

humano generi recte perperamue gestorum poenam sanctificationemque 
 constituit. et in eo quidem, cum arcam ingredi aut 
 egredi ex ea Noe iubetur, ratio ecclesiae sanctificationis est contuenda. 
 scriptum enim ėst: introibis autem in arcam 
 tu et filii tui et uxor tua et uxores filiorum 
 tuorum; et rursum: dixit dominus deus ad Noe 
 dicens:

exi de arca tu et uxor tua et filii tui 
 
 et uxores filiorum tuorum. sexum arcam ingredientium 
 inuicem sociat, uirorum ad uirum, mulierum ad feminam. 
 continentes scilicet ecclesiam introituros oportere esse significans. 
 sui postea unumquemque coniugii copiam recepturum ∗ ∗ ∗ ∗ ∗ 
 * ∗ ∗ ∗ * * * ∗ ∗ ∗ ∗ ∗ ∗ ∗ ∗ ∗ ∗ * ∗ ∗ * * ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ 
 cum ter est emissa.

Et sequens quidem emissio non incertum est quid praefiguret.

cum oliuae namque fructuosis foliis reuertitur, non iam manu 
 recipienda, sed reuolans. impletum autem istud est, cum accepto 
 sancto spiritu septuaginta discipuli ad praedicandum euangelium 
 emissi cum gloria subditorum sibi immundorum spirituum reuertuntur- tuntru, 
 fructum misericordiae dei, qui significatus in oliua est,

sancto spiritu reportante et quia discedentibus his postea a domino 
 nullam etiam requiem esset habiturus. cum fructu tamen ad Noe 
 columba reuolauit significans per id in reditu secundo et subiectis 
 daemoniis sancti spiritus fructum et discedentibus a domino discipulis 
 consistendi adhuc re(quiem nullam). tertia uero emissio

 

 
 
 
 atque euolatio habitationem eius, quae in credente est, praeformat 
 spiritu sancto emisso in aeternum (in) fidelium animis permanente.

Iam uero de fructu plantatae uineae ebrietas passionis est 
 species. uineam enim ex Egypto transtulit et plantauit dominus, 
 et rursum : uinea d omini Sabaoth domus Israhel 
 est. ex operibus enim translati et plantati populi sui passionis est 
 causa. quam Noe ebrietatem si forte quis non pertinere [se] ad speciem 
 dominicae mortis existimabit, de consequentibus arguetur, quamquam 
 potatus in euangeliis calix mortem passionis ostendat.

tres 
 autem filii cum essent, nuditas patris ridetur ab uno et rursum 
 contegitur a duobus; sed cum duo unianimiter texerint, maledicto 
 tertio in duobus tamen operis unius diuersa benedictio est. sub 
\t his autem tribus filiis uniuersitas hominum monstratur, id est sub 
 lege uiuentium et sub gratia iustificatorum et gentium. ex quibus 
 
 gentes mortem | domini et nudum dei corpus irridunt, in duobus 
 autem contegentibus nuditatem lex et gratia continetur.

Quia autem Iaphet in domibus Sem collocatur, figuram 
 gentium ostendit, quae ad fidem inductae sunt; Sem uero Israhelitici 
 populi personam gerit∗ ∗ ∗ ∗ ∗ ∗ ∗ ∗ ∗ ∗ ∗ 
 * * * ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ 
 ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗
 
 
 DE ABRAHAM .

∗ ∗ ∗ ∗ ∗ 
 Sarra etiam ecclesiam signat, Agar synagogam .........

semen autem uocatum in Ysaac Christum esse monstrat; in quo 
 etiam praefiguratio passionis est edita, cum a patre ad hostiam 
 uocatur, cum ligna sacrificii suscipit, cum ad consummationem 
 hostiae aries assistit. ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗

In littera Abrae addita unus est numerus, in ea, 
 quae Sarrae accedit, centum habentur et saluator relictis

nonaginta nouem in montibus abiit unam, 
 
 quae errauerat, quaerere. ergo unus numerus 
 in littera Abrae additur. unus est enim dominus Iesus 
 Christus, natus ex uirgine, et ab illo uno omnia crimina credentium 
 mundata sunt. et quod per se explendum erat in Abraam. praefigurat: 
 ille per adiectionem unius pater gentium nuncupatur, ipse 
 per assumptionem unius pater et redemptor gentium constituitur 
 reddita Sarrae, id est ecclesiae primitiuae caelestis Ierusalem, 
 centesima oue. * * * * * * * * * * * * * * * * * * * * * * * * * 
 
 
 18* Sicut pater ille familias in euangelio trino aduentu infructuosam 
 ficulneam uisitauit, sic sancta mater ecclesia saluatoris 
 aduentum annuo recursu per trium septimanarum secretum spatium

 

 

 

 

 

 

 

 

 

 
 
 
 sibi indicauit. uenit enim filius hominis quaerere 
 et saluum facere, quod perierat. uenit ante legem, 
 quia per naturalem intellectum, quid unicuique agendum quidue 
 sequendum sit, innotuit. uenit sub lege, quia patriarcharum exemplis 
 et prophetarum praeconiis semini Abrahae legalia confirmauit 
 decreta. uenit tertio post legem per gratiam ad uocationem gentium, 
 ut a solis ortu usque ad occasum laudare discerent pueri 
 nomen domini, quos usque ad finem mundi ad suae maiestatis 
 cultum exhortari non desinit. * * * * * ** * * *
 
 
 DE VSAHAC .

| ∗ ∗ ∗ ∗ ∗ 
 Rebecca duplicem habet figuram coniugii et partus et in coniugio 
 ecclesiae typum praefert: camelos, id est gentes Christo subditas, 
 potat; fidei auditum per inaures docet; armillas manuum ostendit 
 boni operis ornatus; de nuptiis interrogata consociandorum Christo 
 more respondet, ut ad uisum perueniat; de domo patris egreditur 
 ostendens, quia, nisi renuntiauerit quis uitiis et concupiscentiis, 
 Christi seruus esse non poterit; duas gentes duos populos signat. 
 * ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗

 

 

 

 

 
 
 
 
 
 DE JACOB .

∗ ∗ ∗ ∗ ∗ 
 proprietatem nominis huius scriptura interpretante. et dixit 
 Esau ad Iacob: da mihi gustare de coctura\'(rufa) 
 hac, quia deficio.

propter hoc appellatum est 
 nomen eius Edom. primitiua deinde sua ob cibum uendidit 
 dicens: ecce ego morior, et quo mihi hos primatus? 
 in primatibus autem haec apud ueteres erat dignitas,

ut domus paternae hereditatem primogenitus optineret fratribus, 
 qui deinceps essent, ei subditis. ergo cum in corpore uiuentibus 
 primitiuorum dignitas de uita sit, quam sub praefiguratione 
 populi infidelis Esau ob carnalia desideria uendebat, non utique 
 de praesenti primitiuorum honore desperat dicens: ecce ego 
 morior, et quo mihi hos primatus ? — nam ante 
 mortem primatus ille, qui hominum est, percipiebatur —, sed quia, 
 formam populi in se gerens, primitiuus ipse per legem — prior enim 
 hic populus in dei hereditatem fuerat electus — de spe resurrectionis 
 et gloriae dei excidit, desideriis corporis occupatus suum honorem 
 desperasse se proferebat, quem primogenitum conuenerat sperare 
 post mortem.

Desperante itaque Esau de primitiis suis cetera et secundum 
 facti fidem et secundum praefigurationis uirtutem geruntur.

Ysahac itaque cum esset hebetibus oculis, secundum consuetudinem 
 monet Esau, uti sibi ex uenatione cibum praeparet et ante tempus 
 suae mortis benedicatur ab eo. idque Rebecca cum comperisset, 
 Iacob adhortatur, escas patri de haedis duobus citus praeparet et 
 Esau stola induatur;

manus eius, quia leuis sit, atque ceruicem 
 illigatis sibi haedorum pellibus mentiatur. quibus gestis

 

 
 
 
 benedictionem. quae Esau erat parata, praeripuit. dehinc benedicitur talibus 
 uerbis: ecce odor filii mei sicut odor agri pleni, 
 quem benedixit dominus. et det tibi dominus 
 H rore caeli desusum et ab ubertate terrae 
 abundantiam frumenti et uini. et seruiant tibi 
 gentes et adorabunt te principes et esto dominus 
 fratris tui et adorabunt te filii patris 
 tui; et qui maledixerit te, maledictus erit, 
 et qui benedixerit te, benedictus erit.

Geritur quidem rl\'s secundum praesentem in Esau et Iacob 
 effectum, sed spiritualis praeformatio ordinem suum optinet. 
 uendiderat per desideria corporis primatus suos senior futurorum 
 honorem ob luxum praesentium desperans eosque contra iacturam 
 praesentium iunior coemit.

numquid non corporaliter gestis spiritualiter 
 gerenda succedunt? qui infideles sunt, omne bonum in 
 uoluptate positum existimant et anterior populus honorem 
 resurrectionis per desideria carnis amisit; credentes autem 
 renuntiant praesentibus gaudiis omnem in futurorum spem suam 
 locantes et ob eam animo et corpore continentes praeripiunt 
 destinata seniori.

nant Iacob Esau stola induitur, quae pro immortalitatis 
 ueste commemorari solet etiam in euangelio, ubi 
 stolam primam iunior frater et idem accepti patrimonii decoctor 
 accepti. et quia ex peccatis esset in nitorem innocentiae transferendus, 
 ideo Iacob haedorum pellibus tegitur, re quidem ipsa 
 fratris speciem imitaturus. sed quia ex peccatore esset dignitatem 
 occupatae benedictionis habiturus, in pellibus emortuarum pecudum 
 formam peccatoris adsumit.

Ipsa autem benedictionis ratio uerborumque uirtus nihil 
 illic secundum gesta praesentia intelligendum esse demonstrat.

benedicitur enim Iacob, ut de rore caeli et ubertate terrae abundet 
 uino et tritico. contra uero famem periclitatus est et ex Egypto

frumenta emit. in seruitutem ei gentes subiciuntur; quin potius 
 in ius Pharaonis ipse cum omni sua familia se dedit. adorandus a 
 principibus dicitur, sed magis dominante Laban seruitutem multi 
 temporis pertulit.

dominus fratri suo constituitur; at quid fratrcm 
 suum tamquam dominum adorauit? ergo quia scriptura mendacio 
 non periclitatur, licet in Iacob haec dicta sint, in populum tamen. 
 quem praeformabat. et significantur l\'t. aguntur. haec enim omnia 
 secundum prophetica et euangelica promissa fidelibus reseruantur, 
 quippe mundum et angelos iudicaturis et in regni caelestis consortium 
 destinatis.

Denique ipsud illud benedictionis exordium non res praesentes, 
 sed futuras perfectasque complectitur. ait enim: ecce

odor filii mei tamquam odor ari pleni, quum 
 benedixit deus. odor spiritus est praescientia, ager plenus 
 perfectio fructuum est. et ager, sicut euangelia docent, pro 
 saeculo nuncupatur; benedictum autem saeculum non utique, quod

dissoluetur et non erit, sed quod aeternum et perfectis fructibus 
 plenum est, significari existimandum est. ergo cum idem sit odor 
 Iacob, qui agri pleni est, odor autem secundum naturam rerum 
 praescientia sit spiritus, cum, quid unaquaeque res sit. ex odoratione 
 sentitur, hanc odorari se, id est praescire spiritu, benedictionem 
 populi iunioris Ysahac significat atque aeterni saeculi futuram 
 utroque illo, id est et saeculo et qui eo sit usurus, aeterno.

Atque ut abundantem dei misericordiam in praeformandis 
 sub praesentibus futurorum effectibus cerneremus, omnia ita dili-

genter edita atque scripta sunt, ut et in rem gestam et in spem 
 futuram unus atque idem historiae ordo concurreret. benedicturus 
 enim Ysahac Iacob pro Esau sollicitus est, ne quoquo genere fallatur; 
 Esau enim se Iacob esse dicebat. caecus ergo Ysahac cum esset,

 

 
 
 
 dicebat: accede ad me et pertentabo te, fili, si tu 
 es filius meus Esau aut non.

et quamquam iile esset 
 
 et Esau esset stola indutus et eius speciem pellium adsumptione 
 mentitus, tamen non sine suspicione contractatus a caeco est. ait 
 enim, cum palparet eum: uox quidem uox Iacob, 
 manus autem manus sunt Esau. ergo per haec 
 sollicitus in Esau Ysahac docetur affectus.

quo postea reuertente 
 
 ex agro atque uenatu et se patri tamquam primogenitum, ut benedic 
 at sibi , ingerente et praereptione benedictionis comperta Ysahac 
 non commouetur; quin potius in benedictionis ipsius confirmatione 
 persistit dicens: si dominum illum feci tuum 
 et omnes fratres eius feci illi seruos, frumento 
 et uino confirmaui eum, tibi autem quid 
 faciam, fili ?

quin potius fletu et lacrimis, ut se benediceret, 
 deprecanti ita ait: ecce ab ubertate terrae erit 
 habitatio tua et a rore caeli desusum et in 
 gladio tuo uiues et fratri tuo seruies. erit 
 autem, cum deposueris iugum ipsius a collo 
 tuo.

Unde igitur haec conuersio uoluntatis est? et cur dissentit 
 a se hominis affectus, nisi quod sermo scripturae et ad rerum 
 efficientiam et ad spei expectationem temperatur? sollicitudinem 
 
 interrogantis! de affectu patrio habuit, demutationem benedictionis 
 de spiritali scientia abnegauit.

illic rem naturae egit, hic praeformationis 
 ordinem tenuit; illic pater in primogeniti sanctificatione 
 sollicitus est, hic in benedictione populi iunioris prophetae spiritu 
 perseuerat.

et rem gestam historia loquitur et spem praefiguratam 
 suus ordo non deserit. sed ne in eo quidem prophetica ratio cessauit; 
 quin peccator et prior populus benedictionem populi iunioris posset 
 30 sperare, si crederet.

omnibus enim patet aditus ad salutem et iter 

 

 
 
 
 uitae non molestiis suis, quae utique nullae sunt, sed arbitrii nostri 
 iure difficile est. ad consequendam enim dei misericordiam humanae 
 uoluntatis est mora, quod ex hoc ipso, quia de Esau est, sermone 
 fit cognitum. benedici enim se poposcerat, sed pater spiritali motu

instinctus eum et saeculo reliquit et gladio permisit et seruituti 
 fratris addixit. sed ne haec in perpetuum et sine reditu paenitentiae 
 decreta existimarentur, benedictionem, quam postulabat, in id 
 distulit, cum iugum eius dominaturi fratris deposuisset a collo suo. 
 sui ergo relinquitur iuris iugum deponere, quia unicuique ad fidem 
 ius propriae uoluntatis est liberum benedictione tum digno, cum 
 se in fidei libertatem ex inreligiositatis seruitute transtulerit. 
 
 
 DE MOVSE.

Editio rerum in Moyse gestarum coeptae quoque iam ab 
 Adam praefigurationis ordinem tenuit. et dignum hoc misericordia 
 dei, ut omnium patriarcharum suorum gesta in aliquantum per-

fectionem eorum, quae in domino nostro consummanda erant, 
 imitarentur. ea enim, quae in uno illo et per unum illum expleta sunt, 
 per species et tempora et generationes praeformantur ex aliquo. 
 neque enim tot saeculorum imitatio consequi potuit id, quod in 
 uno illo est ueritatis, sed tamen nihil ita in singulis uel per singulos 
 gestum est, ut non ea, quae deinceps aut per eum aut in eo consummata 
 sunt, prope ipsam gestorum praesentium imitationem 
 loquerentur.

Moyses etenim natus eo tempore, quo omnes masculini

sexus editos Pharao necari praeceperat, per lignum aquae innatans 
 dux populo reseruatur. odium et metus regis numquid non par 
 atque idem tempore eo, quo dominus noster secundum hominem est 
 natus, exarsit in eundem nobis hominem, quem adsumpsit per

sacramentum ligni atque aquae in se, ac sibi ad caelestem gloriam 
 deputatum et regem gentium constitutum? hunc deinde abluenda

 

 
 
 
 fluuio Pharaonis filia suscepit Moysen. soror cum adesset, nutricem 
 ex Hebreis optulit. matrem deinde exhibuit, alendum illa suscepit 
 et Pharao filiae retulit, quae receptum adsumpsit in filium.

Iunge personas, compara effectus, gesta intuere, inuenies 
 in praesentium imitatione consequentium ueritatem. sub Moysi 
 enim sorore lex usque ad sacramentum ligni atque aquae Christum 
 prosecuta est. in Pharaonis uero filia gentium forma est, quae.

quamuis secundum historiae fidem paruolum uiderit, tamen effectu 
 ipso uirtutem prophetiae retinuit. lex enim ecclesiae tamquam 
 Pharaonis filiae synagogam et nutriculam et matrem infantis exhibuit 
 ac sic spiritalis ordo conseruatus in gestis est. ab hac enim lege id 
 docente nutriri secundum carnem Christum conuenit, ab illa oportuit 
 adoptari.

magnus factus Moyses detentos in seruitio fratres 
 requirit. deinde dominantem et iniuriam uni eorum inferentem 
 Aegyptium prosternit ac postea ab eo ipso, quem de Aegyptio erat 
 ultus, arguitur. nonne Christus consummatae et perfectae aetatis 
 cum esset, populum suum, qui secundum carnem ei fratres sunt. 
 uisitat ? uenit enim ad oues perditas modus Israhel. 
 nonne dominantem eorum diabolum prostrauit et uicit?

nemo 
 enim uasa fortis diripiet, nisi prius fortem alligauerit. nonne 
 ab his ipsis, quibus et de diabolo ultionem et de seruitio 
 libertatem reddebat, arguitur ? ita consummationem in deo gratiae 
 consequitur ea, quae in latore legis imitatio est.

Rubus in conspectu Moysi conflagrat nec tamen uritur: 
 ecclesia uidelicet ex peccatorum persecutionum et temptationum 
 flammis succenditur apostolo dicente: angustiam sustinentes, 
 inopiam tolerantes, sed non abrelinquimur. deicimur, sed non perimus, semper 
 passiones Iesu in corpore circumferentes, 
 ut et uita Iesu Christi in corpore nostro

manifestetur. ita omnium iniquitatum in nos incendia 
 desaeuiunt nec amburunt.

Ponitur deinde signum fidei uirga in serpentem demutata 
 et abolita serpens rursus in uirgam.

sed demutatio ista ad fidei 
 confirmationem est, non ad naturae conuersionem. et quia in 
 uirga potestas est regni et in serpente diaboli nuncupatio est, credere 
 in cum ammonemur, qui ex deo saeculorum. Beelzebul 
 existimatus est, deinde ex Beelzebul dicto atque existimato per

resurrectionis demutationem deus saeculorum, id quod erat, agnitus 
 est. cuius rei fidem sequens signum specie imitationis expleuit et 
 spei satisfaciens et tempori. nam cum insinuata manus candorem 
 niuis accepit, in sinu paterno quiescentes nos, id est Abrahae et

Ysahac et Iacob, illuminandos esse significat natura corporis 
 nostri in speciem gloriae atque honoris absorta. cum autem rursum 
 ad id, quod fuerat, manus insinuata reuocatur, id, quod in signo 
 fuerat praeformatum, nondum esse docetur in tempore. cum uero 
 signo tertio aqua ex fluuio sumpta et in terram fusa sit sanguis, 
 sacramenti ratio miscetur his, siquidem qui per aquam abluti in 
 cognitionem sint sanguinis transituri.

Magnum est in his, quae sub patriarchis gesta sunt, ita rerum 
 effectum contineri, ut nihil sibi in his, quae postea in domino expleta 
 sunt, nec loco nec tempore nec ratione dissideat. in eo enim abso-

lutae ueritatis speciem imitatio praemissa consequitur et tamquam 
 imago eius formae, cuius est aemula, comparatur. gesta namque 
 sibi ipsa quidem ueritas est — secundum enim corporales efficientias 
 agebatur —, sed ipsa illa humanorum actuum ueritas diuinae erat 
 operationis imitatio et hoc ad ueram spei nostrae ac fidei eruditionem 
 ita fiebat, cum nihil in dei rebus repperiretur, quod non 
 tamquam praemeditatum antea in ipsis hominum et aetatibus et

 

 
 
 
 moribus et effectibus cerneretur.

quamquam enim omni superiore 
 sermone ostensum sit usque ad egressum populi ex Egypto Moysi 
 gesta cum gestis aut in domino aut per dominum conuenire, tamen 
 etiam nunc corporeae ueritati imitatio spiritalis adnectitur.

In deserto enim populus sitiit, aqua amara est, murmur in 
 ducem est, lignum ostenditur tinctuque eius aqua dulcis efficitur 
 et in eo et iustificatio et iudicia et temptatio decernitur.

atque 
 exinde ad duodecim fontes aquarum et septuaginta arbores palmarum 
 uenitur et apud aquas considitur. auertant licet mentes 
 studia obnitentium et infidelium error inoboedientiae obice sensum 
 intellegentiae suae obseret, non tamen tanti operis poterunt ignorare 
 uirtutem.

quid enim in se momenti lignum habebat quamue efficaciam 
 in se materies inanimis continebat, ut amaritudinem aboleret, 
 ut dulcedinem gigneret, ut naturam et inueheret et auferret, dum 
 id, quod triste abhorrebat, dulce sentitur?

et quia in eo, quod ad 
 praesens gerebatur, efficientia est uirtutis dei in aliud naturam ex 
 altero transferentis, tamen non eguisse ligni officio existimandus est, 
 ut demutationem aquis non nisi eius intercessione praestaret.

Uerum quia omnia deus poterat, arcanum operationis suae 
 in tempora reseruatum molitur in praesens. populo namque in 
 deserto moranti.aqua inutilis erat et quidem populos pro aquis 
 saepe nuncupatos repperimus, cum dicitur: uiderunt te 
 aquae, deus, et timuerunt, et rursum: omnes 
 aquae, plaudite manibus.

ergo siue ipsae per naturam 
 suam aquae amarae siue omnis populus in deserto manens 
 et nondum promissionis terram adepturus per murmurationem, 
 quae ex contumacia gignitur, amarus ligni sacramento dulcis efficitur. 
 et non solum ab eo, quod erat, deficit, sed in melius et ultra 
 usum necessarium mutatur; non enim solum amara esse desiit,

sed dulcis est reddita. lignum ergo et in praesentem aquam operatur 
 et in populis sub aquae nomine nuncupatis sacramento uirtutis 
 suae utile est.

In hoc ligno apud eundem Moysen uita omnium pendet, 
 cum dicit: uidebitis uitam uestram pendentem 
 in conspectu oculorum ucstrorum nocte et die 
 et timebitis et non credetis uitae uestrae. 
 hoc in panem apud Hieremiam inicitur ita: super me cogitauerunt 
 cogitationem dicentes :

uellite, iniciamus 
 lignum in panem eius. ex hac materie 
 uirga est magos uincens, Pharaonem terrens, Aegyptum conterens. 
 mare diuidens, pelagum refundens, fontem eliciens, amaritudinem 
 adimens, dulcedinem tribuens; huius enim sacramento mitificantur

infidelium corda et ex peccatorum atque impietatis aniaritudine 
 
 in fidei dulcedinem transferuntur. ac ne non omnia sacramenti 
 latentis effectibus conuenirent illis, quae tunc gerebantur, scriptura 
 subiecit dicens : ibi posuit deus iustificationes et 
 iudicia et ibi temptauit eum. \'ibi\' cum dicitur, non 
 loci significatio est, sed facti. non enim in loco illo ullas dispositiones 
 iustificationum et iudiciorum et temptationum extare inuenimus.

Contra uero in ligni sacramento, in quo dominus pependit, 
 in quo secum omnia, quae humani generis saluti aduersabantur, 
 adfixit, et iustificatio est, quia iustus ex fide est, et iudicia sunt, 
 quia, qui non credit, iam iudicatus est, et temptatio 
 est, quia per scandalum crucis salus est;

crux enim pereun-25 
 
 tibus stultitia, uirtus autem dei in salutem credentibus. itaque 
 cum opprobrium crucis temptatio est fidei, cum infidelitas causa 
 iudicii, cum fides iustificationis est merces, merito sacramento 
 ligni aquam ex amaritudine in dulcedinem transferentis et iustificatio 
 et iudicia et temptatio continetur. 311

 

 
 
 
 37. Et uenerunt in Elym et erant ibi duodecim 
 fontes aquarum et septuaginta arbores 
 palmarum. consederunt autem ibi ad aquas. 
 consummatur ergo in rebus gerendis dispositio spiritalis; nam ex 
 Merra, loco amaritudinis, in Klym, ubi XII fontes aquarum et 
 septuaginta arbores palmarum erant, uenitur. post cognitionem

 
 sacramenti ligni, apostolicae uidelicet euangelicae praroicationis, 
 sedes expetitur septuaginta praedicatoribus pro tempore inumbrantibus 
 et duodecim apostolis in aeternum fluentibus et, quia 
 septuaginta praedicatores euangelii electi infideles postea reperti 
 sunt, cum tamen fructum fidei subiectis sibi immundis spiritibus 
 rettulissent, apostolis in fidei praedicatione durantibus, facta 
 licet septuaginta arborum cum duodecim fontibus mentione, 
 
 secundum tamen scripturae fidem in solaaquarum ! sede requiescitur.

Iam uero in coturnicum carnibus et mannae cibo quanta 
 et quam absoluta rei spiritalis est ratio! populus, qui ex Egypto 
 fuerat eductus, aduersus duces murmurat; carnes, quibus in Egypto 
 uti solebat, desiderat. grex coturnicum uespere aduolans castra 
 operit; earum carnibus populus alitur. matutino manna inuenitur.

sine discrimine aetatis aut sexus unicuique idem mensurae modus 
 decernitur: plus colligens non abundat, minus recondens non eget. 
 in his, quae ultra necessitatem erant, uermis ecferbuit. et quod 
 de manna in campo relecta erat reliquum, sole incalescente contabuit.

die sexto duplum reconditur nec corrumpitur, die septimo manna 
 abstinetur, quibusdam tamen in cassum expectantibus. ad postremum 
 gomor singulis destinatum uase aureo reconditum futurae 
 generationi in testimonium reseruatur.

Atque etiam illud contuendum est, quod manna in temptationem 
 datur: per eius obseruantiam unusquisque, an praeceptis 
 dei sit idoneus, probaturus. ita enim scriptum est: dixit d ominus 
 ad Moysen: ecce ego pluam uobis panes

 

 
 
 
 de caelo et exiet populus et colliget unius

diei in diem, ut temptem eos, si ingrodietur 
 in legem meam an non. de carnibus uero ita dictum est: 
 ad uesperam editis carnem et mane replemini

pane..comestio ad uesperum in carne, expletio autem mane 
 significatur in manna. ergo quod ad carnem pertinet, illud est, 
 quod populus in deserto manens desiderio consuetudinis detinetur; 
 nam carnes Aegypti desiderat. assumit ad uesperum, infidelis 
 scilicet deo et promissorum eius impatiens usque ad consumma-

tionem saeculi, quae significatur in uespere, desideriis mundi, qui 
 sub Aegypto frequenter significatus sit. denique semel tantum 
 hanc carnem populus habuit, ut data non ad usum necessarium, 
 sed ad praefigurationis significantiam doceretur. in manna uero 
 temptatio est; temptatur enim per eam populus, utrum oboediens 
 deo futurus sit, id est utrum uerum de caelo panem digni erunt 
 sumere, et temptationis huius ratio de consequentibus expetenda est.

Mane inuenitur; hoc enim in resurrectione domini caelestis 
 cibi tempus est. idem uniuersae aetati et sexui praestituitur; secundum 
 naturam humanam contrarium — quando enim tantundem cibi 
 
 paruolo et uiro necessarium est? —, sed secundum spiritalem praeformationem 
 aptissimum est aequaliter uniuersis caelesti cibo 
 impertiendo, ad uirtutem partibus indiscreto — sacramentum enim 
 scientibus loquimur — non abundante quoquam de maioribus neque

indigente de minimis, aequaliter scilicet omnibus ex eo, quod discretum 
 
 partibus sumebatur, expletis. in his autem, quae collecta 
 ultra mensuram sunt et in mane exuberauerunt, quod et uermis 
 et putor est, non ambiguum est eis, qui ultra caeleste munus et 
 doctrinam spiritalem non necessaria congregauerint, esse ea et

 

 
 
 
 sensu faetida, id est a ueritate corrupta, et daemoniorum uitiis 
 ecferuescentia, scilicet uermibus inquieta, sole incalescente, id est 
 Christo, qui sol iustitiae est, ad iudicium reuertente quondam soluenda 
 de liquido.

In duplici autem die sexto ob septimi requiem mannae congregatione 
 spiritalium operum accumulata praeparatio admonetur 
 praeparatis bonis tum, cum requies adsit, usuris. denique quod de 
 sexto die superest, non corrumpitur. cum, quod extra mensuram 
 ceterorum dierum sit, faeteat.

ita et his, quae extra praeseriptum 
 sint, praesumpta corruptio est. in hoc igitur aetatis nostrae tempore 
 operandum est, quo uti possimus in requie. tempus autem 
 huius sexti millesimi anni est, quod sub numero diei sexti significatur 
 propheta dicente: quia anni mille in c o nspectu 
 domini tamquam dies una.

alitur ergo populus 
 die septimo, id est requie domini, cibis pridie conditis et his, 
 quae praeparauerat, utitur non reperturus septimo, quo ali possit, 
 multis in campum prodeuntibus et nihil repperientibus, conclusis 
 scilicet temporibus saeculorum nihil aliud in usum requiei nostrae, 
 quam quod ante a nobis sit praeparatum et conditum, reperturi.

Reseruari deinde uase aureo in progenies futuras gomor 
 mannae in conspectu domini iubetur. sed ubi tandem hoc uas est et 
 ubi est manna, quae condita est post frequentes populi captiuitates? 
 post gemina excidia urbis et templi non extat, quod repositum est. 
 et quid ?

ergo ignorasse deum manna non posse in progeniem reseruari 
 existimamus? non utique ipsa futura hominum consilia prouidens 
 ignorasse credendus est, sed per speciem aurei uasis et 
 mannae in conspectu dei conditae et in futuras generationes reseruatae 
 pretiosum eum et aeternum futurum, qui acceptam corpore

 

 
 
 
 suo tamquam uase aureo mannam reseruaturus esset, ostendit deo 
 suscepti huius a nobis spiritalis cibi incontaminatam custodiam 
 contuente.

DE OSEE. 
 
 Et in libro prophetarum ad Osee et alius domini sermo 
 legitur: uade, accipe tibi uxorem fornicationis,

quoniam fornicando fornicabitur terra a domino. 
 et post multa, quae media sunt plena maledictionis in eam, 
 et post partum Israhel et Non-dilectae et Non-populi-mei haec 
 cognoscuntur: disponam autem illis ea die testamentum 
 cum bestiis agri et uolatilibus caeli 
 et serpentibus terrae et arcum et frameam 
 et bellum conteram de terra et conlocabo te in 
 spe (et sponsabo te mihi) ipsi in aeternum. 
 sponsabo te mihi in iustitia et fide et cognosces 
 dominum. et erit in illa die, dicit dominus: 
 exaudiam caelo et caelum (exaudiet) 
 terrae et terra exaudiet frumentum et uinum 
 et oleum eaque audiet Israhel. et seminabo 
 eam mihi super terram et diligam Non-dilectam 
 e t dicam Non-populo-meo:

Populusmeustu. 
 et quantum arbitror, nullus cunctandi locus est, quin 
 praefiguratam hic ecclesiae praefigurationem intellegamus, cum 
 quando apostolus id, quod superius de huius fornicariae filiis ad

 

 
 
 
 Osee erat dictum, referendum esse ad fidelium populum existimauerit 
 dicens ad Corinthios: uocauit nos non tantum 
 ex Iudeis, sed etiam ex nationibus, 
 sicut et in Osee dicit : uocabo eum, qui Nonpopulus-meus. 
 Populus - meus et Non-dilectam 
 Dilectam. et erit in loco, quocumque uocabuntur 
 Non-poputus-meus, illic uocabuntur 
 filii dei uiui.

Quod igitur in propheta corporaliter gerebatur, id est 
 coniugium at que generatio —namex fornicaria tres geniti sunt, quorum 
 primus ex praecepto dei Israhel nuncupatus est, sequens nata 
 Dilecta dicta est, tertius Non-populus-mcus uocitatus —, id per deum 
 ad spiritalem intellegentiam et confirmatur et geritur.

hanc enim fornicariam 
 iunctam prophetae sponsam sibi dominus in iustitia et fide 
 effecit testamentum disponens cum bestiis agri, id est cum hominibus 
 iure saeculi inmanibus, et cum uolatilibus caeli, scilicet 
 sub inanitate mundi huius et uacuitate uiuentibus, et cum serpentibus 
 terrae, nempe uenenato animo atque fallente in corpore constitutis, 
 arcum in serpentibus, frameam in uolatilibus, bellum 
 contriturus in bestiis, ex genere telorum et animantium nominibus 
 diuersos humanae mentis instinctus edomiturus in pace, bella 
 bestiarum, iacula uolantium, uenena serpentium.

Exaudiens quoque caelo caelum et terrae terra significat 
 in eo, qui audiat et qui audiatur, diuersitatem in numero, 
 id ipsum tamen, quod audiat audiaturque, esse demonstrans, 
 cum caelo caelum exaudiat et terrae terra, significatio uero et 
 diuinitatis in caelo et corporalitatis in terra. et quia dominus 
 ex deo homo natus est et nos ex homine sumus conformes 
 deo futuri, idcirco caelo caelum et terrae audiet terra.

in 
 
 frumento uero et uino et oleo, quod audiet, cum utique his

 

 
 
 insen-

sibilibus sensus audientiae nullus sit, tamen sub sacramcnto unctionis 
 et corporis se esse, qui in his sit auditurus, ostendit. per quae 
 audiente Israhel desponsatam sibi in spem fornicariam seminauit 
 praetermisso eo, qui nuncupatus est Israhel, ceteris\' honorem 
 demutationis impertiens, ut, qui non populus suus erat, populus suus 
 sit et, quae non erat dilecta, Dilecta sit.

Israhel namque. in Abrahanr patre suo electus ex gentibus 
 est, ut in Psalmis dictum est: domus Iacob de populo 
 barbaro. sed peccatis immorans et uanis religionibus deditus

et promissis dei infidelis promissorum effectus capere non meruit 
 et prior electus in dei populum honorem electionis amisit. tacetur 
 enim de Israhel prius ex fornicaria edito et omnis de postea genitis 
 dei sermo est reiectis antea et ab affectu ac proprietate summotis 
 natis ad non diligendum, genitis ad non utendum. sed primum 
 fornicaria in sponsam deo fidei et iustitiae electa; dehinc qui non 
 dilecti, qui non sui, qui de fornicariae partu, hi uiuentis dei filii nuncupantur.

et hic quidem dei sermo, quo propheta 
 uxorem accipere fornicariam iubetur, idcirco commemorandus fuit, 
 ut, quia praeformari omnia per gesta ueteris testamenti eaque in 
 domino et per dominum gerenda esse docemur, hoc ipso, quod prophetae 
 fornicaria iungitur, intellegeremus ostendi gentilem ignorantiam 
 doctrinis prophetalibus copulari, ex quibus geniti ex non 
 dilectis dilecti, ex non populo populus, ex fornicaria matre dei 
 filii uocarentur. 
 
 
 DE HIESU NAUE.

Et hoc quidem quamuis utile fuerit ad cognoscendam spiritalium 
 gestorum significantiam tractasse, tamen hac uel maxime 
 causa hic locus commemoratus a nobis est, ut, quia futurus nobis

 

 
 
 
 de Raab sermo esset, per quem praeformari in ea ecclesiam ostenderemus, 
 tuto comparationem hanc ecclesiae atque meretricis pro 
 sensus nostri intellegentia poneremus, cum quando fornicaria prophetae 
 iuncta ad ecclesiae praeformationem in spem aeternam 
 iustitiae et fidei et cognitionis dei repperiretur esse desponsa.

et 
 in eo quidem, quod sub Hiesu omnia in ea gesta sunt, maxima uirtus 
 est prophetiae. in Hiesu enim cognominato absoluta futuri sacramenti 
 ratio monstrata est. namque post multum dei ad Moysen sermonem, 
 cum dictum ei esset, ut omnia secundum speciem, quam in monte 
 uidisset, faceret in terra, Hiesum, qui Auses antea uocitabatur, cognominauit 
 ducem populo ad terram repromissionis pergenti futurum. 
 ad speciem caelestis uisionis iussus Moyses uniuersa disponere 
 illud duci futuro nomen adiecit, quod erat aeterno duci iam in 
 caelestibus praeparatum.

Nam ut hic synagogae princeps, ita ille ecclesiae. ut hic 
 dux promissae terrae optinendae, ita ille dux terrae hereditandae, 
 de qua dominus ait: beati mites, quoniam ipsi 
 hereditabunt terram.

ut hie post Moysen, ita ille post 
 legem. ut huic iterata cultello petrino circumcisio praecepta, 
 ita a domino, qui et uerbum acutum est penetrans 
 usque ad diuisionem animae et lapis angularis, circumcisio cordis spiritaliter innouata est. ut hic diuidens 
 aquas, ita ille diuidens populos; ait enim: non ueni pacem 
 mittere, sed diuisionem.

ut hic lapides duodeofm in 
 testimonium aeternum et ex profundo in terram reserauit et ex 
 terra in profundo collocauit, ita ille apostolicam doctrinam et ex 
 synagoga protulit et in synagoga dereliquit etiam nunc ea, si 
 uellet. usura, cum ad testimonium aeternum in duodecim 
 lapidibus apostolica doctrina et prolata esset ex lege et tamen 
 repperiretur in lege.

Diuisio autem ipsa aquarum quam euidens quamque absoluta 
 est, cum pars integra et plena constiterit, altera arefacto

alueo in mare omnis effluxerit media tamen area domini cum 
 sacerdotibus constituta! qua significatione intelligitur partem populi 
 a cursu peccatorum et mortis suae in aduentu arcae dei, id est 
 aduentu corporeo, destituram cetera in mare, hoc est in dampnationem 
 saeculi huius et consortium, defluente.

Sub hoc igitur Hiesu quae a Raab et in Raab gesta sunt, 
 contuendum est. exploratores namque duo ad speculandam

terram et in Hiericho ciuitatem ad meretricis huius domum 
 deuerterunt. hos suscipit et occultat; rege ab ea deditionem eorum 
 postulante reuersos esse mentitur. deinde ipsis domi conditis ait 
 scire se, quod omnia urbis eius ipsis dominus tradiderit deumque 
 eorum esse susum in caelo et in terra deorsum.

ut se atque omnem domum suam tempore capiendae urbis conseruent, 
 precatur. exploratores pollicentur, quicquid intra domum 
 eius repertum esset, incolume mansurum, sibi ipsum (reum) 
 futurum, quisque domo esset egressus; esse autem signum pen-

dentis de fenestra restis coccineae constituunt remque omnem 
 Hiesu nuntiant. ad urbem deinde acceditur. hanc sacerdotes cum 
 arca domini sex diebus circumeunt, septimo autem die cum septies 
 circumissent, tuba canente ciuitatis muri conciderunt et cunctis, 
 qui in urbe erant, peremtis sola Raab ab Hiesu cum [cum] omni 
 domo sua conseruatur.

Hic ordo rerum magnis spiritaliter gerendorum sacramentis 
 conexus est. duos ab Hiesu missos terrae exploratores meretrix domi

 

 
 
 
 suscepit: legem et prophetiam ad explorandam hominum fidem 
 missam peccatrix ecclesia recepit, per quam confitetur deus et 
 in caelo susum et in terra deorsum. post spiritalem 
 eius generationem natiuitatem contestatam corpoream didicit 
 enim in his: post hoc in terris uisus est et inter 
 hominum conuersatus. est.

ab hisdem etiam signum 
 salutis accepit in coccino, colore scilicet pro dignitate regio et pro 
 corporatione sanguineo, quod utrumque in passione conuenit, cum 
 et tali habitu dominus indutus est et sanguis ei fluxit e latere.

hoc 
 coccinum et Manasses accepit in signo, hoc sanguine et consignatae 
 in Aegypto domus tutae sunt et testamenti liber conspersus est 
 et sanctificatus est populus. quisque autem de familia extra domum 
 repertus esset, sibi reus est constitutus docens eos, qui extra 
 ecclesiam fuissent, causam sibi mortis futuros.

Hiericho autem in huius mundi speciem posita sex diebus 
 circuitur, septimo ad uocem tubae concidit et domus Raab per 
 Hiesum integra reseruatur.

sex milium enim annorum in sex diebus 
 tempus ostenditur, quo circa mundum est oberratum et quodam 
 generationum circulo circumcursatum, eodem ipso mundo ad tubae 
 uocem in tempore septimo millesimo resoluendo, sola ecclesia per 
 exploratorum susceptionem, per dei in corpore confessionem, per signum 
 coccini per Hiesum decretum, cum omni sua familia reseruanda.

Admonuimus frequenter eam lectioni diuinarum scripturarum 
 diligentiam adhiberi oportere, quae sollicito examine et 
 iudicio non inani posset discernere, quando rerum gestarum commemoratio 
 uel simpliciter esset intellegenda uel typice, ne intemperanter 
 atque imperite utroque abusi utrumque inutile

 

 

 
 
 
 audientibus redderemus, si aut simplicium cognitio inani praefigurationum 
 assertione corrumperetur aut uirtus praefigurationum sub 
 simplicium opinione ignoraretur, quamquam ita se diuinae scripturae 
 sermo habeat, ut, ut nihil illic inane nihilque extra causam 
 alicuius necessitatis, nihil non sub discrimine consectandae a nobis 
 intellegentiae editum repperiatur.

Namque dum creatio orbis refertur, deus cognoscitur in 
 creando; dum Enoch translatus auditur posse effici; homo intellegitur 
 aeternus; dum Loth perustis quinque ciuitatibus reseruaturus, curam 
 deo esse innocentium discimus: dum contra edictum dei retro 
 respiciens uxor eius in columnam salis demutatur, ad oboedientiam 
 constitutionum dei exempli metu erudimur; dum peccata Amorreorum 
 expectantur impleri, et misericordiam dei et iustitiam 
 cognoscimus. cum et expectatione eius desinendi nobis a peccatis 
 tempus prorogetur et in consummationem scelerum ultio dilata 
 decernitur.

Iam uero generationum ordo, Abrahae electio, patriarcharum 
 procreatio. populi seruitus, Egyptiorum cladl\'s, maris diuisio, 
 mannae irroratio. legis constitutio, sacrificiorum distinctio, iudicum 
 tempus, regnorum cognitio, populi in captiuitatem transmigratio,

sanctorum uisio, admonitio prophetarum in quantum ad cognitionem 
 
 necessaria est! in omnibus enim memoratis superius deus 
 pater et deus filius et ex deo patre deus filius, deus et homo Iesus 
 Christus, agnoscitur, dum in creatione mundi deus iubet et deus 
 efficit, dum homo ad communis imaginis speciem formatur, dum 
 pluit sulphur et ignem dominus a domino-nam nec sibi quis iuberet, 
 ut faceret, nec communionem suam ad alterum solus extenderet 
 nec sibi daret atque a se unus acciperet —, dum homo ab Abraham 
 uidetur et deus adoratur, dum in Iacob lucta ab homine deus

 

 
 
 
 uidetur, dum hominem tenens bi-nedici se a domino postulat. dum 
 a Nabuchodonosor tribus tantum pueris in caminum missis 
 similis dei filio quartus aspicitur, dum parit uirgo Emmanuhel 
 eum, qui nobiscum deus est.

Haec ergo ab omnibus significata in uno illo cognita et 
 expleta reseruari in memoriam scriptis et consignatis uoluminibus 
 conuenit, ut posteritas successionum gestis temporis anterioris 
 instructa et praesentia etiam in praeteritis contemplaretur et 
 praeterita nunc quoque in praesentibus ueneraretur.

nanique eadem 
 cum perfecta ueritatis cognitio est, si ueritas ex ratione intelligatur — 
 omnia enim ad cognitionem nostram atque ad firmissimam iudicii 
 nostri fidem scripta sunt —, neque haec, quae ex sententia dei in 
 libros relata sunt, cognitione posteritatis eguerunt.

sed cognitione 
 scripturarum posteritas indigebat, ut ueritatem disceret, ut doctrinam 
 ueritatis ex ratione susciperet, ut scientiam uitae tamquam 
 ab ipsis cunis prouectam sequeretur, scilicet non ambigeret deum 
 ex deo, cum dominus plueret a domino, non ignoraret deum unum 
 innascibilem, cum deus iuberet, non nesciret deum unigenitum, cum 
 deus faceret, non ambigeret, quod duo unum sint, cum unum 
 communis imaginis in homine conderetur exemplum, non negaret. 
 quod deus in hominem ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ . 
 ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ 
 ∗ ∗∗ ∗ ∗ ∗ ∗

∗ ∗ ∗ ∗ ∗ 
 ∗ ∗ ∗ ∗ ∗ 
 patribus genitos. et promptum est audire Paulum gloriantem, 
 quod ex Hebreis Israhelita sit de tribu Beniamin. ergo 
 cum Heliae officium sit conuertere corda patrum ad filios,

 

 
 
 
 perfectae ei praedicationis mysterium reseruatur, ut ad eam fidem 
 patres conuertat, quam iam eiusdem spiritus prophetiae confirmauit 
 in filiis.