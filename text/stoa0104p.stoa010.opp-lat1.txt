Animaduerto quaesitum apud fratres quid potius obseruari 
 oporteret in personam eorum, qui in haeresi quidem sed in nomine Dei 
 15 nostri Iesu Christi [sint) tincti, postmodum inde digressi et suppliciter 
 ad ecclesiam Dei aduolantes, totis praecordiis paenitentiam agerent 
 et erroris sui damnationem nunc demum intellegentes auxilium salutis 
 ab ea implorarent, utrum uetustissima consuetudine ac traditione 
 ecclesiastica post illum quod foris quidem sed in nomine Iesu Christi 
 Domini nostri acceperunt baptisma tantummodo imponi eis manum 
 ab episcopo ad accipiendum spiritum sanctum sufficeret et haec manus 
 nus impositio signum fidei iteratum atque consummatum eis praestaret, 
 an uero etiam iteratum baptisma his necessarium esset

 

 
 
 
 tamquam nihil habituris, si hoc quoque adepti ex integro non fuissent, 
 perinde ac si numquam baptizati in nomine Iesu Christi forent. 
 ideoque nonnulla super hac noua quaestione scripta aut rescripta esse 
 iactabantur, quibus utraque pars ad dostruenda aliena summo studio 
 nitebatur. in quo genere quaestionis, ut mihi uidetur, nulla omnino 
 potuisset controuersia aut disceptatio emergere, si unusquisque nostrum 
 contentus uenerabili ecclesiarum omnium auctoritate et necessaria 
 humilitate nihil innouare gestiret, cum locum contradictioni non 
 quemlibet animaduerteret. namque omne quod et anceps et ambiguum 
 et in diuersis sententiis prudentium ac fidelium uirorum constitutum 
 est, si contra priscam et memorabilem cunctorum emeritorum sanctorum 
 et fidelium solemnissimam obseruationem iudicatur, damnari 
 utique debet, cum in re olim composita et ordinata, quodcumque est 
 illud quod contra ecclesiarum quietem atque pacem in medium producatur 
 nihil praeter discordias et simultates et schismata allaturum: 
 ubi nullus alius fructus reperiatur nisi hic solus, ut unus 
 homo, quicumque ille est, magnae prudentiae et constantiae esse 
 apud quosdam lenes homines inani gloria praedicetur et haereticorum 
 stupore praeditus, quibus hoc unicum perditionis solacium 
 est si non soli peccare uideantur, errores et uitia uniuersarum ecclesiarum 
 correxisse apud simillimos sui et compares celebretur. haereticorum 
 enim omnium hoc studium atque propositum.est sanctissimae 
 matri nostrae ecclesiae eiuscemodi et plurimas quantas calumnias nectere 
 et inuenisse aliquid quod ei crimini uel etiam leuiter dari 
 posset summam gloriam ducere. quod cum nullum sanae mentis fidelium 
 tenere uel maxime nullum omnino in quocumque clero constitutum 
 ac multo magis episcoporum audere deceat, monstri simile 
 est ipsos episcopos talia scandala cogitare et turpitudinem matris 
 ecclesiae, si quam putant in hoc negotio esse, contra praeceptum legis 
 et omnium scripturarum nimis inreuerenter cum ipsa ipsorum turpitudine 
 et periculo non uereri detegere, quamquam nulla sit in hoc 
 nisi in errore ipsorum illorum turpitudo ecclesiae. itaque deterius 
 delinquitur ab hominibus eiusmodi, si id quod in obseruatione antiquissima 
 aliis tamquam non recte fiat reprehenditur, et ab his qui 
 ante nos fuerunt, tum etiam a nobis recte obseruatum esse et

 
 
 
 seruari manifeste ac fortiter ostendatur, ita ut etsi paribus argumentis 
 ex utraque parte congrederemur, tamen quia non poterat id 
 quod innouabatur sine dissensione fratrum et damno ecclesiastico 
 consistere, utique non debeat contra fas quod aiunt et nefas id est 
 contra bonum et aequum ecclesiae matri quasi macula temere infligi, 
 eisque qui hoc adtentarent audaciae huius atque impietatis ignominia 
 merito deberet adscribi. sed quoniam non est in nostra potestate ut 
 secundum praeceptum apostoli id ipsum dicamus omnes neue sint in 
 nobis schismata, tamen in quantum possumus conitimur huius tractatus 
 statum demonstrare et turbulentis hominibus ut uel nunc suum 
 negotium agere incipiant persuadere, consecuturis plurimum etiam 
 nobis, si hoc quoque consilio sano tandem uoluerint adquiescere. 
 et ideo quaecumque sanctarum scripturarum ad hanc partem pertinentia 
 sunt capitula necessario in unum congeremus, et quae uidentur 
 esse diuersa aut uaria quantum poterit manifeste inter se conglutinabimus 
 et utilitatem ac commodum singulorum pro mediocritate 
 nostra examinabimus, ut agendi in ecclesia formam et consuetudinem 
 saluberrimam atque pacificam uniuersis fratribus insinuemus.

Igitur adgredientibus tractatum salutaris et noui hoc est spiritalis 
 et euangelici baptismatis in primis occurrit notissima omnibus praedicatio 
 celebrata atque coepta ab Ioanne baptista, qui aliquantum desciscens 
 a lege id est Moysi antiquissimo baptismate et uiam nouae et 
 uerae gratiae praesternens [et] baptismate quod interim exercebat 
 aquae et paenitentiae sensim aures Iudaeorum praeueniebat et occupabat 
 spiritalis baptismatis futuri annuntiatione, adhortans eos et 
 dicens: qui post me uenit fortior me est, cuius ego non 
 sum dignus corrigiam calciamenti soluere. ipse uos 
 baptizabit in spiritu sancto et igni. propter quod nobis 
 quoque huius sermonis orsus hinc incipere debebit. nam et Dominus 
 hanc eandem uocem Ioannis post suam resurrectionem in actis

 

 
 
 
 apostolorum confirmans praecepit eis ab Hierosolymis non 
 discedere, sed exspectare illam promissionem patris 
 quam audistis a me, quia Ioannes quidem baptizau it it 
 aqua, uos autem baptizabimini spiritu sancto non post 
 multos hos dies. itemque Petrus eadem uerba Domini percensuit, 
 rationem pro se apud apostolos reddens dicendo: cum autem 
 inciperem loqui ego, irruit spiritus sanctus super 
 eos, sicut et super nos in principio, et recordatus sum 
 sermonem Domini sicut dicebat: Ioannes quidem baptizauit 
 aqua, uos autem baptizabimini spiritu sancto. 
 si ergo aequale donum dedit eis sicut et nobis credentibus 
 Dominum legum Christum, ego quis eram qui 
 possem probibere Domino? et iterum: uiri fratres, scitis 
 quia a diebus antiquis in nobis Deus elegit per os 
 meum audire gentes uerbum euangelii et credere et 
 qui corda nouit Deus testimonium perhibuit dans eis 
 spiritum sanctum sicut et nobis. ac propterea huius 
 sententiae quae sit uis et potestas considerare debemus. ait enim Dominus 
 eis qui postmodum baptizari haberent, quia crederent, baptizandos 
 esse, non quemadmodum a se in aqua in paenitentiam, sed in 
 spiritu sancto. de qua praedicatione cum utique nemo nostrum possit 
 ambigere, manifestum est qua ratione homines in spiritu sancto 
 baptizati sint. nam et proprie in ipso solo sancto spiritu baptizati 
 sunt qui crediderunt, quia Ioannes discreuit et dixit dicens se quidem 
 in aqua baptizare, uenturum autem qui in spiritu sancto baptizet. 
 gratia et uirtute Dei sunt t et hoc et occulta largiente et operante, 
 nihilominus autem etiam in baptismate spiritus et aquae, praeterea 
 etiam in baptismate spiritus in sanguine proprio uniuscuiusque, sicut 
 declarant nobis sanctae scripturae , quarum per singula quaeque 
 eorum quae enarrabimus adferemus perspicuas probationes.

Ad quae forte tu, qui nouum quid inducis, continuo impatienter 
 respondeas ut soles dixisse in euangelio Dominum: nisi quis 
 denuo natus fuerit ex aqua et spiritu, non potest 
 introire in regnum caelorum. ex quo manifeste apparet illi

 
 
 
 baptisma solum prodesse cui possit etiam spiritus sanctus inesse: super 
 ipsum enim Dominum cum baptizaretur spiritum sanctum descendisse 
 factumque eius atque dictum pariter congruere nec alia ulla ratione 
 mysterium istud posse consistere. cui responso nemo nostrum adeo 
 ita insanus reperitur aut contumax ut audeat contra fas aut contra 
 uerum contradicere, scilicet rebus integris et omni modo ita in ecclesia 
 gerundis et secundum disciplinae ordinem perpetuo a nobis\' 
 obseruandis. sed si in eodem nouo testamento haec quae in isto negotio 
 deprehendimus adunata nonnumquam reperiantur quodam modo 
 diuisa ac separata et proinde disposita atque si sint singula, uideamus 
 utrum possint esse aliquando etiam singulariter solitaria,, quasi 
 non sint mutila sed tamquam integra atque perfecta. nam cum per 
 manus impositionem episcopi datur unicuique credenti spiritus sanctus, 
 sicut apostoli circa Samaritanos post Philippi baptisma manum 
 eis imponendo fecerunt, et hac ratione spiritum sanctum in eos contulerunt, 
 quod ut fieri posset ipsi pro eis orauerunt, nondum enim 
 super quemquam eorum descenderat spiritus, tantum autem baptizati 
 erant in nomine Domini Iesu: Dominus quoque noster post resurrectionem, 
 cum insufflasset et dixisset apostolis suis accipite spiritum 
 sanctum, ita demum largitus eis spiritum sanctum.

Cum ita inuenitur, quid tibi, frater, uidetur? si quis non ab episcopo 
 baptizatus, ita ut si in continenti etiam manus ei imponatur, 
 priusquam tamen accipiat spiritum sanctum fuerit defunctus, utrum 
 censeas salutem percepisse eum necne: quoniam quidem et ipsi apostoli 
 et discipuli, qui etiam alios baptizabant, [qui etiam] a Domino 
 baptizati non statim spiritum sanctum acceperint, qui nondum erat, 
 quia Iesus nondum fuerat clarificatus, sed post resurrectionem eius 
 nec modicum interuallum temporis quo id gestum est intercesserit 
 sicuti et cum baptizati sunt a Philippo Samaritani, donec Samariam 
 rogati ab Hierusalem apostoli descenderent ad illos, ut eis manum 
 imponerent et spiritum sanctum per manus impositionem in eos

 

 
 
 
 conferrent, quoniam uel illo interuallo temporis aliquis eorum non 
 adeptus spiritum sanctum morte potuit intercipi et defraudatus gratia 
 spiritus sancti defungi. quod hodierna quoque die non potest dubitari 
 esse usitatum et euenire solitum ut plerique post baptisma sine impositione 
 manus episcopi de saeculo exeant, et tamen pro perfectis 
 fidelibus habentur. sicuti Aethiops eunuchus cum rediret ab Hierusalem 
 et legeret prophetam Esaiam et haesitaret suggerente spiritu 
 audita ueritate a Philippo diacono credidit et baptizatus est, et cum 
 ascendisset de aqua, spiritus Domini rapuit Philippum, et non uidit 
 eum iam nunc amplius eunuchus: abibat enim uiam suam gaudens. 
 quamquam, ut animaduertis, imposita ei manus non est ab episcopo, 
 ut spiritum sanctum acciperet. quod si hoc admittis et salutare esse 
 credis nec opinioni omnium fidelium refragaris, necesse est confitearis, 
 proinde autem atque hoc latius tractatu procedit, etiam illud aliud 
 latius posse consistere, id est ut per solam manus impositionem 
 episcopi, quia baptisma in nomine Iesu Christi Domini nostri praecessit, 
 possit alio homini paenitenti atque credenti etiam spiritus 
 sanctus tribui, quoniam eos qui in Christum credituri essent scriptura 
 sancta praedixit oportere in spiritu baptizari, ita ut et hi quoque non 
 uideantur minus aliquid habere quam illi qui perfecti sunt christiani, 
 nec necesse sit quaeri quale illud baptisma fuerit quod in nomine 
 Iesu Christi sunt consecuti. nisi forte in illo quoque superiore tractatu 
 circa eos qui tantum modo in nomine Christi Iesu baptizati 
 fuerint statuas etiam sine spiritu sancto posse saluos fieri, t aut non 
 hac sola ratione, sed si per manus impositionem episcopi spiritum 
 sanctum consuesse praestari aut etiam non episcopum dicas spiritum 
 sanctum solitum esse largiri.

Quod si ita est et potest aliquid horum eueniens salutem homini 
 credenti non praeripere, tu quoque ipse annuis quoniam modo dimidiatum 
 et non ut contendis consummatum mysterium fidei, si qua 
 necessitas interuenit, salutem adimere non posse credenti et

 
 
 
 paenitenti homini. aut si dicis huiusmodi hominem saluum non posse fieri, 
 omnibus episcopis salutem adimimus, quos ita periculis quam certissimis 
 adstringis, ut omnibus hominibus qui sub cura eorum agunt 
 et hac atque illac dispersis regionibus ipsorum infirmantur per semet 
 ipsos subuenire debeant, quia ceteri homines minores clericis qui 
 periclitantur hoc idem praestare non possint, ne sanguis eorum qui 
 uacui de saeculo exisse uidebuntur de manu episcoporum necesse 
 habeat requiri. porro autem, ut non ignoratis, credentibus hominibus 
 inuenitur spiritus sanctus a Domino datus sine baptismate aquae, 
 sicut actis apostolorum continetur in hunc modum: adhuc loquente 
 Petro uerba haec irruit spiritus sanctus super omnes 
 qui audiebant uerbum, et obstupefacti sunt qui erant 
 ex circumcisione fideles quotquot simul uenerant 
 cum Petro, quia et super gentes donum spiritus sancti 
 effusum est. audiebant enim eos loquentes linguis 
 suis et magnificabant Deum. tunc respondit Petrus: 
 numquid aliquis aquam prohibere potest ut non baptizentur 
 isti qui spiritum sanctum acceperunt sicut et 
 nos? et praecepit eos baptizari in nomine Iesu Christi. 
 sicut etiam idem Petrus postmodum de eisdem gentibus plenissime 
 docuit nos dicens: et nihil discreuit inter nos et ipsos, 
 fide emundatis cordibus eorum. atque hoc non erit dubium 
 in spiritu sancto homines posse sine aqua baptizari, sicut animaduertis 
 baptizatos hos prius quam aqua baptizarentur ut satisfieret et 
 Ioannis et ipsius Domini praedicationibus, quandoquidem et hi sine 
 manus impositione apostolorum et sine lauacro quod postea adepti 
 sunt gratiam repromissionis acceperint et sic paullo ante emundatis 
 cordibus eorum Deus per fidem ipsorum etiam remissionem peccatorum 
 simul eis largitus sit, ut hoc solum eis baptisma subsequons 
 praestiterit, ut inuocationem quoque nominis Iesu Christi acciperent, 
 ne quid eis deesse uideretur ad integritatem ministerii et fidei.

Quod etiam e contrario latere tractatus huius sunt consecuti ipsi 
 illi discipuli Domini nostri, super quos iam pridem baptizatos postremo

 

 
 
 
 die pentecostes superuenit spiritus sanctus, uoluntate Dei quidem non 
 . sua sponte caelo lapsus, sed ad hoc ipsum munus effusum sedet super 
 unumquemque eorum, cum iusti iam pridem, ut diximus, baptismate 
 Domini fuissent baptizati, sicut et ipsi apostoli, qui tamen omnes 
 Dominum nocte qua apprehensus est deseruisse inueniuntur, et ille 
 ipse qui gloriatus est perseueraturum se in sua fide Petrus et aduersus 
 ipsius Domini praedictum obstinatissime repugnauit, postremo 
 tamen tum ipsum negauit: ut hac ratione ostenderetur nobis quae 
 medio tempore quoquo modo contraxerant delicta, eadem haec in eis 
 fide postmodum sincera per baptisma spiritus sancti non dubie esse 
 dimissa. nec ulla, ut puto, alia ex causa apostoli his quos in spiritu 
 sancto adloquebantur praeceperant ut in nomine Christi Iesu baptizarentur, 
 nisi quia uirtus nominis Iesu super quemcumque hominum 
 baptismate inuocata ad salutem adsequendam non modicam praerogatiuam 
 ei qui baptizaretur praestare posset, sicuti Petrus in actis 
 apostolorum enarrat dicens: nec enim aliud est nomen sub 
 caelo quod datum est hominibus, in quo oportet saluos 
 fieri nos. sicut etiam apostolus Paulus aperit ostendens, quia 
 Deus exaltauit Iesum Dominum nostrum et donauit illi 
 nomen ad hoc ut sit super omne nomen, ut in nomine 
 Iesu omnes genua curuent caelestium et terrestrium 
 et infernorum, et omnis lingua confiteatur 
 quia Dominus est Iesus in gloria patris, et ille in quo 
 cum baptizaretur inuocatum esset in nomine Iesu, licet in aliquo errore 
 consequeretur, tamen quandoque non prohiberetur rectum sapere et 
 errorem suum corrigere et ad ecclesiam et ad episcopum uenire et 
 sinceriter confiteri Iesum nostrum coram hominibus, ut tunc cum ab 
 episcopo ei manus imponeretur, etiam spiritum sanctum acciperet, nec 
 inuocationem illam pristinam nominis Iesu amitteret, quam nemini 
 nostrum licet damnare, quum haec nuda et singularis si in errore sit 
 constituta non posset ad salutem praestandam sufficere, ne hac

 

 
 
 
 ratione etiam ethnicos et haereticos abutentes nomen Iesu credamus ad 
 salutem sine uera re atque integra posse peruenire. quam tamen 
 inuocationem nominis Iesu correctione erroris et agnitione fidei ueritatis 
 et abscisa omni labe praeteritae conuersationis mysterio Dei 
 circa eiusmodi homines rite perpetratam locum quem habitura non 
 erat obtinere et postremo in fide recta et ad integritatem signi praestandam 
 non obesse supplemento eius quod deerat accedente perquam 
 utile est credere, et tot annorum totque ecclesiarum itemque 
 apostolorum et episcoporum auctoritati cum bona ratione adquiescere, 
 cum sit maximum incommodum ac dispendium sanctissimae matris 
 ecclesiae aduersus prisca consulta post tot saeculorum tantam seriem 
 nunc primum repente ac sine ratione insurgere. nec enim propter 
 aliud Petrus, qui iam fuerat baptizatus et quid sentiret de Domino 
 ab ipso Domino erat interrogatus, et ueritate reuelationis patris caelestis 
 in eum collocata, quod Dominus noster non solum Christus, 
 uerum etiam filius Dei uiui esset confessus, postmodum eidem Christo 
 praedicanti de sua passione refragatus esse monstratus est, et propterea 
 satanas dici ostensus est, nisi quia futurum erat ut quidam 
 tametsi uariantes in sententia propria et claudicantes aliquando in 
 fide atque doctrina, cum in nomine Iesu baptizarentur, tamen si interuallo 
 quodam temporis recorrigere id potuissent, non propterea a 
 salute exciderent, sed quandoque resipuissent, integram spem salutis 
 paenitendo obtinerent, praesertim cum spiritum sanctum, quo baptizari 
 unusquisque hominum debet, acciperent, t aliquid tale designassent, 
 sicuti non solum Petrum hoc passum esse in euangelio deprehendimus, 
 uerum uniuersos quoque discipulos, quibus iam baptizatis postea 
 Dominus ait quia uos omnes scandalizabimini in me: 
 qui omnes ut animaduertimus correcta fide sua post resurrectionem 
 Domini in spiritu sancto sunt baptizati, ut non immerito hodie quoque 
 credamus homines correctos a pristino errore in spiritu sancto 
 posse baptizari. qui cum aqua baptizarentur in nomine Domini 
 aliquando scabram habuissent fidem, quoniam multum interest utrum 
 in totum quis non sit baptizatus in nomine Domini nostri Iesu Christi,

 

 
 
 
 an uero in aliquo claudicet cum baptizatur baptismate aquae, quod 
 minus est, dummodo postea constet in ueritate sincera fides in baptismate 
 spiritus, quod non dubie maius est.

Nec aestimes huic tractatui contrarium esse quod dixit Dominus: 
 ite, docete gentes, tinguite eos in nomine patris et 
 filii et* spiritus sancti. quia cum hoc uerum et rectum et 
 omnibus modis in ecclesia obseruandum sit et obseruari quoque solitum 
 sit, tamen considerare oportet quod inuocatio nominis Iesu non 
 debet a nobis futilis uideri propter uenerationem et uirtutem ipsius 
 nominis, in quo nomine uirtutes omnes solent fieri et nonnumquam 
 aliquae etiam ab hominibus extraneis. ceterum quo pertinent illa 
 uerba Christi, qui negaturum se esse dixit nec nosse eos qui sibi in 
 die iudicii dicturi essent: Domine, Domine, nonne in tuo nomine 
 prophetauimus et in nomine tuo daemonia eiecimus 
 et in nomine tuo uirtutes magnas fecimus, respondendo 
 eis etiam cum iureiurando quia, numquam cognoui 
 uos, discedite a me qui operamini iniquitatem, nisi 
 ostenderetur nobis nonnumquam etiam ab his qui operarentur iniquitatem 
 posse per nimiam uirtutem nominis Iesu etiam haec fieri. idcircoque 
 debet inuocatio haec nominis Iesu quasi initium quoddam mysterii 
 dominici commune nobis et ceteris omnibus accipi, quod possit 
 postmodum residuis rebus impleri, alias non profutura talis inuocatio 
 cum sola permanserit, quia post mortem eiusmodi hominis non potest 
 ei quicquam omnino adici uel suppleri aut in aliquo prodesse in die 
 iudicii, cum illi a Domino nostro quae supra memorauimus coeperint 
 exprobrari: qui tamen uniuersi hodie ut sibi his modis subueniant 
 quibus supra ostendimus, non possunt ab ullo hominum tam dure tamque 
 crudeliter prohiberi.

Sed ad haec, ut soles, contradices, opponendo nobis tunc cum baptizarentur 
 integre ac recte discipulos ac non ut hos haereticos esse 
 baptizatos. quod ex persona ipsorum et eius qui baptizauit illos sumas 
 necesse est. et ideo nos ad propositionem hanc tuam non ut accusatores 
 discipulorum Domini respondemus, sed sicuti compellimur, quia

 

 
 
 
 necesse est ubi et quando et quemadmodum unicuique nostrum salus 
 sit praestita rationibus inuestigemus. namque natum esse Dominum 
 nostrum et Christum esse eum multis rationibus a discipulis eius non 
 immerito credi uidebatur, quod ex tribu Iuda, quod ex genere Dauid 
 quodque in ciuitate Bethleem fuisset natus et quod pastoribus ab angelis 
 quoniam saluator illis natus esset eodem momento fuisset annuntiatus, 
 quo in oriente uisa eius stella sollicitissime fuisset a magis 
 requisitus et adoratus et illustribus donis et insignibus muneribus 
 honoratus, quod puer admodum in templo sedens cum legis doctoribus 
 prudenter et cum admiratione omnium disputasset, quod cum baptizaretur, 
 ita ut nulli alii contigerat, caelis apertis descensione spiritus 
 sancti et super eum mansione testimonio etiam patris sui itemque 
 Ioannis baptistae fuisset clarificatus, quod supra humanam mediocritatem 
 corda et cogitationes uniuersorum intelligeret, quod languores 
 et uitia et ualetudines cum potestate maxima curaret atque sanaret, 
 quod remissiones peccatorum cum euidenti probatione praestaret, 
 quod daemonia iussu expelleret, quod leprosos uerbo mundaret, quod 
 aquam in uinum conuertendo conuiuium nuptiale admirabili laetitia 
 amplificaret, quod caecis uisionem restitueret aut indulgeret, quod 
 doctrinam patris cum omni fiducia assereret, quod in loco deserto de 
 quinque panibus quinque milia hominum saturaret, quod reliquiae 
 atque buccellae plus quam duodecim cophinos implerent, quod mortuos 
 pro sua pietate passim suscitaret, quod uentis et mari ut quiescerent 
 imperaret, quod super mare pedibus ambularet, quod uirtutes omnes 
 omnino perficeret.

Quibus rebus et huiuscemodi compluribus factis ad claritatem eius 
 pertinentibus consequens esse uidebatur ut quemadmodum Iudaei de 
 Christo sentiunt, quod tamen de Iesu Christo Domino nostro non 
 credunt, ut etiam ipsi existimarent, ut talis et tantus nulla obita 
 morte in aeternum perseueret, et regnum Israel et totius orbis in 
 perpetuum quod non corriperetur possideret. unde etiam Iudaei ausi 
 fuerunt eum rapere et in regnum unguere: quod quidem necesse 
 habuit ille subterfugere: ac propterea discipuli eius arbitrabantur

 
 
 
 quod nulla alia ratione uitam aeternam his praestaturus esset, nisi 
 primum ipse uitam hanc temporalem cum illa aeterna in se ipso 
 continuasset. denique cum conuersarentur in Galilaea dixit eis Iesus: 
 incipit filius hominis tradi in manus hominum et 
 interficient eum, et post triduum resurget. et contristati 
 sunt nimis, quia, sicuti diximus, longe diuersum prius animis ac mente 
 conceperant. denique hic fuit etiam Iudaeorum sermo contradictionis 
 aduersus eum, cum se ipse quidem doceret eos et futura annuntiaret, 
 illi autem dicerent: nos audiuimus a lege quia Christus 
 manet in aeternum: et quomodo tu dicis quia exaltari 
 oportet filium hominis? itaque fuit discipulorum eadem haec 
 praesumptio de Christo, prorumpente in istum sermonem incrudelitatis 
 suae Petro ipso duce ac principe apostolorum. cum enim a Domino 
 simul cum ceteris fuisset interrogatus quidnam sentiret de ipso, 
 id est quem esse eum existimaret, et primo ueritatem confessus fuisset 
 dicens esse eum Christum filium Dei uiui et propterea beatus ab illo 
 iudicatus esset, quod hoc non carnaliter sed per patris caelestis reuelationem 
 adsecutus esset, idem tamen, ubi coepit Iesus ostendere 
 discipulis suis quia oporteret eum Hierosolymam ire et multa pati a 
 senioribus et sacerdotibus et scribis et interfici et post diem tertium 
 resurgere, nihilominus ille uerus Christi confessor post pauculos dies 
 assumpto eo coepit illum corripere dicens: propitius sit tibi, 
 non erit istud, ita ut propterea audire a Domino commeruerit: 
 uade post me satanas, scandalum mihi es, ob hoc quod 
 non saperet ea quae sunt Dei sed ea quae sunt hominum. quae increpatio 
 aduersus Petrum magis magisque eluxit adprehenso Domino, 
 cum a muliercula conterritus diceret: nescio quid dicas, neque 
 noui te, et iterum cum hoc idem diceret adhibito iureiurando et 
 tertio deuotans et iurans adfirmaret quoniam non nosset hominem et 
 non semel sed saepius eum negasset, quod consilium ei quoniam usque 
 ad passionem Domini perseueraturum erat multo prius a Domino 
 palam factum est, ut nos quoque id non ignoremus. denique post

 

 
 
 
 resurrectionem Domini unus e discipulis eius Cleopas cum esset 
 maestus secundum errorem omnium condiscipulorum suorum, ipsi 
 Domino tamquam alicui ignoto referens quod contigerat, sic locutus 
 est dicens de Iesu Nazareno, qui fuit propheta potens in factis et 
 dictis in conspectu Dei et uniuersi populi, quomodo hunc tradiderunt 
 sacerdotes et principes nostri in damnationem mortis et cruci eum 
 fixerunt. nos autem sperabamus quod ipse erat redempturus 
 Israel. iuxta quae omnes quoque discipuli adseuerationem quoque 
 mulierum, quae post resurrectionem uiderant Dominum, 
 iudicauerunt deliramenta et quidam ipsorum uiso eo non crediderunt 
 sed dubitauerunt, quique tunc non interfuerunt omnino 
 non crediderant, nisi postmodum ab ipso Domino omnibus modis 
 fuissent obiurgati atque increpati: quoniam mors eos ita offenderat 
 ut putarent eum non resurrexisse, quem innuerant mori non 
 debuisse, quia contra opinionem ipsorum semel mortuus, fuisset. 
 itaque quod ad ipsos discipulos pertinet, neque integram neque perfectam 
 fidem habuisse his modis quibus retulimus inueniuntur, et 
 quod multo grauius est, sicut in euangelio cata Ioannem scriptum est, 
 etiam alios baptizabant.

Praeterea quid dicturus es de his qui plerumque ab episcopis 
 pessimae conuersationis baptizantur: qui tamen tandem cum Deus 
 uoluerit, in sceleribus suis conuicti, etiam ipso aut prorsus etiam 
 communicatione priuantur? aut quid statues de eis qui ab episcopis 
 praue sentientibus aut imperitioribus fuerint baptizati? quando non 
 ad liquidum et integre uel etiam aliter quam oportet in traditione 
 sacramenti fuerint locuti, certe aut interrogauerint quid aut interrogantes 
 a respondentibus audierint quod minime ita interrogari aut 
 responderi. debet, quod tamen non ualde illam nostram rectam fidem 
 laedat, sed non tam ornate ut tu et composite, isti quoque simpliciores 
 homines mysterium fidei tradant. dicturus es enim utique 
 pro tua singulari diligentia hos quoque denuo baptizandos esse, cum 
 maxime eis res desit aut obstet quo minus inuiolabile illud diuinum

 

 

 

 
 
 
 mysterium fidei intemeratum possint accipere. sed enim, uirorum 
 optime, reddamus et permittamus uirtutibus caelestibus uires suas, 
 et dignationi diuinae maiestatis concedamus operationes proprias, 
 et intellegentes quantum in ea sit emolumentum libenter ei adquiescamus. 
 et ideo cum salus nostra in baptismate spiritus, quod plerumque 
 cum baptismate aquae coniunctum est, sit constituta, siquidem 
 per nos baptisma tradetur, integro et sollemniter et per omnia quae 
 scripta sunt adsignetur atque sine ulla ullius rei separatione tradatur: 
 aut si a minore clero per necessitatem traditum fuerit, euentum exspectemus 
 ut aut suppleatur a nobis aut [a] Domino supplendum 
 reseruetur: si uero ab alienis traditum fuerit, ut potest hoc negotium 
 et ut admittit corrigatur, quia spiritus sanctus extra ecclesiam non 
 sit, fides quoque non solum apud haereticos, uerum etiam apud eos 
 qui in schismate constituti sunt sana esse non possit, idcircoque 
 paenitentiam agentibus correctisque per doctrinam ueritatis et per 
 fidem ipsorum, quae postea emendata est purificato corde eorum, 
 tantummodo baptismate spiritali id est manus impositione episcopi 
 et spiritus sancti subministratione subueniri debeat. signum quoque 
 fidei integrum hoc modo et hac ratione tradi in ecclesia merito consueuit, 
 ne inuocatio nominis Iesu quae aboleri non potest contemptui 
 a nobis uideatur habita, quod utique non oportet, quamquam talis 
 inuocatio, si nihil eorum quae memorauimus secutum fuerit, ab 
 operatione salutis cesset ac uacet. dicente enim apostolo unum esse 
 baptisma, necesse est inuocatione nominis Iesu perseuerante, quia 
 non potest a quoquam hominum quae semel inuocata est auferri, si 
 eam contra decretum apostolorum geminare ausi fuerimus nimietate 
 praestandi immo superaddendi baptismatis studio: si ille qui ad 
 ecclesiam reuertitur nolit denuo baptizari, futurum est ut defraudemus 
 baptismate spiritali eum quem putamus defraudandum non 
 esse baptismate aquae.

Quid autem statues in personam eius uerbum audientis qui forte 
 adprehensus in nomine Christi statim confessus ac priusquam baptizari 
 aqua permitteretur ei fuerit punitus, utrum perisse eum pronuntiabis 
 quia non est aqua baptizatus, an uero aliquid extrinsecus

 
 
 
 patrocinari ei ad salutem existimabis, licet non sit aqua baptizatus ? 
 quod perisse eum existimabis, obuiam tibi ueniet sententia Domini 
 dicentis: quicumque me confessus fuerit coram hominibus, 
 confitebor illum et ego coram patre meo qui in 
 caelis est: quia nihil interest utrum hic uerbum audiens an fidelis 
 sit qui confitetur Dominum, dummodo ipsum Christum quem confiteri 
 oportet confiteatur, quia Dominus pari uice confitendo et ipse confessorem 
 suum apud patrem honore eum martyrii sui, ut pollicitus 
 est, exornet. quod utique non debet latius accipi, quasi possit usquequaque 
 porrigi, quia potest Christi nomen etiam haereticus aliquis, 
 qui tamen ipsum Christum negat, confiteri, quia in alium Christum 
 credit, cum Christus confiteatur quod ei prodesse minime possit, 
 si quidem Dominus non nisi se ipsum in confessionem a nobis coram 
 hominibus deduci oportere dixit, quod sine ipso et sine uenerando 
 nomine eius non potest fieri. et ideo integrum ac sincerum et incontaminatum 
 et inuiolatum utrumque debet consistere confitenti, nullo 
 delectu habito ipsius confessoris, siue ille iustus sine peccator, perfectusque 
 christianus an uero etiam nunc imperfectus, qui summo 
 discrimine suo Dominum confiteri non timuit. nec est hoc contrarium 
 superiori tractatui: quia illic quidem tempus supererat ad corrigenda 
 quae mutila uel praua sunt, et quoniam quaedam concessa sunt ipsi 
 tantummodo nomini Domini nostri, martyrium autem non nisi in 
 ipso et per ipsum Dominum possit consummari, et idcirco neque 
 Christum sine ipsius nomine quis possit confiteri neque nomen Christi 
 sine ipso Christo ad confessionem cuiquam possit patrocinari.

Quapropter totus discernendas est tractatus hic, ut possit manifestior 
 fieri. namque inuocatio nominis Iesu ideo tantum patrocinari 
 potest, si rite suppleta postea fuerit, quia et prophetae et apostoli ita 
 praedicanerunt. ait enim Iacobus in actis apostolorum: uiri fratres, 
 audite: Simon exposuit quemadmodum primum 
 Deus uisitauerit accipere ex gentibus populum nomini 
 suo, et huic consonant sermones prophetarum, sicut 
 scriptum est: post haec reuertar et reaedificabo

 

 

 
 
 
 tabernaculum illud Dauid quod cecidit et quae demolita 
 sunt eius reaedificabo, et denuo erigam illud, uti 
 exquirant residui hominum Deum et omnes gentes 
 super quas inuocatum est nomen meum super eas, 
 dicit Dominus faciens haec. itaque et residui hominum id est 
 quidam Iudaeorum et omnes gentes super quas inuocatum est nomen 
 Domini possunt et necesse habent requirere Dominum, quia ipsa inuocatio 
 nominis praebet eis occasionem uel etiam imponit necessitatem 
 requirendi Dominum: cum quibus praecipiunt scripturas sanctas, siue 
 uniuersas siue quasdam, tamen audentius de ueritate tractare quam 
 cum gentibus, super quos non est inuocatum nomen Domini Iesu filii 
 Dei uiui, sicuti nec super Iudaeos, qui ueteres tantum scripturas 
 recipiunt. et ideo utriusque huius generis homines id est Iudaei et 
 gentiles plene ut oportet credentes pari modo baptizantur. haeretici 
 uero iam baptizati aqua in nomine Iesu Christi, tantum in spiritu 
 sancto baptizandi sunt: et in Iesu, quod nomen solum datum est sub 
 caelo, in quo oporteat saluos fieri nos, merito mors contemnitur, 
 quoniam si sic perseuerent, salui esse non possunt, quia non requisiuerunt 
 Dominum post inuocationem nominis eius super eos, sicut 
 et illi t qui in eos Christus qui forte credere noluerunt, de quibus 
 Dominus ait: cauete ne quis uos in errorem inducat. 
 multi enim uenient in nomine meo dicentes: ego sum 
 Christus et multos in errorem inducent. et iterum ait: 
 tunc si qui dixerit uobis: ecce hic Christus aut hic, 
 nolite credere. surgent enim pseudochristi et pseudoprophetae 
 et dabunt signa magna et portenta, ita ut 
 errent, si*fieri potest, etiam electi. quas uirtutes non 
 dubie tunc illi sub nomine Christi facient. in quo nomine uidentur 
 quidam etiam modo quasdam uirtutes facere et falso prophetare. sed 
 certum est eos, quod ipsi non sint Christi, propterea ad Christum non 
 pertinere: quemadmodum etiam si quis desciscat a Christo, inhaerens 
 solo nomini eius [qui] non multum adiuuatur, immo magis hoc nomine 
 etiam oneratur, licet fuerit antea fidelissimus aut iustissimus aut claro 
 aliquo honoratus aut confessionis dignitate praeditus. hi enim omnes

 

 
 
 
 negando uerum Christum introducendo aut sequendo alium, cum sit 
 nullus omnino alius, nihil spei aut salutis sibi relinquunt, non aliter 
 quam illi qui coram hominibus negauerunt Christum, quos negari 
 necesse est a Christo, non habita ulla ratione ipsorum ex praecedenti 
 conuersatione eorum aut sensu aut dignitate, proinde atque ipsi ausi 
 sunt Christum id est salutem suam abrogare, damnati per huiusmodi 
 clausulam, quia manifestissimo a Domino dictum est: quicumque 
 me negauerit coram hominibus, negabo eum et ego 
 coram patre meo qui in caelis est. ut uerbum hoc quicumque 
 etiam in clausula confessionis plenissime nobis ostendat 
 quod nulla conditio ipsius confitentis obesse possit, licet negator ille 
 antea uel haereticus fuerit uel audiens ant audire incipiens, qui nondum 
 baptizatus sit, uel de haeresi ad ueritatem fidei conuersus uel 
 ab ecclesia digressus et postea reuersus sit, et tunc cum rediret 
 prius quam ei manus ab episcopo imponeretur adprehensus confiteri 
 Christum coram hominibus necesse habuerit, sicut iterum neganti 
 Christum nulla propria uetus dignitas potest ad salutem patrocinari.

Quodcnmque enim in homine ultimum in hac specie deprehensum 
 fuerit, in illo quisque nostrum iudicari necesse habebit, abolitis et obliteratis 
 omnibus quae prius gessit. et ideo cum in martyrio tanta sit 
 mutatio rerum in momento temporis, ut in re perquam ueloci possint 
 mutari uniuersa, nemo sibi blandiatur qui occasionem amiserit gloriosae 
 salutis, si forte se ab ea excluserit propria sua culpa, sicuti 
 et illa uxor Loth, quae similiter in angustiis rerum contra praeceptum 
 angelorum tantummodo post se respexit et tumulus salis facta est. 
 qua ratione etiam ille haereticus qui confitendo Christi nomen trucidatur 
 nihil postea potest corrigere, si quid de Deo aut de Christo 
 male senserit, cum in alium Deum uel in alium Christum credendo 
 semet ipsum fefellit, confessor non Christi, sed solitario Christi 
 nomine, quando et apostolus consequenter dicat: etsi corpus 
 meum tradidero, ita ut exurar igni, dilectionem autem 
 non habeam, nihil proficio. quia hoc facto nihil proficit qui 
 non habet dilectionem eius Dei et Christi, qui per legem et prophetas

 

 
 
 
 et in euangelio in hoc modo praedicatur: diliges Dominum Deum 
 tuum in toto corde tuo et in tota anima tua et in tota 
 cogitatione tua, et, diliges proximum tibi tamquam 
 te. in his enim duobus praeceptis tota lex pendet et 
 prophetae, sicut et Ioannes euangelista dicit: et omnis qui 
 diligit ex Deo natus est et cognoscit Deum, quia Deus 
 dilectio est. sicuti et Deus ait: ita enim dilexit Deus 
 mundum ut filium suum unicum daret, ut omnis qui 
 in eum crederet non periret, sed haberet uitam aeternam. 
 ut manifeste appareret eum qui hanc diligendi nos et diligendi 
 a nobis dilectionem in se non habeat inani confessione et passione 
 nihil proficere, quando ipsum apparet et constat haereticum esse qui 
 in alium Deum credat siue Christum alium accipiat quam quem 
 scripturae noui et ueteris testamenti manifeste praedicant, quae 
 patrem omnipotentem creatorem omnium et fiiium eius sine obscuritate 
 annuntiant. eueniet enim eis ut alii ab alio Deo salutem 
 exspectanti, ut tunc demum contra opinionem suam a Christo Dei patris 
 omnipotentis creatoris filio, quem blasphemauerunt, in poenam aeternam 
 damnentur, cum iudicare Deus coeperit absconsa hominum 
 secundum euangelium per Christum Iesum, eo quod in ipsum non 
 crediderint, licet ipsius nomine abluti sint.

Et usque adeo omne illud haereticorum baptisma intercedente 
 aliquo interuallo temporis corrigi potest , si quia superuixerit et 
 fidem correxerit, ut Deus noster in euangelio secundum Lucam ad 
 discipulos suos locutus est dicens: habeo autem aliud baptisma 
 baptizari. item secundum Marcum ad filios Zebedaei eadem 
 ratione dixerit: potestis bibere calicem quem ego bibo 
 aut baptismate quo ego baptizor baptizari? quod sciret 
 homines non solum aqua uerum etiam sanguine suo proprio habere 
 baptizari, ita ut et solo hoc baptismate baptizati fidem integram et 
 dignationem sinceram lauacri possint adipisci et utroque modo

 

 
 
 
 baptizari, aeque tamen unum baptisma salutis et honoris pariter et aequaliter 
 consequi. quod enim dictum est a Domino: habeo aliud baptisma 
 baptizari, hoc in loco non ut secundum baptisma ac si 
 sint duo baptismata significat, sed alterius quoque speciei baptisma ad 
 eandem salutem concurrens donatum nobis esse demonstrat. quas 
 utrasque species ab ipso Domino nostro primum initiari et sanctificari 
 oportebat, ut nobis quoque alterutra siue utraque species unum non 
 duplex salutiferum atque honorificum baptisma praestaret, et uiae 
 quaedam unius baptismatis sic nobis patefierent ut aliquando impune 
 aliqua illarum deesset, sicut in uerbum audientibus martyribus impune 
 aquae baptisma deest, quos tamen certi sumus, si quid laxamenti 
 habeant, etiam aqua solitos baptizari, itemque illis qui legitimi sunt 
 fideles effecti impune deest baptisma sanguinis proprii, quia baptizati 
 in nomine Christi redompti sunt pretiosissimo sanguine Domini, cum 
 utraque haec ex uno atque eodem fonte procedant flumina baptismatis 
 dominici, ut omnis qui sitit ueniat et bibat, sicut scriptura dicit: 
 flumina de uentre eius currebant aquae uiuae. quae 
 flumina primum apparuerunt in Domini passione, cuius de latere perforato 
 lancea militari sanguis et aqua manauit, ut emitteret duo 
 flumina diuersae speciei, sed tamen eiusdem ac singulare latus, ita ut 
 impleatur spiritu sancto quicumque credens biberit ex utroque flumine. 
 haec enim de fluminibus his loquens ostendebat Dominus 
 significans spiritum sanctum quem accepturi essent qui credituri erant 
 in illum. nondum autem erat spiritus, quia Iesus nondum 
 erat clarificatus. igitur dicens quemadmodum generari 
 potest baptisma quod apostolus unum esse praedicat, utique manifestum 
 est illa ratione, quia diuersae sunt species unius atque eiusdem 
 baptismatis ex uno uulnere profluentis in aquam et sanguinem, cum 
 illic duo sint de quibus locuti sumus baptismata aquae, id est unius 
 atque eiusdem species, cum unum esse debeat baptisma uniuscuiusque 
 species, sicut plenius sumus locuti.

Et quoniam uidemnr omne baptisma spiritale trifariam diuisisse, 
 ueniamus etiam ad probationem narrationis propositae, ne uideamur 
 proprio sensu et temere hoc fecisse. ait enim Ioannes de Domino 
 nostro in epistola sua nos docens: hic est qui uenit per aquam

 

 
 
 
 et sanguinem Iesus Christus, non in aqua tantum, sed 
 in aqua et sanguine. et spiritus est qui testimonium 
 perhibet, quia spiritus est ueritas: quia tres testimonium 
 perhibent, spiritus et aqua et sanguis. et 
 isti tres unum sunt. ut ex illis colligamus et aquam praestare 
 spiritum solitum, et sanguinem proprium hominibus praestare spiritum 
 solitum et ipsum quoque spiritum praestare spiritum solitum. nam 
 cum effundatur aqua sicuti et sanguis, spiritus etiam effusus sit 
 Domino super omnes qui crediderunt: utique et aqua et nihilominus 
 proprio sanguine, tunc deinde et spiritu sancto possunt homines 
 baptizari. ait enim Petrus : sed hoc est quod dictum est per 
 prophetam: erit in nouissimis diebus, dicit Dominus, 
 effundam spiritum meum super omnem carnem, et prophetabunt 
 filii eorum et filiae eorum et iuuenes uisiones 
 uidebunt et seniores somnia somniabunt. et quidem 
 super seruos et super ancillas effundam de spiritu 
 meo. quem spiritum in ueteri testamento, non quidem passim nec 
 effuse, sed communicatum cum aliis aut etiam sponte insiluisso in 
 quosdam homines uel induisse eos uel fuisse super eos deprehendimus, 
 sicuti Moysi de septuaginta presbyteris a Domino dictum esse animaduertimus: 
 et auferam spiritum qui super te est, et imponam 
 super eos. propter quod etiam secundum pollicitationem 
 suam Deus ab alio ex spiritu qui super Moysen fuerat imposuit super 
 illos, et prophetauerunt in castris, quod Moyses ut homo spiritalis 
 ita contigisse gaudebat, licet ab Iesu filio Naue ut huic rei intercederet 
 inuito suadebatur, et idcirco non fuisse t permotus. porro autem in 
 libro Iudicum, item in Regnorum libris animaduertimus super plerosque 
 aut fuisse spiritum Domini aut insiluisse in eos, tamquam super 
 Gothoniel Gedeon Iephthe Samson Saul Dauid et ceteros alios. quod 
 usque adeo ita se habet ut spiritus sancti sponte accedendi ab eis 
 libertatem ac facultatem manifestissime nos Dominus docuerit dicens: 
 spiritus ubi uult spirat, et uocem eius audis et nescis 
 unde ueniat aut quo uadat. ita ut idem spiritus etiam super

 

 
 
 
 indignos quoque sui nonnumquam inueniatur esse, non utique otiose 
 nec sine ratione, sed necessariae alicuius operationis gratia: sicuti 
 super Saul fuit, super quem factus est spiritus Dei et prophetauit, 
 quamquam posteriore tempore postquam recessit ab eo spiritus Domini 
 et postquam angebat eum spiritus malignus a Domino, quoniam 
 tone ad hoc postremus uenerat post nuntios quos ante assidue praemiserat 
 ut interficeret Dauid, qui idcirco inciderunt in chorum prophetarum 
 et prophetauerunt, ne id quod iussi fuerant perficere possent 
 aut uellent, quod admirabili ratione per uoluntatem Dei spiritum 
 qui super illos omnes fuit credimus operatum esse. qui spiritus impleuit 
 etiam Ioannem baptistam adhuc ab utero matris suae, et incubuit 
 super eos qui cum Cornelio centurione erant prius quam baptizarentur 
 aqua. ita dum cohaeret baptismati hominum spiritus aut 
 antecedit aut sequitur uel cessante baptismate aquae incumbit super 
 eos qui credunt, dat nobis consilium quod aut ex integro rite baptisma 
 seruare aut forte dato a quocumque in nomine Iesu Christi baptismate 
 supplere id debeamus, custodita nominis Iesu Christi, sicuti plenissime 
 exposuimus, sanctissima inuocatione, custodita praeterea tanti 
 temporis tot uirorum ueneranda nobis consuetudine et auctoritate.

Quoniam autem prima pars disputationis huius uidetur explicata, 
 etiam sequentem eius propter haereticos debemus attingere, quia 
 perquam necessarium est eum tractatum qui semel in manus incidit 
 non praeterire, ne forte eos qui sunt simpliciores ex fratribus aliquis 
 haereticorum uersutia sua audeat attentare. nam quia Ioannes dixit 
 nos baptizandos esse in spiritu sancto et igni, eo quod addiderit dicens 
 et igni, idcirco quidam desperati homines ausi sunt usquequaque 
 prauitatem suam porrigere et propterea homines nasutissimi quaerunt 
 quomodo sanctitatis baptisma ita corrumpant ac uiolent ut etiam 
 euacuent: qui originem iam exinde trahunt a Simone mago multiformi 
 peruersitate per uarios errores eam exercentes. cui Simoni Petrus in 
 actis apostolorum dixit: pecunia tua tecum sit in perditionem, 
 quia gratiam Dei existimasti per pecunias 
 posse possideri. non est tibi portio neque sors in sermone 
 hoc. cor enim tuum non est rectum coram Deo. 
 et agunt isti haec omnia dum fallere cupiunt eos qui sunt

 

 
 
 
 simplicioores aut curiosiores, et temptant nonnulli illorum tractare se solos 
 integrum atque perfectum, non sicuti nos mutilatum et decurtatum, 
 baptisma tradere, quod taliter dicuntur adsignare ut quam mox in 
 aquam descenderunt, statim super aquam ignis appareat. quod si 
 aliquo lusu perpetrari potest, sicut adfirmantur plerique huiusmodi 
 lusus Anaxilai esse, siue naturale quid est, quo pacto possit hoc contingere, 
 siue illi putant hoc se conspicere siue maligni opus et 
 magicum uirus ignem potest in aqua exprimere: illi tamen talem fallaciam 
 et stropham praedicant perfectum baptisma esse, quod fideles 
 homines si coacti fuerunt accipere, utique non dubitabitur eos id quod 
 habuerant amisisse, perinde ac si quis sacramento miles dicto desertis 
 suis castris in hostium diuersissimis castris longe aliud sacramentum 
 uelit dicere, hac ratione constat eum uetere sacramento exauctoratum 
 esse.

Item si huiusmodi homo rursus ad te redeat, utique haesitabis 
 utrum habeat baptisma necne: et tamen oportebit te huic quoque paenitentiam 
 agenti quibuscumque modis potueris subuenire. est autem 
 adulterini huius immo internecini baptismatis si qui alius auctor, tum 
 etiam quidam ab eisdem ipsis haereticis propter hunc eundem errorem 
 confictus liber qui inscribitur PAVLLI PRAEDICATIO. in quo 
 libro contra omnes scripturas et de peccato proprio confitentem inuenies 
 Christum, qui solus omnino nihil deliquit, et ad accipiendum 
 Ioannis baptisma paene inuitum a matre sua Maria esse compulsum, 
 item cum baptizaretur ignem super aquam esse uisum, quod in euangelio 
 nullo est scriptum, et post tanta tempora Petrum et Paulum 
 post conlationem euangelii in Hierusalem et mutuam cogitationem et 
 altercationem et rerum agendarum dispositionem postremo in urbe 
 quasi tunc primum inuicem sibi esse cognitos, et quaedam alia huiuscemodi 
 absurde ac turpiter conficta, quae omnia in illum librum 
 inuenies congesta. qui autem non ignorant spiritus sancti qualitatem 
 intellegunt quod dictum est de igni de ipso spiritu dictum esse. nam 
 in actis apostolorum secundum hanc eandem promissionem Domini 
 nostri ipso die Pentecostes cum descendisset spiritus sanctus super 
 discipulos ut in illo baptizarentur, uisae sunt insidentes super

 
 
 
 singulos linguae quasi ignis, ut constaret eos spiritu sancto et in igne 
 baptizatos, hoc est eo spiritu qui esset siue ignis siue quasi ignis, 
 qualis ignis fuit qui in rubo ardebat et rubum non comburebat qualisque 
 est ille ignis qui est angelorum spiritus, sicut scriptura dicit: 
 qui facit angelos suos spiritus et ministros suos ignem 
 ardentem. cui cum similis aut socius aut particeps fueris, 
 poteris nullum ignem timere nec illum quidem qui antecedens Domino 
 in die iudicii conflagrabit totum orbem terrae absque eis qui baptizati 
 sunt in spiritu sancto et igni.

Et hominibus quidem spiritus perseuerat hodie inuisibilis, sicut 
 Dominus dicit: spiritus ubi uult spirat, et nescis unde 
 ueniant uel quo uadat. sed in principio mysterii fidei et spiritalis 
 baptismatis hic idem spiritus manifeste uisus est et super discipulos 
 insedisse quasi ignis. item caelis apertis descendisse super Dominum 
 columbae similem, quoniam pleraque immo paene omnia quae essent 
 futura manifesta sunt: quae tamen modo essent inuisibilia nihilominus, 
 nunc quoque oculis et incredulitati hominum uel ox parte uel 
 aliquando uel in figura sunt monstrata ad corroborandam et confirmandam 
 fidem nostram. sed nec aliud omiserim quod euangelium 
 merito praedicat. ait enim paralytico Dominus noster: bono animo 
 esto, fili, dimittuntur tibi peccata, ut ostenderet fide mundari 
 corda ad remissionem peccatorum consequendam. quam remissionem 
 peccatorum consecuta est etiam illa quae erat mulier peccatrix 
 in ciuitate, cui Dominus ait: dimittuntur tibi peccata. et 
 cum coepissent qui simul discumbebant apud semet ipsos dicere: quis 
 est hic qui peccata dimittit? quod et circa paralyticum acerbius 
 scribae et Pharisaei obmurmurauerant: ait ad mulierem Dominus: 
 fides tua te saluam fecit, uade in pace. ex quibus 
 uniuersis ostenditur fide emundari corda, spiritu autem ablui animas. 
 porro autem per aquam lauari corpora, sanguine quoque festinantius 
 perueniri per compendium ad salutis praemia.

Puto nos plene exsecutos praedicationem baptistae Ioannis, unde 
 sermonem sumus exorsi, qui dixit ad ludaeos: ego quidem nos 
 baptizo aqua in poenitentiam. qui autem post me uenit 
 fortior me est, cuius ego non sum dignus soluere corrigiam 
 calciamenti. ipse nos baptizabit in spiritu 
 sancto et igni. arbitror autem et apostoli Ioannis doctrinam nos 
 non inepte disposuisse, qui ait: quia tres testimonium perhibent, 
 spiritus et aqua et sanguis, et isti tres unum 
 sunt. nisi fallor autem etiam illud explanauimus quod Dominus 
 noster ait: Ioannes quidem baptizauit aqua, nos autem 
 baptizabimini in spiritu sancto. praeterea existimo nos non 
 infirmam rationem reddidisse consuetudinis causam. tueamur tamen, 
 etsi posteriore loco id facimus, ne qui putet nos unico articulo praesentem 
 altercationem suscitare. quamquam haec consuetudo etiam 
 sola deberet apud homines timorem Dei habentes et humiles praecipuum 
 locum obtinere.