Tradunt fabulae poetarum desectis quondam hydram capitibus 
 numerosius renascentem per sua. damna creuisse, ita ut 
 nouo inauditoque miraculo multiplicato mortibus suis monstro 
 lucri genus esset amissio, scilicet dum, quidquid ferrum secantis 
 abscideret, totum id fecunditas prodigiosa geminaret, donec 
 laborans atque aestuans coeptae illius desectionis industrius 
 appetitor cassatis totiens inefficaci opere uirtutibus fortitudinem 
 belli armaret arte consilii et admotis, ut aiunt, ignibus multiplicem 
 portentuosi corporis prolem feruenti gladio desecaret, 
 ac sic ambustis intrinsecus medullis, cum rebelles uenas improbae 
 fecunditatis exureret, tandem parturitio monstruosa cessaret.

ita ergo etiam haereses in ecclesiis illius quam poearum 
 commenta. finxerunt hydrae similitudinem gerunt. et 
 istae enim aduersum nos linguis feralibus sibilant, et istae 
 uirus letale iaciunt, et istae sectis capitibus renascuntur. sed 
 quia resurgente morbo non debet cessare medicina, et quanto 
 maior fuerit aegritudo, tanto instantior debet esse curatio, potens 
 est dominus deus noster, ut, quod de morte hydrae illius 
 gentilium falsitas finxit, hoc in ecclesiarum bellis ueritas peragat, 
 et ignitus sancti spiritus gladius ita in extinguenda nonella 
 haeresi omnes penitus medullas perniciosae generationis 
 exurat, ut tandem prodigiosa fecunditas emorientibus uenis 
 parere desistat.

Non noua enim sunt haec in ecclesiis monstruosi seminis 
 germina. semper has dominici agri seges lappas sentesque 
 tolerauit et assiduum in ea suffocatricis zizaniae germen emersit. 
 hinc enim Hebionitae, hinc Sa.belliani, hinc Arriani, hinc

 

 

 
 
 
 denique Eunomiani et Macedoniani, hinc Photiniaci et Apol?? 
 ceterique ecclesiarum uepres et enecantes bonae 
 frugem tribuli pullularunt.

quorum primus Hebion, dum 
 incarnationem dominicam nimis asserit, diuinitatis eam coniunctione 
 nudauit. Sabelli autem post hunc ex dissimilitudine 
 haereseos superioris schisma prorumpens dum in patre ac filio 
 et spiritu sancto distantiam nullam esse contendit, sacram et 
 ineffabilem trinitatem, quantum in ipso fuit, blasphema confusione 
 permiscuit. secuta est deinde hunc quem diximus 
 Arrianae peruersitatis impietas, quae, ne uideretur sacras miscere 
 personas, diuersas esse dixit atque dissimiles in trinitate 
 substantias. Eunomius autem post hunc quidem, sed eiusdem 
 admodum prauitatis, licet similem sibi diuinam esse asseruerit 
 trinitatem, diuersam tamen a se contendit, admittens similitudinem, 
 excludens parilitatem.

Macedonius quoque inremediabili 
in spiritum sanctum impietate blasphemans, licet eiusdem 
substantiae patrem et filium dixerit, sanctum tamen spiritum 
creaturam uocans reus totius diuinitatis fuit, quia laedi in 
trinitate aliquid non potest sine totius trinitatis iniuria. Photinus 
autem quamuis Iesum qui ex uirgine natus est deum 
dixerit, male tamen cum principio hominis principium dei esse 
confinxit. Apollinaris uero hominem unitum deo inconsiderate 
intellegens humanam eum non habuisse animam male credidit, 
quia non minoris erroris est domino Iesu Christo inpropria 
addere quam propria derogare. quidquid enim de illo non ita 

 dicitur ut est, etiamsi honor uideatur, iniuria est.

ita singuli 
ex dissimilitudine haereseon haeresin procreantes omnes quidem 
a se diuersa, sed omnes tamen fidei aduersa senserunt. nuper 
quoque, id est in diebus nostris, emersisse haeresim uene - 



 

 
 
 nosam ex maxima Belgarum urbe conspeximus, certi erroris, 
 incerti nominis, quia, cum recenti capite ex antiqua Hebionitarum 
 stirpe surrexerit, dubium admodum est antiqua magis 
 dici an recens debeat. noua enim assertoribus, sed uetusta 
 erroribus fuit.

solitarium quippe hominem dominum nostrum 
 Iesum Christum natum esse blasphemans hoc, quod ad dei 
 postea honorem potestatemque peruenerit, humani meriti, non 
 diuinae asseruit fuisse naturae, ac per hoc eum deitatem ipsam 
 non ex proprietate unitae sibi diuinitatis semper habuisse, sed 
 postea pro praemio laboris passionisque meruisse, cum utique 
 dominum saluatoremque nostrum non deum natum, sed a deo 
 blasphemaret adsumptum, confinis scilicet huic haeresi quae 
 nunc extitit et quasi germana et consanguinea, quaeque tam 
 Hebionitis quam his recentibus consentanea tempore quidem 
 fuit inter utrosque media, sed utrisque tamen peruersitate coniuncta. 
 sint quamuis eius nonnulla alia his, quae iam diximus, 
 consimilia: sed longum est uniuersa memorare. neque enim 
 nunc ad dicendum commemorationem praeteritorum, sed confutationem 
 nouorum sumpsimus.

Illud sane unum praetereundum non arbitramur, quod 
 peculiare ac proprium supra dictae illius haereseos quae ex 
 Pelagiano errore descenderat fuit, quod dicentes quidam solitarium 
 hominem legum Christum sine ulla peccati contagione 
 uixisse eo progressi sunt, ut adsererent homines, si uelint, sine 
 peccato esse posse (consequens enim existimabant, ut, si homo 
 solitarius Iesus Christus sine peccato fuisset, omnes quoque 
 homines sine dei adiutorio esse possent, quidquid ille homo 
 solitarius sine consortio dei esse potuisset), ac sic nullam

 

 
 
 
 facerent inter omnem hominem ac dominum nostrum Iesum 
 Christum esse distantiam, cam idem utique homo nisu atque 
 industria sua mereri possit, quod Christus studio ac labore 
 meruisset.

quo factum est nt in maiorem quoque ac monstruosiorem 
 iusaniam prorumpentes dicerent dominum nostrum Iesum 
 Christum in hunc mundum non ad praestandam humano generi 
 redemptionem, sed ad praebenda bonorum actuum exempla 
 uenisse, uidelicet ut disciplinam eius sequentes homines, dum 
 per eandem uiam uirtutis incederent, ad eadem uirtutum praemia 
 peruenirent: euacuantes, quantum in ipsis fuit, omne sacri 
 aduentus donum, omnem diuinae redemptionis; gratiam, cum 
 idem dicerent homines consequi posse uiuendo, quod praestitisset 
 deus pro humana salute moriendo.

addiderunt quoque 
 dominum saluatoremque nostrum post baptisma factum esse 
 Christum, post resurrectionem deum, alterum adsignantes unctionis 
 mysterio, alterum merito passionis. unde aduertit nouus 
 nunc iam non nonae haereseos auctor, qui dominum saluatoremque 
 nostrum solitarium hominem natum esse contendit, 
 idem se omnino dicere quod Pelagianistae ante dixerunt, et 
 consequens errori suo esse, ut, qui utique sine peccato solitarium 
 hominem Iesum Christum uixisse asserit, omnes quoque 
 per se homines sine peccato posse esse blasphemet nec necessariam 
 quoque exemplo illius dicat redemptionem domini fuisse, 
 cum ad caeleste regnum suo tantum homines nisu, ut aiunt, 
 ualeant peruenire.

nec dubium id est re ipsa penitus declarante. 
 hinc enim illud est quod intercessionibus suis Pelagianistarum 
 querellas fouet et scriptis suis causas illorum asserit, quod 
 subtiliter his uel ut uerius dixerim subdole patrocinatur et 
 consanguineae sibi improbitati improbo suffragatur affectu, 
 sciens scilicet eiusdem se esse sensus, eiusdem spiritus, et ideo

 
 
 
 .,dolens cognatam sibi haeresim ab ecclesia esse disiunctam, 
 quam scit sibi utique peruersitate coniunctam.

Sed tamen quia illi, qui de hac pestilentium spinarum 
 stirpe descenderant, diuina ope iam ac pietate sanati sunt, 
 orandus quoque etiam nunc dominus deus noster est, ut, quia 
 consentaneae sibi in quibusdam sunt pristina illa haeresis et 
 haec noua, similibus malorum initiis similem bonorum exitum 
 largiatur.

Leporius enim, tunc monachus, modo presbyter, qui 
 ex Pelagii ut supra diximus institutione uel potius prauitate 
 descendens apud Gallias assertor praedictae haereseos aut inter 
 primos aut inter maximos fuit, a nobis admonitus, a deo emendatus 
 ita male conceptam persuasionem magnifice condemnauit, 
 ut non minus paene admiranda sit correctio illius quam inlaesa 
 multorum fides, quia primum est errorem penitus non incurrere, 
 secundum bene repudiare.

is ergo in se reuersus non 
 solum in Africa, ubi tunc erat atque nunc est, tam errorem 
 suum cum dolore quam sine pudore confessus est, sed etiam 
 ad omnes admodum Galliae ciuitates flebiles confessionis ac 
 planctus sui litteras dedit, scilicet ut, ubi deuiatio eius prius 
 cognita erat, illic etiam emendatio nosceretur, et qui testes 
 erroris antea fuerant, idem postea correctionis essent.

Ex cuius confessione uel potius deploratione nonnulla inserenda 
 existimauimus duplici ex causa, ut correctio eorum et 
 nobis testimonio et his qui nutant exemplo esset, quorumque 
 errorem sequi non erubuissent, eorum emendationem sequi non 
 erubescerent, ac sicut simili aegritudine infirmarentur, ita simili 
 remedio sanarentur. is ergo agnita opinionis suae peruersitate 
 et inspecta fidei luce scribens ad episcopos Gallicanos ita

 
 
 
 exorsus est:

quid in me primum, o domini mei aeneraodi 
 et beatissimi sacerdotes, accusem nescio, et quid in 
 me primum excusem non inuenio. sic inperitia et 
 superbia, sic stulta simplicitas cum persuasione noxia, 
 sic feruor cum intemperantia, sic, ut uerius 
 dicam, cum sui deminutione debilis fides, simul in 
 me omnia recepta uiguerunt, ut tot et tantis sim? 
 sit et oboedisse confusio et haec eadem ab animo po 
 tuisse reicere mihi stupenda gratulatio. et post pa 
 subiungit: si ergo minime percipientes hanc potentiam 
 dei, sensu nostro et propria ratione sapientes 
 quasi inferiora se deus agere uideatur, ita hominem 
 cum deo natum esse dicamus, ut seorsum quae 
 sunt soli deo demus, et seorsum quae sunt hominis 
 soli homini deputemus, quartam manifestissime introducimus 
 in trinitate personam et de uno filio dei non 
 unum, sed facere incipimus duos Christos, quod a 
 nobis iam ipse dominus et deus Christus auertat

ergo confitemur dominum ac deum nostrum Iesum 
 Christum unicum filium dei, qui sibi ante saecula 
 natus ex patre est, nobis a tempore de spiritu sancto* 
 et Maria semper uirgine factum hominem, deum natum: 
 et confitentes utramque substantiam carnis et.: 
 uerbi unum eundemque deum atque hominem inseparabilem 
 semper pia fidei credulitate suscipimus, et???t 
 ex tempore susceptae carnis sic omnia dicimus quae 
 erant dei transisse in hominem, ut omnia quae eran?t.

 

 
 
 
 hominis in deum uenirent,

et hac intellegentia uerbum 
 caro factum sit, non ut conuersione aut mutabilitate 
 aliqua coeperit esse quod non erat, sed ut 
 potentia diuinae dispensationis uerbum patris numquam 
 a patre discedens homo proprie fieri dignaretur, 
 incarnatusque sit unigenitus secreto illo mysterio 
 quo ipse nouit (nostrum namque est credere, illius 
 nosse): ac sic ipse deus uerbum totum suscipiens quod 
 est hominis homo sit, et adsumptus homo totum accipiendo 
 quod dei est aliud quam deus esse non 
 possit, non tamen, quia incarnatus dicitur et inmixtus, 
 diminutio eius sit accipienda substantiae.

rnouit deus sine sui corruptione misceri et tamen in 
 ueritate misceri, et ita suscipere, ut nihil ei crescat 
 augmenti, sicut se ipsum totum nouit infundere, ut 
 nihil ei accidat detrimenti. non ergo ad intellegentiam 
 inbecillitatis nostrae secundum experimentorum 
 uisibilia documenta facientes coniecturam de aequalibus 
 se inuicem ingredientibus creaturis putemus 
 deum hominemque commixtum et tali confusione 
 carnis et uerbi quasi aliquod corpus effectum.

absit 
 ita credere, ut conflatili quodammodo genere duas 
 naturas in unam redactas arbitremur esse substantiam; 
 huiusmodi enim commixtio partis utriusque 
 corruptio est. deus enim, qui capabilis, non capax 
 est, penetrans, non penetrabilis, implens, non implebilis, 
 qui ubique simul totus est et ubique diffusus 
 est. per infusionem potentiae suae misericorditer naturae 
 est mixtus humanae.

et post pauca: nascitur ergo 

 
 
 
 nobis proprie de spiritu sancto et Maria semper uirgine 
 deus homo Iesus Christus filius dei, ac sic in 
 alterutrum unum fit uerbum et caro, ut, manente in 
 stia perfectione naturaliter utraque substantia, sine 
 sui praeiudicio et humanitati diuina communicent et 
 diuinitati humana participent, nec alter deus, alter 
 homo, sed idem ipse deus qui et homo, et uicissim 
 homo qui et deus Iesus Christus unus dei filius nuncupetur 
 et uere sit. et ideo id agendum nobis semper est 
 et credendum, ut dominum nostrum Iesum Christum 
 filium dei deum uerum, quem cum patre semper et 
 aequalem patri ante saecula confitemur, eundem a 
 tempore susceptae carnis factum deum hominem non 
 negemus, nec quasi per gradus et tempora proficientem 
 in deum alterius status ante resurrectionem, 
 alterius post resurrectionem fuisse dicamus, sed eiusdem 
 semper plenitudinis atque uirtutis.

et item paulo 
 post: sed quia uerbum dei in hominem dignanter hominem suscipiendo 
 descendit et per susceptionem dei 
 homo ascendit in uerbum, totus deus uerbum factus 
 est totus homo. non enim deus pater homo factus est 
 nec spiritus sanctus, sed unigenitus patris. ideoque 
 una persona accipienda est carnis et uerbi, ut fideliter 
 sine aliqua dubitatione credamus unum eundemque 
 dei filium inseparabilem semper, geminae 
 substantiae, etiam gigantem nominatum, in diebus 
 carnis suae et uere semper omnia gessisse quae sunt 
 hominis et uere semper possedisse quae dei sunt, 
 quoniam etsi crucifixus est ex infirmitate, sed uiuit 
 ex uirtute dei.

Hanc ergo eius confessionem, id est. catholicorum omnium 
 fidem et omnes Africani episcopi, unde scribebat, et 
 omnes Gallicani, ad quos scribebat, conprobauerunt, neque 
 ullus adhuc omnino extitit cui fides haec sine infidelitatis 
 crimine displiceret, quia professae impietatis est probatam negare 
 pietatem.

sufficere t\'rgo solus nunc ad confutandam haeresim 
 deberet consensus omnium, quia indubitatae ueritatis 
 manifestatio est auctoritas uniuersorum et perfecta ratio facta 
 est ubi nemo dissentit, ita ut, si qui contra hoc sentire nitatur, 
 huius a prima. statim fronte non tam sit audienda assertio 
 quam damnanda peruersitas, quia praeiudicium secum damnationis 
 exhibet qui iudicium uniuersitatis impugnat, et audientiae 
 locum non habet qui a cunctis statuta conuellit. confirmata 
 enim semel ab omnibus ueritate, quidquid contra id uenit., hoc 
 ipso statim falsitas esse noscenda. est quod a ueritate dissentit, 
 ac per hoc sufficere ei etiam id solum conuenit ad sententiam 
 damnationis, quod discrepat a iudicio ueritatis. sed tamen quia.

rationi non obest sermo rationis et semper ueritas uentilata 
 plus rutilat meliusque est errantes disputationis curatione corrigi 
 quam censurae seueritate damnari, curanda est, quantum 
 in nobis est, per diuinam opem in nouis haereticis uetus haeresis, 
 ut recepta per sacram misericordiam sanitate medella 
 potius eorum det sanctae fidei testimonium quam damnatio 
 iustae seueritatis exemplum. adsit. tantum disputationi ac sermoni 
 de se habito ipsa ueritas, et pietate illa, qua deus ad 
 homines uenire dignata est, humanis erroribus opituletur, quia 
 ad hoc se uel maxime in terris atque in homine nasci uoluit, 
 ut falsitati amplius locus esse non possit.

Quoniam libello primo quaedam praemisimus, qui bus 
 nouum haereticum ex antiquae haereseos stirpibus pullulare 
 adprobaremus, sufficere quidem ei ad excipiendam iustae damnationis 
 sententiam debet priorum haereticorum iusta damnatio, 
 quia, cum easdem radices habeat atque isdem scrobibus emergat 
 satis iam in auctoribus suis ipse damnatus est, maxime cu??? 
 id ipsum, quod isti asserunt, etiam hi, qui proxime ante hos 
 male secuti sunt, bene condemnauerint, ut sufficere his abunde . 
 iam in alterutrum suorum exempla debeant, uel horum scilicet 
 qui emendati uel eorum qui condemnati sunt.

si enim 
 corrigi queunt, habent in suorum correctionibus medellam, si 
 corrigi nequeunt, habent in suorum damnatione sententiam. 
 tamen ne praeiudicio magis aduersum eos quam iudicio uti \' 
 uelle existimemur, ipsam eorum in medium pestiferam propositionem 
 uel potius blasphemantem amentiam proferamus, 
 sumentes in omnibus scutum fidei et gladium spiritus, 
 quod est uerbum dei, scilicet ut resurgens uetusti I 
 draconis caput idem diuini sermonis gladius etiam nunc in 
 nonis anguibus secet, qui prius in antiquis serpentibus amputauit.

nam cum idem horum error sit qui illorum fuit, pro 
 desectione istorum haberi debet desectio illorum, et quia renascentes 
 colubri pestiferos in ecclesia domini flatus agunt et tabescere 
 quosdam sibilis suis faciunt, iungenda est propter nouas 
 infirmitates antiquis curationibus recens medella, ut etiam si 
 illud, quod prius actum est, non ualet ad languoris curationem, 
 hoc tamen, quod nunc agimus, ualeat ad languentium sanitatem.

Dicis itaque, quisquis es ille, haeretice, qui deum ex 
 uirgine natum negas, Mariam matrem domini nostri Iesu 
 Christi theotocon, id est matrem dei, appellari non posse, sed 
 Christotocon, hoc est Christi tantum matrem, non dei. nemo 
 enim inquis antiquiorem se parit. ac de hoc quidem tam 
 stulto argumento, quod natiuitatem dei carnali intellegentia 
 aestimandam putas et mysterium maiestatis humanis credis 
 censendum esse rationibus, postea, si deus annuet, disputabimus: 
 nunc interim et Christum deum et Mariam matrem 
 dei diuinis testibus approbemus.

audi itaque loquentem ad 
 pastores de dei ortu angelum dei: natus est, inquit, uobis 
 hodie saluator, qui est Christus dominus, in ciuitate 
 Dauid. ne solum utique in Christo hominem intellegeres, et 
 domini tibi et saluatoris nomen adiecit, scilicet ut, quem saluatorem 
 esse cognosceres, deum nequaquam esse dubitares, et 
 cum saluandi uirtus non nisi diuinae conpeteret potestati, diuinae 
 esse eum potentiae non ambigeres, in quo potentiam 
 saluandi esse didicisses. sed hoc incredulitati tuae parum for- 
 esse uideatur, quia. eum angelus dominum potius et saluatorem 
 quam deum aut dei filium nominarit, cum utique impiissime 
 deum neges quem saluatorem esse fatearis.

audi quoque 
 archangelum Gabrihelem Mariae uirgini praedicantem: spiritus, 
 inquit, sanctus ueniet in te, et uirtus altissimi obumbrabit 
 tibi: ideo et quod nascetur ei te sanctum 
 uocabitur filius dei. uides quemadmodum natiuitatem dei 
 indicaturus diuinitatis opera praemiserit. spiritus enim 
 sanctus inquit ueniet in te, et uirtus altissimi obumbrabit 
 tibi. pulcherrime loquens angelus diuinitate

 

 
 
 
 uerborum maiestatem diuini operis explicauit. spiritus enim sanctus 
 uirginis interiora sanctificans et in his potentiam diuinitatis 
 suae spirans humanae se inseruit miscuitque naturae atque i 
 quod alienum a se fuerat, suum fecit, uirtute id sua scilicet 
 ac maiestate praesumens.

ac ne ad introitum diuinitatis humana 
 fortasse infirmitas non subsisteret, uenerandam omnibus 
 uirginem uirtus altissimi roborauit, ut corpoream inbecillitatem 
 circumfusa umbrae suae protectione firmaret et ad consummandum conceptus 
 sacri inenarrabile sacramentum humana infirmitas 
 non deficeret, quam diuina obumbratio sustineret. spiritus 
 ergo inquit sanctus ueniet in te, et uirtus altissimi obumbrabit 
 tibi. si nasciturus itaque de sancta uirgine homo 
 tantummodo solitarius erat, quid tanto agebatur sacri aduentus 
 nuntio? quid tanto diuinitatis ipsius apparatu? si utique homo 
 ex homine et caro tantummodo nascebatur ex carne, iussio 
 quippe tantum ad id potuerat aut uoluntas diuina sufficere.

si enim ad fabricandos caelos, fundandam terram, creandum 
 mare, sedes denique et thronos et angelos et archangelos et 
 principatus et potestates, si ad creandam postremo omnem 
 caelestem militiam et ad illa innumera diuinorum exercituum 
 milium milia sola sibi tantum uoluntas dei imperiumque suffecit, 
 quia ipse dixit, et facta sunt: ipse mandauit, et 
 creata sunt, cur id ad conceptionem, ut tu ais, unius hominis 
 parum uisum est, quod satis ad procreationem diuinorum omnium 
 fuit, et id potentia ac maiestas dei in ortu unius infantuli 
 parum credidit, quod ad conditionem terrenorum omnium caelestiumque 
 suffecit?

sed illud utique est quod illa omnia opera 
 acta fuerant per iussionem dei, natiuitas autem agenda non 
 erat nisi per aduentum, quia et concipi ab homine deus nisi

 

 
 
 
 se donante et nasci nisi se inlabente non poterat. et ideo 
 archangelus superuenturam uirgini maiestatem sacram indicabat, 
 uidelicet ut, quia agi tanta res per humanum officium 
 non ualebat, ipsius adfuturam diceret maiestatem in conceptu, 
 qui erat futurus in partu: et ideo descendit uerbum filius, 
 adest maiestas spiritus sancti, uirtus obumbrat patris, utique 
 ut in sacramento sacrae conceptionis omnis esset cooperatio 
 trinitatis. ideo, inquit, et quod nascetur ex te sanctum 
 uocabitur filius dei.

bene addidit ideo, ut ostenderet scilieet 
 ideo haec secutura, quia fuerant illa. praemissa, et quia 
 deus superuenisset in conceptione, ideo deus futurus esset in 
 partu. rationem ergo tantae rei puellae reddidit nescienti, dicens 
 utique: quia sanctus spiritus superueniet et quia 
 uirtus altissimi obumbrabit, ideo et quod nascetur 
 sanctum uocabitur filius dei.

hoc est dicere: ne ignores, 
 inquit, hunc tantae rei apparatum, hoc tanti mysterii sacramentum, 
 ideo in te tota ueniet maiestas dei, quia ex te nascetur 
 filius dei. quid hic ultra adhuc ambigi aut quid amplius 
 dici potest? deum dixit superuenturum, dei filium nasciturum. 
 tu quaere nunc, si placet, quomodo aut dei filius deus non 
 sit, aut quomodo, quae deum edidit, theotocos, id est dei mater 
 esse non possit? sufficere ergo haec tibi sola, immo sufficere 
 haec tibi summa deberent.

Sed quia testimonia sacrae natiuitatis abunde suppetunt, 
 utpote quae idcirco omnia scripta sunt ut ipsius testes essent, 
 inspiciamus ex pusilla aliqua portione etiam adnuntiationem de 
 deo ueteris testamenti, ut intellegas futurum ex uirgine dei

 

 
 
 

ortum non tunc tantum cum actus est nuntiatum, sed etiam ab ipso admodum mundi ortu esse praedictum, re uera ut, quia ineffabile opus agendum erat, tolleret quandoque incredulitatem rerum praesentium praemissa semper annuntiatio futurorum, ait itaque Esaias propheta: ecce uirgo concipiet, et pariet 
filium, et uocabunt nomen eius Emmanuhel, quod est
 interpretatum: nobiscum deus.

quis est hic, incredule, ambiguitati locus? concepturam propheta uirginem dixit, uirgo concepit: filium nasciturum, filius natus est: uocandum deum, uocatur deus, hoc enim appellatur nomine, quod natura, unde 
cum uocandum eum dei spiritus deum dixerit, probat se a spiritu dei uacuum, qui se a consortio reddidit diuinae nuncupationis alienum, ecce ergo inquit uirgo concipiet, et pariet filium, et uocabunt nomen eius Emmanuhel, quod est interpretatum: nobiscum deus, sed illud est 
forsitan quo se infidelis uertat tergiuersatio, ut dicat hoc, quod uocandum eum deum propheta dixerat, non tam ad maiestatem diuinitatis quam ad appellationem nominis pertinere..

sed quid facimus quod appellatus hoc nomine in euangeliis Christus omnino non est, et tamen mentitus esse per 

prophetam dei spiritus dici non potest? quid ergo illud est?
ut intellegas utique prophetiam illam deitatis nomen tunc praedixisse, non carnis, nam cum aliud in euangelio homo unitus deo nomen acceperit, necesse est utique hoc uocabulum hominis fuisse, illud diuinitatis. sed pergamus ulterius et alia 

ad ueritatem probandam ueritatis testimonia conuocemus . ubi enim de deo agitur, nulla re diuinitas melius quam suis testibus approbatur , ait ergo idem propheta alibi: filius natus



 
 
 
 est nobis, paruulus datus est nobis, cuius principatus 
 super umerum eius: et uocabitur nomen eius 
 magni consilii nuntius, deus fortis, pater futuri saeculi, 
 princeps pacis.

sicut superius utique uocandum eum 
 Emmanuhel propheta dixerat, ita hic uocandum eum et magni 
 consilii nuntium et deum fortem et patrem futuri saeculi et 
 pacis principem dicit, cum utique nullo loco eum in euangeliis 
 uocatum his nominibus legerimus: ut intellegamus scilicet non 
 carnis esse haec uocabula, sed diuinitatis, atque illud in euangeliis 
 nomen esse suscepti hominis, hoc ingenitae potestatis, 
 et quia nasciturus in homine deus erat, ita nomina ipsa per 
 dispensationem sacram fuisse diuisa, ut et carni hominis nomen 
 inderet et diuinitati dei uocabitur ergo inquit magni consilii 
 nuntius, deus fortis, pater futuri saeculi, princeps 
 pacis.

non hic, quisquis es, o haeretiee, non hic propheta 
 p ille diuino spiritu plenus exemplo assertionis tuae illum, qui 
 natus est, conflatili statuae et figmento insensibili conparauit. 
 filius enim inquit natus est nobis, paruulus datus est 
 nobis, cuius principatus super umerum eius: et uocabitur 
 nomen eius magni consilii nuntius, deus fortis. 
 ne hunc, quem deum adnuntiabat, alium quam illum qui in 
 carne natus est intellegeres, nomen natiuitatis adiecit dicens: 
 filius natus est nobis, paruulus datus est nobis.

uides 
 quot cognominibus ad demonstrandum corporalis ortus proprietatem 
 propheta usus sit. et natum enim eum et paruulum 
 nominauit, scilicet ut euidentius significationem natae subolis 
 nomen exprimeret paruitatis. praeuidens absque dubio diuinus 
 spiritus hanc blasphemantium haereticorum peruersitatem his

 

 
 
 
 omni mundo deum qui nascebatur rerum ipsarum uocabulis 
 demonstrauit, ut etiam si blasphemare haereticus quaereret, 
 blasphemiae tamen locum penitus inuenire non posset. filius 
 ergo inquit natus est nobis, paruulus; datus est nobis, 
 cuius principatus super umerum eius: et uocabitur 
 nomen eius magni consilii nuntius, deus fortis, pater 
 futuri saeculi, princeps pacis.

paruulum hunc, qui natus 
 est, et pacis principem esse docuit et futuri saeculi patrem et 
 deum fortem. quis est tergiuersandi locus? separari paruulus 
 hic, qui natus est, a deo, qui in eo natus est, non potest: 
 hunc enim, quem natum dixit, patrem futuri saeculi nominauit, 
 hunc, quem paruulum nuncupauit, deum fortem esse praedixit. 
 quid est, haeretice, quo te conferas? saepta et conclusa sunt 
 omnia, non est usquam penitus exeundi locus. superest ut 
 errorem, quem uoluntas noluit intellegere, tandem incipiat uel 
 necessitas confiteri.

sed non contenti his, quae sufficiunt, quid 
 etiam per alium prophetam spiritus sanctus dixerit inquiramus: 
 si affiget, inquit, homo deum suum, quia uos affigitis 
 me? ut euidentiora utique fierent quae prophetabantur, quod 
 de passione domini nostri propheta cecinit, quasi ipsius, de 
 quo dicebat, ore praedixit: si affiget homo deum suum, 
 quia uos affigitis me? nonne tibi, quaeso, dixisse hoc dominus 
 deus noster quasi ad crucem ductus uidetur: cur, quaeso, 
 redemptorem uestrum me non agnoscitis? cur deum indutum 
 pro nobis carnem nescitis? saluatori uestro necem paratis? 
 auctorem uitae ad mortem ducitis? deus uester sum quem 
 suspenditis, deus uest-er quem crucifigitis. quis, rogo, hic error

 

 
 
 
 aut, quae insania est? si affiget homo deum suum, quia 
 nos affigitis me?

\' uides quomodo uox haec ipsarum quodammodo 
 quae actae sunt rerum uox sit. numquid expressius 
 quicquam aut manifestius quaeris? uides quomodo testimonia 
 sacra natum in carne dominum Iesum Christum ab ipsis 
 quodammodo incunabulis usque ad crucem quam pertulit prosecuta 
 sint, cum utique illum, quem alibi legis deum in carne 
 nasci, hic deum in cruce uideas affigi. et ideo a.

propheta et 
 illic, ubi natus est, deus dicitur, et illic, ubi crucifixus est, 
 deus euidentissime nominatur, ne scilicet in aliquo dignitati 
 diuinitatis praeiudicaret carnis assumptio et honorem maiestatis 
 infringeret uel humilitas corporis uel contumelia passionis, 
 cum utique augere in nobis affectum eius et cultum debeat 
 uel dignatio tam humilis natiuitatis uel pietas tam benigna 
 patientis, quia maximum utique et inmanissimum scelus est, 
 ut ideo apud nos minus honoris habeat, quia plus amoris impendit.

Sed his omissis, quae explicari ideo nullo modo possunt, 
 quia, sicut inmensitas beneficiorum illius, ita et relatio modum 
 non habet, tempus est ut fortissimum de eo ac manifestissimum 
 testem eius Paulum apostolum consulamus: fidelissime enim 
 nobis omnia de deo potest dicere, de cuius semper pectore 
 locutus est deus. testatur ergo in hunc modum de gratia atque 
 aduentu domini dei nostri missus ad destruendum gentiliciae 
 superstitionis errorem electus gentium magister: apparuit, 
 inquit, gratia dei saluatoris nostri omnibus hominibus, 
 erudiens nos, ut abnegantes impietatem et saecularia 
 desideria sobrie et pie et iuste uiuamus in hoc saeculo, 
 expectantes beatam spem et aduentum gloriae 
 magni dei et saluatoris nostri Iesu Christi.

apparuit, 

 

 

 

 
 
 
 inquit, gratia dei saluatoris nostri. bene congruo ad 
 ostendendum nouae gratiae et generationis aduentum sermone 
 usus est. dicens enim apparuit ortum nonas gratiae ac natiuitatis 
 expressit, quia exinde apparere donum gratiae no e 
 coepit, ex quo deus in mundo natus apparuit. digna ergc» et 
 congrua hanc nouae gratiae lucem uerbi proprietate quasi digito 
 indicante monstrauit. hoc enim rectissime apparuisse 
 dicitur, quod subita quasi apparitionis luce monstratur, sicut 
 in euangeliis apparuisse stellam magis orientalibus legimus, et 
 in Exodo apparuit, inquit, Moysi angelus in igne flammae 
 rubi.

in omnibus enim et his et aliis uisionibus sacris 
 hoc utendum uel maxime uerbo scriptura existimauit, ut apparuisse 
 haec diceret, quae insolita claritate fulgerent. ita ergo \' 
 et apostolus sciens aduentum caelestis gratiae, quae ortu 
 sacrae natiuitatis apparuit, uerbo eam fulgidae apparitionis expressit, 
 ut apparuisse utique id diceret quod nouae lucis splendore 
 radiaret. apparuit ergo gratia dei saluatoris nostri. 
 numquid causari hic aliquid quasi de ambiguitate nominum 
 potes, ut dicas aliud esse Christum, aliud deum, ut saluatorem 
 a maiestate nominis sui distrahas et dominum a diuinitate 
 secernas?

ecce hic uas dei ex deo loquitur et apparuisse ex 
 Maria gratiam dei euidentissima praedicatione testatur. ac ne 
 forte non ex Maria deum apparuisse diceres, nomen statim 
 addidit saluatoris, scilicet ut eum natum ex Maria deum crederes, 
 quem saluatorem natum negare non possis, iuxta illud 
 quia natus est uobis hodie saluator. o admirabilem et= 
 uere a deo datum gentibus magistrum, qui sciens futuram hanc= 
 haereticae prauitatis insaniam, quae in litem uocabula dei uerteret 
 et calumniari deo de suis nominibus non timeret, ne= 
 saluatoris uocabulum haereticus a diuinitate secerneret, nomen

 

 
 
 
 dei ante praemisit, scilicet ut praemissum dei nomen omnia 
 i sibi quae sequerentur nomina uindicaret neque ullus in sequentibus 
 solitarium esse hominem Christum crederet, quem in 
 primo statim uocabulo deum esse didicisset.

expectantes, 
 inquit idem apostolus, beatam spem et aduentum gloriae 
 magni dei et saluatoris nostri Iesu Christi. uidit profecto 
 ille diuinae sapientiae doctor ad insidiosas calliditatis 
 diabolicae captiones simplicem tantummodo non sufficere doctri- 
 nam, nisi sanctam fidei praedicationem munimine cautionis armasset. 
 et ideo, cum superius nomen dei saluatorisque posuisset, 
 hic addidit Iesu Christi, scilicet ne ad significandum dominum 
 Iesum Christum sufficere tibi forsan nomen solum non crederes 
 saluatoris et non eundem Iesum Christum deum esse intellegeres, 
 quem saluatorem deum esse cognosses. quid ergo ait?

expectantes, inquit, beatam spem et aduentum gloriae 
 magni dei et. saluatoris nostri Iesu Christi. nihil hic 
 de nominibus domini nostri deest: et deum hic et saluatorem 
 m et Iesum et Christum uides. sed omnia haec uidens omnia 
 esse in deo perspicis. audisti enim deum, sed saluatorem: 
 audisti deum, sed Iesum: audisti deum esse, sed Christum. 
 separari hoc appellationis diuersitate non potest quod diuinitas 
 unitate coniunxit. quidquidlibet de his requisieris. idem inuenis. 
 sa.

luator dens est, lesus deus est, Christus deus est: 
 omne hoc, quod audis, plurale est nuncupatione, sed unum 
 est potestate, quia, cum et saluator deus sit et Iesus deus et 
 Christus deus, intellegere apertum est, quod omnia haec distinguntur 
 appellatione, sed maiestate iunguntur. et cum euidentissime 
 audias quod unus hi singulis nuncupatur deus, 
 intellegere utique aperte potes quod est in omnibus unus deus.

 

 

 
 
 
 ac sic non licet tibi iam ex dissimilitudine dominicae nuncupationis 
 quaerere discrepantiam potestatis et pro uarietate appellationis 
 diuersitatem facere personae.

nou lieet dieere: 
 Christus ei Maria natus est, et non deus. apostolus enim 
 proclamat: deus. non licet dicere: Iesus ei Maria natus est, 
\t et non deus. apostolus enim testatur: deus. non licet dicere: 
 saluator natus est, et non deus. apostolus enim confirmat: 
 deus. nihil est quo te conferas: quidquid de dominicis uocabulis 
 sumpseris, deus est quod nominaris. nihil est quod dicas, 
 nihil quod afferas, nihil quod inproba falsitate contingas. potes 
 habere in incredulitate impia quod non credas, non habes in 
 calumniandi occasione quod deneges.

Quamquam de diuina ac salutari domini nostri gratia 
 paulo superius loqui coepimus, uolo ut de eadem re adhuc lectionibus 
 sacris aliqua dicamus. legimus in actibus apo 
 stolorum apostolum Iacobum eos, qui euangelium recipientes= 
 nihilominus tamen iugum uetustae legis portandum esse censebant, 
 ita redarguentem: quid, inquit, temptatis deum, 
 inponere iugum super ceruices discipulorum, quod 
 neque patres nostri neque nos portare potuimus? sed 
 per gratiam domini nostri Iesu Christi credimus saluari 
quemadmodum et illi.

donum certe gratiae huius per 
 Iesum datum apostolus dicit. responde mihi nunc, si placet. 
 gratiam hanc, quae ad salutem omnium data est, ab homine 
 an a deo datam existimes. si ab homine, reclamat tibi uas 
 dei Paulus dicens: apparuit gratia dei saluatoris nostri 
 enim hanc esse gratiam docet muneris, non inbecillitatis

 

 
 
 
 humanae. et sane etiam si sacrum testimonium non suppeteret, 
 ipsa rei ueritas testimonio erat, quia praestare rem perpetui 
 et immortalis boni fragilia et terrena non possunt nec dare quisquam 
 alteri ualet, quo ipse indiget, aut tribuere illius rei copiam, 
 cuius se inopiam sustinere fateatur.

a deo ergo necesse est 
 gratiam datam non neges deus ergo est qui dedit, data autem 
 est per dominum Iesum Christum: ergo dominus Iesus Christus * 
 deus. si autem est ille utique, ut est, deus, ergo illa quae 
 deum peperit theotocos, id est genetrix dei est. nisi forte 
 ad tam ridiculam blasphemiae contradictionem uelis tendere, 
 ut illam, ex qua deus natus est, dei matrem neges, cum illum, 
 qui natus est, deum negare non possis. sed uideamus tamen, 
 quid de hac eadem domini nostri gratia etiam euangelium dei 
 senserit. gratia, inquit, et ueritas per Iesum Christum 
 facta est.

si solitarius homo Christus, quomodo haec facta 
 per Christum? unde in eo diuina uirtus, si in eo sola, ut ais, 
 humana condicio? unde caelestis largitas, si terrena paupertas? 
 nemo enim potest tribuere quod non habet. dans ergo diuinam 
 gratiam Christus habuit quod dedit. neque enim potest harum 
 diuersissimarum inter se rerum quis differentiam sustinere, ut 
 simul et patiatur indigentiam inopis et habeat munificentiam 
 largientis. et ideo sciens apostolus Paulus omnes diuitiarum 
 eaelestium thesauros in Christo esse recte ad ecclesias scribit: 
 gratia domini nostri Iesu Christi uobiscum.

qui sci- 
 licet saepius iam docuerat eundem deum esse quem Christum 
 cunctamque in illo maiestatem deitatis esse et omnem in eo 
 corporaliter plenitudinem diuinitatis habitare, recte utique iam 
 sine adiectione nominis dei solam precatur gratiam Christi, 
 [quia, cum eandem docuerit saepius gratiam dei esse quam

 

 
 
 
 Christi, plenissime nunc solam precatur gratiam Christi,] quia 
 in gratia Christi omnem scit dei gratiam contineri. gratia 
 ergo inquit domini nostri Iesu Christi uobiscum. interrogo 
 te, quisquis es, o haeretice, scribens haec ad ecclesias 
 Paulus quid his precabatur ad quos scribebat? gratia enim 
 inquit domini nostri Iesu Christi uobiscum.

si homo 
 solitarius Iesus Christus, ergo et ille, optans dari ecclesiis 
 gratiam Christi, gratiam dari hominis optabat, et dicens gratia 
 Christi uobiscum hoc dicebat: \'gratia hominis uobiscum, 
 gratia carnis uobiscum, gratia inbecillitatis corporeae, gratia 
 fragilitatis humanae\'. aut cur omnino nomen gratiae ipsius 
 nominaret, si gratiam hominis optaret, quia optandi ratio non 
 subsistebat, ubi non erat quod optaretur, nec precandum erat 
 ut eius gratia his contingeret, qui substantiam, ut ais, ipsius 
 quae optabatur gratiae non haberet?

ergo uides haec stalta 
 esse penitus et ridicula, immo potius non ridicula, sed deflenda. 
 ea enim, quae quibusdam facilioribus sunt ridicula, piis ac fidelibus 
 flenda sunt, quia in stultitia uestrae infidelitatis illi effundunt 
 lacrimas caritatis et in insipientia impietatis alienae 
 illi habent lacrimas pietatis suae. resipiscamus ergo aliquando 
 et respiremus, quia sensus hic non sapientia tantum, sed etiam 
 spiritu caret, cum sit utique et spiritali sapientia uacuus et 
 spiritu salutis alienus.

Sed dicis forsitan gratiam hanc domini nostri Iesu Christi, 
 de qua apostolus scribit, non cum ipso natam, sed postea ei 
 inlapsu diuinitatis infusam, quia et homo ipse a te dominus 
 Iesus Christus, quem solitarium dicis, non cum deo natus, sed 
 postea a deo dicatur assumptus, ac per hoc tum homini illi 
 gratiam quando et diuinitatem datam. neque nos aliud dicimus 
 quam quod diuina gratia cum diuinitate descenderit, quia et 
 diuina gratia dei sit et largitio quodammodo ipsius diuinitatis

 
 
 
 ac donum munificentiae gratiarum.

temporia ergo inter nos 
 forsan putetur magis quam rei esse distantia, quia diuinitatem, 
 quam nos cum domino Iesu natam, tu postea dicas infusam. 
 sed illud est quod natam cum domino diuinitatem negans nec 
 postea fideliter confiteri potes, quia non potest una eademque 
 res in parte esse impia et in parte probari pia, et eadem in 
 portione fidei et in portione esse perfidiae. primum ergo illud 
 a te requiro, dominum Iesum Christum, qui ex Maria uirgine 
 natus est, hominis tantum filium an etiam dei filium dicas?

nos enim, id est catholicorum omnium fides, nos, inquam, 
 omnes utrumque hoc et credimus et intellegimus et scimus et 
 confitemur, quod et hominis est filius, quia ei homine natus 
 est, et dei filius, quia ex diuinitate conceptus. tu ergo utrumque 
 hoc, id est dei filium atque hominis, an tantum hominis 
 esse asseris? si tantum hominis, reclamant tibi apostoli, reclamant 
 prophetae, reclamat denique ipse, per quem est facta 
 conceptio, spiritus sanctus.

obruitur inpudentissimum os tuum 
 cunctis diuinorum apicum testimoniis, obruitur sacri uoluminis 
 sanctis testibus, obruitur denique ipso dei euangelio quasi diuina 
 manu, et Gabrihel ille magnus, qui in Zaccharia uocem incredulam 
 uirtute uerbi sui cohercuit, multo magis in te blasphemam 
 atque inpiam suo ipso ore damnauit dicens ad Mariam 
 uirginem dei matrem: spiritus, inquit, sanctus superueniet 
 in te, et uirtus altissimi obumbrabit tibi: ideo 
 et quod nascetur ex te sanctum uocabitur filius dei. 
 uides quod, ut secundum carnem hominis filius fieret Iesus 
 Christus, ante est dei filius praedicatus: paritura enim dominum 
 uirgo Maria sancto in se spiritu descendente et uirtute

 

 
 
 
 altissimi cooperante concepit.

ac per lioc intellegis quod domini 
 saluatorisque nostri inde est origo, unde conceptus: et 
 cum descendente uirginem totius diuinitatis plenitudine natus 
 sit, filius hominis esse non potuerat, nisi prius dei filius fuisset, 
 et ideo missus ad adnuntiandam sacri ortus natiuitatem angelus 
 dei, cum sacramentum conceptionis ante dixisset, partui ipsi 
 nomen inposuit dicens: ideo et quod nascetur ei te sanetum 
 uocabitur filius dei.

dei ergo filius Iesus Christus, I 
 quia et a diuinitate genitus et a diuinitate conceptus. si autem 
 dei filius, ergo indubitanter deus. si autem deus, ergo gratia dei 
 non carens: neque enim ea re umquam caruit quam ipse fecit 
 gratia enim et ueritas per legum Christum facta est.

Omnis ergo in eo gratia, omnis uirtus, omnis potentia., 
 omnis diuinitas, omnis denique diuinitatis ac maiestatis ipsius 
 plenitudo cum eo atque in eo semper fuerunt: sine in caelo, 
 sine in terra, siue in utero, siue in ortu nihil umquam deo 
 de deo defuit. semper enim cum deo deitas, non loco umquam 
 ab eo, non tempore separata. ubique enim deus totus, 
 ubique perfectus, non diuisus, non demutatus, non imminutus 
 est, quia nec addi umquam deo nec detrahi quicquam potest: 
 sic enim imminutionem deitas non habet. sicut nec augmentum.

idem ergo in terris fuit qui et in caelis, idem in humilibus 
 qui in excelsis, idem in hominis exiguitate qui in dei maiestate. 
 et ideo bene apostolus Christi gratiam nominans dei gratiam 
 nominabat, quia Christus totum erat quod deus: omnis in ipsa. 
 statim hominis conceptione dei uirtus, omnis diuinitas, omnis 
 diuinitatis uenerat plenitudo. inde enim illi omnis diuinitatis 
 perfectio, unde et origo. neque enim umquam homo ille sine\' 
 deo fuerat, qui utique hoc ipsum, quod erat, a deo ceperat.,

 

 
 
 
 hoc itaque primum, uelis nolis, negare non potes, quod dominus 
 Iesus Christus filius dei sit, archangelo utique clamante 
 in euangeliis: quod er te nascetur sanctum uocabitur 
 i filius dei.

hoc autem posito scito te, quidquid de Christo 
 legeris, de dei filio legere, quidquid de domino aut Iesu legeris, 
 ad dei filium pertinere. omnia enim haec illius nomina dei 
 filium nominant, omnia haec eius uocabula filium dei clamant. 
 et ideo tu in his omnibus, quaecumque audieris, nomen diuinitatis 
 agnoscens, cum in omnibus uideas te dei filium intellegere 
 debere, argumentare, si placet, quomodo deum ualeas a 
 dei filio separare.

Scribens Romanis diuinus ille ecclesiarum magister cum 
 argueret, immo defleret Iudaeorum id est fratrum suorum infidelitatem, 
 his uerbis usus est: optabam, inquit, anathema 
 esse ipse ego a Christo pro fratribus meis, qui sunt 
 cognati mei secundum carnem, qui sunt Israhelitae, 
 quorum adoptio est filiorum et gloria et testamenta 
 et legislatio et obsequium et promissa, quorum patres, 
 et ex quibus Christus secundum carnem, qui est super 
 omnia deus benedictus in saecula.

o affectum et fidelissimi 
 apostoli et piissimi propinqui, qui inaestimabili caritate mori 
 uult et pro cognatis ut proximus et pro discipulis ut magister. 
 et quae tandem causa ei, ut mori uellet? una utique, ut illi uiuerent. 
 uita autem eorum in quo continebatur? in hoc scilicet, 
 ut ipse ait, ut deum Christum secundum carnem natum ex sua 
 carne cognoscerent. et ideo utique apostolus plus dolebat, quia

 

 
 
 
 eum illi ex Israhel natum non intellegerent, qui ex suis editum 
 plus amare deberent.

ex quibus Christus, inquit, secundum 
 carnem, qui est super omnia deus benedictus in 
 saecula: eum scilicet ex illis Christum natum ait secundum 
 carnem, qui sit super omnia deus benedictus in saecula. 
 Christum utique secundum carnem natum ex illis non negas: 
 sed idem, qui ex illis natus est, deus est. quid circumis? 
 quid tergiuersaris? Christum ex Israhel natum secundum 
 carnem deum esse apostolus dicit: tu doce quando non fuerit 
 er quibus Christus, inquit, secundum carnem, qui est 
 super omnia deus. uides, quia hoc apostolus unitate coniunxerit, 
 separari a Christo deus omnino non potest. sicut enim 
 ex illis Christum apostolus praedicat, ita deum in Christo esse 
 confirmat.

aut utrumque hoc neges necesse est aut utrumque 
 fatearis. natus secundum carnem Christus ex illis dicitur, sed 
 idem in Christo deus ab apostolo praedicatur. unde et alibi: 
 deus enim erat in Christo mundum reconcilians sibi. 
 diuidi hoc ab alterutro nequaquam potest. aut Christum ex 
 illis editum denega aut ex uirgine deum in Christo editum 
 confitere, qui est, inquit, super omnia deus benedictus 
 in saecula.

Sufficere quidem fidelibus ad indicandum maiestatem 
 diuinitatis nomen dei abunde potuit: sed addendo super omnia 
 deus benedictus blasphemiam perfidae assertionis exclusit, 
 ne quis scilicet impiorum uocabulum dei interdum etiam hominibus 
 temporarie dono diuinae dispensationis indultum ad 
 iniuriam summae diuinitatis assumeret et contumeliosis deo 
 comparationibus coaptaret, sicut utique illud quod ad Moysen 
 dicit deus: dedi te deum Pharaoni, aut illud: ego dixi:

 

 
 
 
 dii estis, eum utique euidentissimam indulti nominis habeat 
 significationem.

nam ubi dicit ego diii, non tam nomen est 
 potestatis quam sermo dicentis. sed et illud ubi dicit dedi te 
 deum Pharaoni, non diuinitatem accipientis, sed potestatem 
 dantis exposuit. nam cum dixerit dedi, in illo utique significata 
 est dei potestas qui dedit, non diuinitatis natura in eo 
 qui accepit. de deo autem ac domino nostro Iesu Christo cum 
 dicitur qui est super omnia deus benedictus in saecula, 
 et res statim probatur in uerbo et uerbi res demonstratur 
 in nomine, quia dei nomen in dei filio non significatio est adoptionis 
 indultae, sed ueritas proprietasque naturae.

Itaque, idem inquit apostolus, nos ex hoc neminem 
 nouimus secundum carnem: et si cognouimus secundum 
 carnem Christum, sed nunc iam non nouimus. 
 bene sibi cuncta sacri sermonis scripta conueniunt et in omni 
 penitus sui parte, etiam ubi uerborum specie non consonant, 
 rerum tamen uirtute concordant, sicut in hoc quod ait: et si 
 cognouimus secundum carnem Christum, sed nunc 
 iam non nouimus: testimonium enim dicti praesentis confirmatio 
 superioris est quod dixit: ex quibus Christus secundum 
 carnem, qui est super omnia deus benedictus 
 in saecula.

illic enim posuit: ex quibus Christus secundum 
 carnem, hic autem: et si cognouimus Christum 
 secundum carnem, illic: qui est super omnia deus, hic 
 autem: Christum secundum carnem nunc iam non nouimus. 
 species uerborum est alia, sed rei uirtus una. eundem- 
 Idem enim, quem illic secundum carnem natum deum super 
 omnia praedicat, eundem hic secundum carnem se iam non 
 nosse confirmat, ideo scilicet, quia eundem, quem natum in 
 carne nouerat, deum in saecula. confitetur, et ideo a se eum 
 ignorari secundum carnem, quia sit super omnia deus

 

 
 
 
 benedictus in saecula. ac per hoc et illud ibi: qui est super 
 omnia deus, hoc dicit: non nouimus iam Christum secundum 
 carnem, et hic: non nouimus iam Christum 
 secundum carnem, hoc ait: qui est deus benedictus in 
 saecula.

ascendit orgo quodammodo «uasi in altiorem gradum 
 doctrinae apostolicae praedicatio, et licet sensu sibi in utroque 
 conueniat, sacramentum tamen perfectae fidei quasi sententia 
 expressiore confirmat dicens: et si cognouimus secundum 
 carnem Christum, sed nunc iam non nouimus, uidelicet 
 quia prius eum et hominem scimus et deum, nunc tantum 
 deum. cessante enim infirmitate carnis nihil in eo iam nouimus 
 nisi uirtutem diuinitatis, quia totum in eo uirtus est 
 maiestatis diuinae, ubi esse desiit infirmitas imbecillitatis humanae. 
 omne ergo penitus hoc testimonio mysterium et sumptae 
 carnis et perfectae diuinitatis exposuit.

dicens eum et si 
 cognouimus Christum secundum carnem sacramentum 
 nati in carne dei locutus est, adiciens autem nunc iam non 
 nouimus uim depositae infirmitatis explicuit. ac per hoc 
 cognitio illa carnis ad significationem pertinet hominis, ignoratio 
 autem ad honorem diuinitatis. hoc est enim dicere: cognouimus 
 Christum secundum carnem, quamdiu quod secundum 
 carnem agnosceretur fuit: nunc iam non nouimus, 
 postquam esse desiuit.

natura enim carms in spiritalem est 
 translata substantiam, et illud, quod fuerat quondam hominis, 
 factum est totum dei: et ideo non nouimus Christum secundum 
 carnem, quia absorta per diuinam maiestatem infirmitate corporea 
 nihil sacro resedit corpori, ex quo inbecillitas in eo 
 carnis possit agnosci. ac per hoc, quidquid fuerat prius

 
 
 
 substantiae duplicis, factum est uirtutis unius, cum utique non sit 
 dubium Christum, qui crucifixus est ex infirmitate nostra, totum 
 uiuere et maiestate diuina.

Quod scilicet apostolus omni scriptorum suorum corpore 
 praedicans bene etiam ad Galatas scribens ait: Paulus 
 apostolus, non ab hominibus neque per hominem, sed 
 I per Iesum Christum et deum patrem. uides quam bene 
 sibi in prioribus praesentibusque conueniat. illic enim dicit: 
 nunc iam non nouimus Christum secundum carnem, 
 hic ait: non ex hominibus neque per hominem, sed 
 per Iesum Christum. patet quemadmodum etiam hic idem 
 quod in superioribus doceat.

dicens enim missum se non per 
 hominem, hoc dicit: non nouimus Christum secundum 
 carnem. et ideo non per hominem missus sum, sed per 
 Christum, quia per Christum missus non per hominem missus 
 sum, sed per deum. nomen enim in eo iam hominis non 
 cadit, in quo totum diuinitas uindicauit. et ideo cum dixisset 
 missum se non ab hominibus neque per hominem, sed 
 per Iesum Christum, bene addidit et deum patrem, hoc 
 est, missum se a deo patre et a deo filio esse designans.

in 
 quibus utique licet propter mysterium sacrae et ineffabilis 
 generationis duplex sit persona, generantis et geniti, una tamen 
 est uirtus mittentis dei. et ideo ille missum se a deo patre et 
 deo filio dicens in personis quidem dualem ostendit numerum, 
 sed in missione unam docuit potestatem.

Sed per Iesum Christum et deum patrem qui 
 L suscitauit eum a mortuis. praeclarus utique et admirabilis

 

 
 
 
 magister, sciens dominum Iesum Christum sicut uerum deum, 
 ita et uerum hominem praedicandum, ita semper maiestatem 
 diuinitatis in eo praedicat, ut incarnationis confessionem penitus 
 non relinquat, excludens utique et phantasma Marcionis incarnatione 
 uera et paupertatem Hebionis diuinitate perfecta, 
 ne scilicet per alterutram blasphemiae peruersitatem dominus 
 Iesus Christus aut homo penitus sine deo aut deus sine homine 
 credatur.

bene ergo apostolus missum se sicut a deo 
 patre, ita et a deo filio praedicans confessionem statim dominicae 
 incarnationis adiunxit dicens: qui suscitauit eum a 
 mortuis, uerum scilicet incarnati dei corpus suscitatum a 
 mortuis docens iuxta illud: et si cognouimus secundum 
 carnem Christum, bene addens: sed nunc iam non nouimus.

hoc enim se in eo nosse dicit secundum carnem, quod 
 sit a mortuis suscitatus, in eo uero se eum iam non nosse 
 secundum carnem, quod cessante carnis fragilitate in sola eum 
 nouerit dei esse uirtute: fidelis scilicet praedicandae dominicae 
 diuinitatis et satis idoneus testis, qui in principio uocationis 
 suae caelitus castigatus maiestatem suscitati a mortuis domini 
 Iesu Christi non fide tantum animi sui crederet, sed etiam 
 oculis corporalibus approbasset.

Unde etiam apud Agrippam regem et ceteros mundi 
 iudices disserens ita ait: dum irem Damascum cum potestate 
 et permissu principis sacerdotum, die media in 
 uia uidi, rex, de caelo supra splendorem solis circumfulsisse 
 me lumen et omnes qui simul mecum erant, 
 omnesque nos cum decidissemus in terram, audiui 
 uocem dicentem mihi Hebraica lingua: Saule Saule, 
 quid me persequeris? durum tibi est contra stimulum

 

 
 
 
 calcitrare. ego autem dixi: quis es, domine? dominus 
 autem dixit ad me: ego sum Iesus Nazarenus quem 
 B tu persequeris.

uides quod eum apostolus, quem in tanto 
 -fulgore maiestatis uiderat, recte iam se secundum carnem non 
 nosse dicebat. cum enim iubar illud diuini luminis, quod sus- 
 A tinere non potuit, in ipsa sui prostratione uidisset, uox haec 
 secuta est: Saule Saule, quid me persequeris? cui quaerenti, 
 quis esset, ita euidenti dominus personae suae significatione 
 respondit: ego sum Iesus Nazarenus quem tu 
 persequeris. te, te, inquam, haeretice, nunc interrogo, te 
 appello: credis de se apostolo aut non credis? aut, si id parum 
 aestimas, credis de se domino aut non credis? si credis, finita 
 quaestio est. hoc enim necesse est quod nos credimus credas.

nos enim iuxta apostolum et si cognouimus Christum 
 secundum carnem, sed nunc iam non nouimus: nos 
 Christum contumeliis non afficimus, nos carnem a deo non 
 separamus, et totum, quod Christus est, esse in deo credimus. 
 tu ergo si idem quod nos credimus credis, eadem necesse est 
 fidei sacramenta fatearis. si autem a nobis dissides, si neque 
 ecclesiis neque apostolo neque ipsi denique de se deo credis, 
 ostende nobis, in hoc quod apostolus uidit quid sit caro et 
 t quid sit deus. ego enim hic discernere nihil ualeo. uideo 
 ineffabilem inluminationem, uideo inexplicabilem claritatem, 
 uideo splendorem humanae fragilitati intolerabilem et supra id 
 quod ferre mortales oculi queunt inaestimabili maiestatem dei 
 luce fulgentem. quae hic diuisio, quae discretio est?

in uoce 
 Iesum audimus, in maiestate deum cernimus: quid est aliud 
 nisi ut in una eademque substantia deum et Iesum esse credamus? 
 uolo tamen de hoc eodem adhuc aliquid apud te loqui.

 

 
 
 
 dic mihi, quaeso, si tibi nunc persequenti fidem catholicam id 
 appareret quod ignoranti apostolo tunc apparuit. si te inopinantem 
 atque securum fulgor ille circumdaret et perculsum 
 atque perterritum splendor inmensi luminis consternaret iaceresque 
 in tenebris oculorum atque errorum tuorum, quas tibi inmensus 
 et ineffabilis pauor mentis augeret:

dic mihi, obsecro, 
 cum te inminentis mortis formido premeret et terror comminantis 
 desuper maiestatis urgueret, audires quoque illud in 
 tanta mentis confusione dignum perfidia tua nomen: Saule 
 Saule, quid me persequeris? et quaerenti tibi, quis esset, 
 responderetur e caelo: ego sum Iesus Nazarenus quem 
 tu persequeris: quid diceres? \'nescio, non ad plenum adhuc 
 credo: deliberare amplius mecum uolo, quem te esse existimem 
 qui de caelo loquaris, qui me fulgore tuae diuinitatis obruis, 
 cuius uocem audio et maiestatem ferre non possum.

tractandum 
 mihi de hoc negotio est, credendum tibi sit an non credendum, 
 Christus sis tu an deus, si deus solus sis an in Christo, si 
 Christus solus sis an in deo. discretionem hanc subtiliter obseruari 
 et diligenter considerari uolo, quid credendus, quid iudicandus 
 sis. nolo enim aliquid de officio meo perdere, ut, cum 
 te ut hominem despiciam, aliquid tibi diuini honoris impendam: i 
 si ergo, ut Paulus tunc apostolus iacuit, prostratus humi iaceres 
 et fulgore diuini luminis obumbratus extremos spiritus ageres, 
 haec forsan diceres, haec otiosae loquacitatis garrulitate gannires.

sed quid facimus quod aliud tunc apostolo uisum est, et cum 
 tremens ac semianimus concidisset, dissimulandum ultra non 
 censuit, deliberandum amplius non putauit suffecitque ei quod

 

 
 
 
 ineffabilibus experimentis, quem ignorans hominem esse credidit, 
 admonitus deum esse cognouit: non dissimulauit, non 
 distulit nec male conceptum errorem infideli amplius deliberatione 
 suspendit, sed audito e caelis Iesu domini sui nomine 
 subdita ut famulus, trepida ut flagellatus, deuota ut conuersus 
 uoce respondit: quid faciam, domino?

itaque paratissima ac 
 deuotissima fide id statim meruit, ut, quem fideliter credidit, 
 eo ipso iugiter non careret, et ad quem corde transierat., is in 
 cor eius ipse transiret, dicente ipso de se apostolo: an experimentum 
 quaeritis eius qui in me loquitur Christi?

Quo loco nolo, haeretice, ut mihi disseras hunc quem 
 loqui apost-olus intra. se dicit, homo sit an deus. si homo, 
 quomodo in corde eius corpus loqui poterat alterius? si deus, 
 ergo iam non homo christus, sed deus, quia cum locutus in 
 apostolo Christus sit et loqui m eo non potuerit nisi deus, 
 ergo locutus in eo est Christus deus. uides itaque nihil esse 
 hic iam quod dici queat, nec disiunctionem aut diuisionem 
 aliquam inter Christum fieri et deum posse, quia totus in 
 Christo deus et totus in deo Christus.

nulla hic recipi disparatio 
 potest, nulla discissio: una tantum est simplex, una 
 tantum pia, una tantum sana. confessio, adorare, amare, colere 
 Christum deum. uis autem adhuc plenius et cumulatius scire 
 nullam inter deum et Christum esse distantiam et eundem 
 penitus deum intellegendum esse quem Christum? audi apostolum 
 ad Corinthios loquentem: omnes enim nos, inquit, 
 manifestari oportet ante tribunal Christi, ut referat 
 unusquisque propria corporis, prout gessit, siue bonum 
 siue malum.

alia autem loco ad Romanam ecclesiam 
 scribens omnes, inquit, adstabimus ante tribunal dei.

 

 

 

 
 
 
 scriptum est enim: uiuo ego, dicit dominus, quia 
 mihi flectet omne genu, et omnis lingua. confitebitur 
 deo. uides ergo unum atque idem tribunal dei futurum esse 
 quod Christi. intellege ergo indubitanter Christum deum, et 
 ubi uides inseparabilem Christi ac dei esse substantiam, inseparabilem 
 quoque agnosce esse personam: nisi forte, quia 
 apostolus in alia nos manifestandos epistula ante tribunal 
 Christi, in alia ante tribunal dei dixit, duo forte tribunalia 
 facias et alios iudicandos a Christo, alios a deo censeas. sed 
 haec friuola et furiosa sunt et insanientibus insaniora.

agnosce 
 ergo omnium dominum, agnosce uniuersitatis deum, agnosce 
 in tribunali dei tribunal Christi, agnosce in tribunali Christi 
 tribunal dei, ama uitam, ama salutem tuam, ama a quo creatus 
 es, metue a quo iudicandus. uelis enim nolis, manifestandus 
 ante tribunal Christi es et seposita impietatis blasphemia ac 
 uerborum infidelium cantilena, si aliud putas tribunal dei esse 
 quam Christi, uenies ante tribunal Christi et inuenies utique 
 documento inexplicabili ipsum tribunal dei esse quod Christi 
 totamque in filio dei Christo et filii dei maiestatem et patris 
 dei potentiam.

non enim pater iudicat quemquam, sed 
 iudicium omne dedit filio, ut omnes honorificent 
 filium sicut honorificant patrem. qui enim negat patrem, 
 et filium. omnis qui negat filium, nec patrem habet: 
 qui confitetur filium, et patrem habet. disce itaque inseparabilem 
 esse patris ac filii honorem, inseparabilem dignitatem, 
 neque honorari filium sine patre nec patrem posse sine 
 filio.

honorare autem deum ac dei filium nisi in Christo unigenito 
 dei filio nullus ualet, quia spiritum ipsum utique

 

 
 
 
 honorandi dei nisi in spiritu Christi habere non potest, dicente 
 apostolo: uos autem in carne non estis sed in spiritu, 
 si tamen spiritus dei habitat in uobis. si quis autem 
 spiritum Christi non habet, hic non est eius, et iterum: 
 quis accusabit aduersus electos dei? deus qui iustificat. 
 quis est qui condemnet? Christus Iesus qui 
 mortuus est, immo qui resurrexit. uides ergo iam, etsi 
 non uis, nullam omnino penitus uel inter spiritum dei et 
 spiritum Christi uel inter iudicium dei et iudicium Christi esse 
 distantiam. tu elige utrum malis: alterum enim fieri necesse 
 est, ut aut Christum deum esse fide intellegas aut in Christo 
 deum damnatione cognoscas.

Sed uideamus tamen cetera quae sequuntur. scribens 
 ad Corinthiorum ecclesiam idem de quo superius locuti sumus 
 doctor ecclesiarum omnium Paulus ita locutus est: Iudaei, 
 inquit, signa petunt et Graeci sapientiam quaerunt, 
 nos autem praedicamus Christum crucifixum, Iudaeis 
 quidem scandalum, gentibus autem stultitiam, ipsis 
 autem qui salui fiunt Iudaeis atque Graecis, Christum 
 dei uirtutem et dei sapientiam. o fortissimum fidei 
 magistrum, cui docenti ecclesias parum etiam hoc loco uisum 
 est ut christum deum esse diceret, nisi crucifixum addidisset, 
 scilicet ut ad exertissimam et ualidissimam fidei doctrinam 
 eundem, quem crucifixum diceret, dei sapientiam praedicaret.

non ergo subtilitate aliqua aut ckcuitione uerbomm usus est 
 nec in praedicando domini euangelio crucis Christi nomen erubuit. 
 et licet hoc scandalum esset Iudaeis et stultitia gentibus, 
 deum audire natum, deum audire corporeum, deum audire 
 I passum, deum audire crucifixum, non tamen ille propter

 

 

 
 
 
 Iudaici scandali impietatem uirtutem pietatis suae eneruauit aut 
 propter alienae stultitiae infidelitatem fidei suae robur imminuit, 
 sed palam, constanter, fortiter eum, quem mater ediderat, homines 
 occiderant, lancea perforarat, crux distenderat, uirtutem 
 dei et sapientiam praedicabat, Iudaeis quidem scandalum, 
 gentibus autem stultitiam.

sed tamen hoc, quod erat 
 aliis scandalum ac stultitia, aliis erat uirtus dei et sapientia. 
 pro diuersitate enim personarum erat diuersitas sensuum, et 
 quod expers sani intellectus et incapax ueri boni diffidentia 
 insipiens denegauerat, id intra ipsos animae recessus sacrum 
 esse ac salutiferum fides sapiens sentiebat.

Dic mihi ergo, haeretice, hostis quidem omnium, sed, 
 tuus maxime, cui crux domini Iesu Christi et cum Iudaeis 
 scandalum est et stultitia cum gentibus, qui sacramenta uerae 
 salutis et illorum respuis scandalo et istorum non sapis stoliditate: 
 cur Pauli apostoli praedicatio aut paganis stultitia. aut 
 Iudaeis scandalum fuit? numquid potuerat offendere homines, 
 si Christum, ut tu asseris, solitarium esse hominem etiam ipse 
 docuisset? cui enim natiuitas illius, cui passio, cui crux, cui 
 peremptio incredibilis aut grauis esse potuisset? aut quid noui 
 uel inauditi in se Pauli praedicatio habuerat, si id passum 
 hominem Christum esse dixisset, quod passim cotidie in hominibus 
 condicio humana toleraret?

sed illud utique erat quod 
 gentilis stultitia non recipiebat, quod Iudaica infidelitas respuebat, 
 quod Christum utique, quem illi, ut tu, solitarium hominem arbitrabantur, apostolus deum esse dicebat. hoc erat 
 utique quod impiorum sensus refutabat, quod perfidorum aures 
 ferre non poterant, in homine Iesu Christo dei praedicari natiuitatem, 
 dei asseri passionem, dei adnuntiari crucem. hoc 
 utique erat graue, hoc incredibile, quia hoc erat incredulum a

 

 
 
 
 humanae audientiae, quod inauditum fuerat diuinae contigisse 
 naturae.

Itaque securus es tali affirmatione atque doctrina, 
 quod numquam praedicatio tua aut gentilibus stultitia aut 
 Iudaeis scandalum erit: numquam tu a Iudaeis atque gentilibus 
 aut cum Petro crucifigeris aut cum Iacobo lapidaberis aut cum 
 Paulo capite plecteris, non enim habet praedicatio tua illorum 
 offensionem. solitarium hominem natum, solitarium passum 
 asseris. timere non potes, ne persecutione sua illi te laedant, 
 cum tu eos tua praedicatione confirmes.

Sed uideamus tamen adhuc aliquid de hoc ipso. Christus 
 ergo iuxta apostolum uirtus dei et sapientia dei est. quid 
 habes quod respondeas? quid habes quo te conferas ? exire 
 hinc et progredi nusquam potes. Christus dei sapientia est et 
 dei uirtus. ille, inquam, quem Iudaei insectati sunt, quem 
 gentiles riserunt, quem tu cum illis ipse persequeris, ille, inquam, 
 qui et paganis stultitia est et Iudaeis scandalum et 
 tibi utrumque, ille, inquam, est dei uirtus et dei sapientia. 
 quid habes quod agas? claudes forsitan aures, ne audias: hoc 
 et Iudaei apostolo praedicante fecerunt.

quodlibet facias, 
 Christus in caelo est et in deo et cum eo atque in eo in 
 superioribus, in quo et in inferioribus fuit. persequi eum iam 
 cum Iudaeis non potes, sed facis tamen unum quod potes, 
 persequeris eum in fide, persequeris in ecclesia, persequeris 
 opinionis impiae telo, persequeris praui dogmatis gladio. plus 
 forte aliquid quam quidam ueterum Iudaeorum facis: Christum 
 tu nunc persequeris, postquam eum etiam illi qui persecuti 
 fuerant crediderunt. sed minoris forsan criminis putas, quod 
 inicere in eant iam manus non potes. non minus, inquam, 
 non minus illi grauis illa est persecutio, in qua eum in suis 
 impii persequuntur.

sed offendit te domiuicae crucis nomen: 
 hoc et Iudaeos semper offendit. exhorrescis deum audire

 
 
 
 passum: hoc et gentilis error inrisit. quaero ergo nunc in 
 qua ah illis\' parte dissideas, cum in hac tibi atque illis peruersitate 
 conueniat. sed ego praedicationem hanc sacrae crucis, 
 praedicationem hanc dominicae passionis non solum non inminuo, 
 sed, quantum in uoto est ac substantia mea, augeo. 
 hunc enim, qui crucifixus est, non solum uirtutem ac sapientiam 
 dei, qua nihil maius est, sed etiam totius diuinitatis ac maiestatis 
 dominum praedicabo, hoc magis, quod in hoc sermo 
 meus doctrina dei est, dicente apostolo:

sapientiam loquimur 
 inter perfectos: sapientiam uero non huius saeculi 
 neque principum huius saeculi, qui destruuntur, sed 
 loquimur dei sapientiam in mysterio, quae abscondita 
 est, quam praedestinauit deus ante saecula in gloriam 
 nostram, quam nemo principum saeculi huius 
 agnouit: si enim cognouissent, numquam dominum 
 maiestatis crucifixissent, sed sicut scriptum est: 
 quod oculus non uidit nec auris audiuit nec in cor 
 hominis ascendit, quae praeparauit deus his qui diligunt 
 eum. uides quam breuiter sermo apostolicus quanta 
 dixerit. sapientiam se loqui dicit, sed sapientiam quam perfecti 
 tantummodo sciant, prudentes saeculi nesciant. dei enim 
 hoc ait esse sapientiam, quae sit diuino tecta mysterio et ante 
 omnia saecula in sanctorum gloriam praedestinata, atque ideo 
 eam his tantum qui deum sapiunt esse cognitam, principibus 
autem saeculi huius penitus ignotam.

causam autem subdidit, 
 qua utrumque quod dixerat conprobaret, dicens: si enim

 

 
 
 
 cognouissent, numquam dominum maiestatis crucifixissent. 
 sed sicut scriptum est: quod oculus non 
 uidit nec auris audiuit nec in cor hominis ascendit, 
 p quae praeparauit deus his qui diligunt eum. uides ergo 
 quod sapientia dei in mysterio abscondita et ante saecula praedestinata 
 his fuit incognita qui maiestatis dominum crucifixerunt, 
 his autem cognita qui susceperunt. bene autem in mysterio 
 absconditam dicit dei fuisse sapientiam, quia nullius hoc umquam 
 hominis uel oculus uidere uel auris audire uel cor potuit 
 cogitare, quod maiestatis dominus uel nasciturus esset ex uirgine 
 uel uenturus in carne uel omni afficiendus poenae et 
 contumeliae passione.

sed haec utique dei dona sicut nemo 
 est qui, cum essent abscondita in mysterio, sapere umquam 
 per B6 potuerit, ita beatus est qui reuelata cognouit unde 
 quicumque eam non agnouerunt, necesse est habeantur inter 
 principes saeculi, qui autem cognouerunt, inter sapientes dei 
 non agnoscit ergo deum in carne natum qui negat.: ergo et 
 uos non agnoscitis qui negatis. sed quodlibet faciatis, quamlibet 
 impie negetis, nos plus apostolo credimus. et quid apostolo 
 dico? plus deo credimus: ipsi enim per apostolum credimus, 
 quem locutum in apostolo certi sumus. dominum maiestatis 
 sermo diuinus crucifixum a principibus huius saeculi dicit, tu 
 negas: et illi negabant se deum crucifigere qui crucifigebant. 
 habent ergo qui confitentur cum confitente apostolo partem:

habeas tu necesse est cum persequentibus portionem. quid 
 ergo est hic iam quod dici queat? dominum maiestatis crucifixum 
 apostolus dicit. inmuta hoc, si potes: separa nunc, si 
 uales, Iesum a deo. crucifixum certe a Iudaeis Christum negare 
 non potes, sed dominus maiestatis est qui crucifixus est.

 
 
 
 ergo necesse est aut Christum affixum esse in cruce deneges 
 aut deum affixum esse fatearis.

Sed forte offendat te quod tamdiu unius uel maxime 
 Pauli apostoli testimoniis loquor. satis mihi est idoneus quem 
 elegit deus. nec enim erubesco eum fidei meae habere testem, 
 quem uoluit deus mundi totius esse doctorem. sed tamen ut 
 adquiescam in hoc uoluntati tuae, qui habere me forsan alios 
 quorum utar testimoniis non arbitraris, audi perfectum humanae 
 salutis et sempiternae beatitudinis sacramentum Martham 
 in euangelio praedicantem. quid enim ait? utique, 
 domine, ego credidi quia tu es Christus filius dei 
 uiui, qui in hunc mundum uenisti. disce a muliere ueram 
 fidem, disce aeternae spei confessionem. habes tamen grande 
 solacium: non erubescas ab ea sacramentum salutis agnoscere, 
 a qua testimonium deus non refutauit accipere.

Quodsi auctoritas tibi forsan personae maioris placet 
 (quamuis nullius displicere uel persona uel sexus debeat cui 
 confessio sacramenti auctoritatem facit, quia, quamlibet condicio 
 cuiusquam aut locus minor sit, uirtus tamen fidei nescit 
 inminui), interrogemus tamen non incipientem aliquem puerulum 
 cuius institutio rudis, aut feminam cuius fides forsan 
 uideatur incipiens, sed summum illum et inter discipulos discipulum 
 et inter magistros magistrum, qui Romanae ecclesiae 
 gubernaculum regens sicut fidei habuit ita et sacerdotii principatum.

dic nobis ergo, dic nobis, quaesumus, princeps apostolorum 
 Petre, dic quemadmodum ecclesiae credere deum 
 debeant? aequum est enim ut doceas nos doctus a domino 
 et aperias nobis ianuam cuius clauem accepisti. exclude omnes 
 suffodientes caelestem domum et eos qui per adulterinas cauernas 
 et inlicitos intrare aditus moliuntur auerte, quia certum 


 

 
 
 
 est quod nullus ostium regni intrare poterit, nisi cui clauis a 
 te in ecclesiis collocata reserarit.

dio ergo quemadmodum 
 credere legum Christum et confiteri communem dominum debeamus. 
 respondebis utique absque dubio: quid me consulis 
 qualiter dominus confitendus sit, cum habeas qualiter ego sim 
 ipse confessus? lege euangelium et non requires personam 
 meam, cum habeas confessionem meam: immo illic habes 
 ^ personam meam, ubi confessionem meam, quia, cum persona 
 mea auctoritatem sine confessione non habeat, auctoritas est 
 personae meae ipsa confessio. dic ergo, euangelista, dic nobis 
 confessionem: dic fidem summi apostoli, hominemne tantum 
 confessus sit Iesum an deum, carnem in eo tantum esse 
 dixerit an dei filium praedicarit?

interroganti ergo domino 
 Iesu Christo, quem eum crederent, quem confiterentur esse 
 discipuli, respondit primus apostolorum Petrus, unus utique 
 pro omnibus, idem enim unius habuit responsio quod habebat 
 omnium fides, sed primum decuit respondere, ut idem esset 
 ordo responsionis qui erat et honoris et ipse antecederet confessione 
 qui antecedebat aetate. quid ergo ait? tu es, inquit, 
 Christus filius dei uiui. simplici et rustica.

interrogatione 
 ad confutandum te mihi, haeretice, uti necesse est. dic mihi, 
 quaeso, quis ille fuerit cui Petrus ita respondit negare non 
 potes christum fuisse. interrogo ergo, Christum quem uocas, 
 hominem an deum? hominem utique absque dubio. hinc enim 
 omnis est tua haeresis, quia negas christum filium dei. et 
 ideo etiam Mariam Christotocon esse, non theotocon dicis, quia 
 Christi genetrix sit, non dei. Christum ergo hominem tantum 
 asseris, non deum, et ideo filium esse eum hominis, non dei. 
 -quid ergo ad haec respondit Petrus? tu es, inquit, christus...

 

 
 
 

 

filius dei uiui.

Christum hunc, quem tu tantum hominis filium esse asseris, ille testatur filium dei. cui uis credamus, tibi an Petro? opinor, non es tam inpudens, ut praeponere te audeas primo apostolorum, tametsi quid est quod tu non audeas? aut quemadmodum apostolum non despicias, qui deum 
negare potuisti? tu es ergo inquit Christus filius dei uiui. numquid hoc ambigui aut obscuri aliquid in se habet? simplex tantum est et aperta confessio, Christum dei filium praedicat, negas fortasse dictum: sed euangelista testatur, an mentiri apostolum dicis? sed detestabilis falsitas, apostolum 
falsitatis accusans, an de alio Christo aliquo forsan hoc dictum esse contendis?

sed hoc nouum prodigiosi commenti genus, quid ergo reliquum est? unum scilicet, ut, cum et quid scriptum sit legatur et uerum sit quod legitur, tandem uel ui uel necessitate constrictus, cum falsitatem astruere non ualeas, 
ueritatem inpugnare desistas.

Sed tamen quia summi apostoli testimonio usus sum, quo dominum Iesum Christum deum coram ipse confessus sit, uideamus quemadmodum confessionem eius is quem confessus est adprobarit, quia plus multo est quam quod apostolus dixit, 

si dictum illius deus ipse laudauit. dicenti ergo apostolo tu es Christus filius dei uiui quid a domino saluatore responsum est? beatus es, inquit, Simon Bar Iona, quia caro et sanguis non reuelauit tibi, sed spiritus patris mei qui in caelis est.

si displicet tibi uti apostoli testimonio, 

dei utere, laudando enim deus quod dictum est auctoritatem suam apostolico dicto addidit, ita ut, etiamsi dictum illud apostoli ore prodiit, suum esse hoc tamen deus fecerit


 

 
 qui probauit. beatus es, inquit, Simon Bar lona, quia 
 caro et sanguis non reuelauit tibi. sed spiritus patris 
 mei qui in caelis est. ergo in apostoli dicto et spiritus 
 sancti et praesentis filii et dei patris testimonium uides. quid 
 ergo amplius aut quid simile requiris? filius laudauit, pater 
 interfuit, sanctus spiritus reuelauit.

apostoli ergo dictum totius 
 diuinitatis est testimonium, quia illius necesse est hoc dictum 
 auctoritatem habeat quo auctore processit. beatus ergo inquit 
 es, Simon Bar Iona, quia caro et sanguis non reuelauit 
 tibi, sed spiritus patris mei qui in caelis est. 
 ergo si Petro non caro et sanguis reuelauit ista uel inspirauit, 
 iam intellegis quis inspirauerit tibi. si illum spiritus dei docuit 
 qui Christum deum esse confessus est, uides quod tu spiritu 
 daemonis doctus sis qui negare potuisti.

Sed tamen dictum illud domini quo conlaudauit Petrum 
 quae dicta alia consequuntur? et ego, inquit, tibi dico quia 
 tu es Petrus, et super hanc petram aedificabo ecclesiam 
 meam. uides quod dictum Petri ecclesiae fides est. 
 ergo extra ecclesiam sit necesse est qui fide ecclesiae non 
 tenetur. et tibi, inquit dominus, dabo claues regni caelorum.

fides haec caelum menlit, fides haec claues regni 
 caelestis accepit. intellege quae te maneant. introire clauis 
 huius ianuam non poteris, qui fidem clauis istius denegasti. 
 et portae, inquit, inferi non praeualebunt aduersum 
 te. portae inferi fides est haereticorum, immo perfidia. quantum 
 enim a caelo inferna distant, tantum ab eo qui Christum 
 deum confessus fuerit is qui negat. quae ligaueris, inquit, 
 in terris, ligata erunt in caelis: et quaecumque solueris 
 super terram, erunt soluta et in caelis.

perfecta 

 

 
 
 
 apostoli fides potestatem quodammodo diuinitatis accepit, m 
 quae ligasset uel soluisset in terris, ligata essent in caelestibus 
 uel soluta. tu ergo, qui contra fidem apostoli uenis, cum 
 ligatum te iam in terris uideas, superest ut ligatum te quoque 
 in caelis esse cognoscas. sed longum est ire per singula, 
 quae prolixissimam et copiosissimam dissertionem numero sui 
 faciunt, etiamsi breuiter strictimque memorentur.

Sed unum addere tamen adhuc tibi apostoli testimonium 
 uolo, ut intellegas his, quae ante passionem domini acta sunt, 
 etiam quae post passionem sunt secuta congruere. inlapsus 
 in conuentu discipulorum suorum clausis ianuis dominus cum 
 ueritatem corporis sui apostolis declarare uoluisset, palpata 
 Thomas apostolus carne illius, pertractato latere exploratisque 
 uulneribus comperta penitus manifestati corporis ueritate quid 
 proclamauit?

dominus, inquit, meus et deus meus. numquid 
 dixit hoc quod tu dicis: homo, et non deus, Christus, et 
 non diuinitas? corpus utique domini sui tetigit et deum esse 
 respondit. numquid discretionem aliquam hominis et dei intulit., 
 aut carnem illam theodochon, ut tu ais, id est susceptricem 
 deitatis imaginem nominauit, uel more impietatis tuae 
 eum quem contigit non propter se, sed propter eum quem in 
 se receperat uenerandum esse memorauit? sed subtilitatem 
 hanc discretionis tuae apostolus dei forte non norat et elegantiam 
 iudicii tui ac differentiam non habebat, homo uidelicet 
 rusticus et imperitus, dialecticae artis nescius, philosophicae 
 disputationis ignarus, cui scilicet institutio domini sui abunde 
 sufficiebat et qui nihil omnino sciebat nisi hoc quod domino 
 docente cognouerat.

et ideo sermo suus caelestis doctrina erat, 
 fides sua magisterium diuinum erat: disiungere a corpore suo, 
 ut tu facis, dominum non didicerat et diuellere a se ipso deum

 

 
 
 
 penitus nesciebat, sanctus, sincerus, pius, innocentiam peritam, 
 fidem inlaesam, scientiam incorruptam habens, sensum cum 
 astutia simplicem, cum perfecta simplicitate sapientiam totius 
 mali expertem, totius corruptionis ignaram, totius haereticae 
 peruersitatis inmunem, et qui formam diuini magisterii in se 
 exprimens hoc totum quod didicerat et tenebat. itaque ille 
 ut tu forsitan putas rusticus et imperitus breui te nunc responsione 
 concludit, paucis sermonibus suis conterit. quid ergo 
 apostolus Thomas tetigit, cum ad palpandum deum accessisset? 
 Christum utique absque dubio. quid autem exclamauit?

dominus, 
 inquit, meus et deus meus. i nunc, si potes, et 
 Christum a deo separa: immuta dictum hoc, si uales: da dialecticam 
 disputationem, da prudentiam mundialem et stultam 
 illam uerbosa calliditate sapientiam: uerte omnes tete in facies 
 et contrahe, quidquid siue animis siue arte uales. quodlibet 
 dicas, quodlibet facias. exire hinc nusquam uales, nisi hoc quod 
 apostolus tetigit deum esse fatearis. et quidem, si quo modo 
 possis, immutare forsan historiae euangelicae praedicationem 
 uelis, ut nec corpus domini Thomas apost.olus contigisse nec 
 Christum dominum deum dixisse legeretur. sed inmutari quod 
 in euangelio dei scriptum est nequaquam potest.

caelum 
 enim et terra transibunt, uerba. uero dei non praeteribunt. 
 ecce enim etiam nunc tibi ille qui tunc testatus est 
 Thomas apostolus clamat: deus est Iesus quem tetigi, deus 
 est cuius membra palpaui: non ego incorporalia tenui nec intractabilia 
 temptaui, non spiritum manu contigi, ut de eo 
 tantum credar dixisse: deus est. spiritus enim iuxta domini 
 mei dictum carnem et ossa non habet. ego corpus domini

 

 
 
 
 mei tetigi, ego carnem et ossa palpaui, ego digitos meos in 
 locum uulnerum misi et de Christo domino meo quem palpaueram 
 proclamaui: dominus meus et deus meus.

non 
 enim noui inter Christum et deum facere distantiam, inserere 
 sacrilegas opiniones inter Iesum et deum nolo, diuellere a se 
 ipso deum meum nescio. facesse a me quisquis diuersa sentis, 
 quisquis diuersa loqueris. ego aliud Christum quam deum esse 
 non noui. hoc cum coapostolis meis tenui, hoc ecclesiis tradidi, 
 hoc gentibus praedicaui, hoc etiam tibi clamo: Christus 
 deus est, Christus deus est. aliud mens sana non sentit, aliud 
 fides sana non loquitur, diuelli a se diuinitas non potest. et 
 cum utique quidquid est Christus deus sit, inueniri aliud in 
 deo non potest quam deus.

Quid ais tu nunc, haeretice? sufficiuntne haec testimonia 
 fidei etiam summae infidelitati, an adhuc aliquid addendum 
 est? et quid uel post prophetas uel post apostolos 
 addi potest, nisi forte, ut Iudaei quondam expostulabant, signum 
 tibi de caelo etiam tu dari postules? sed petenti hoc tibi illud 
 quod responsum tunc illis est necesse est responderi: generatio 
 praua et adultera signum quaerit, et signum 
 non dabitur ei nisi signum Ionae prophetae.

et aere 
 sufficere tibi signum hoc uel cum Iudaeis crucifigentibus poterat, 
 ut dominum deum nostrum etiam hac re sola edoctus 
 crederes, qua etiam illi qui persecuti fuerant crediderunt. sed 
 tamen, quia caelestis signi fecimus mentionem, ostendam tibi 
 de caelo signum equidem tale, cui nec daemones umquam 
 contradixerunt, dum ipsa ueritatis necessitate cogente, licet 
 legum corporeum esse cernerent, deum tamen, quod erat, esse 
 clamabant. quid ergo ait euangelista de domino Iesu Christo? 
 baptizatus, inquit, confestim ascendit de aqua, et ecce

 

 
 
 
 aperti sunt ei caeli, et uidit spiritum descendentem 
 sicut columbam et uenientem super se. et ecce uox 
 de caelis dicens: hic est filius meus dilectus, in quo 
 mihi conplacui. quid ad haec nunc, haeretice, ais?

dictum 
 displicet an persona dicentis? nec interpretatione certe indiget 
 intellegentia allocutionis nec commendatione uerborum dignitas 
 alloquentis: deus pater est qui dixit, euidens est quod dictum 
 est. numquid aut tam inpudentem aut tam sacrilegam uocem 
 proferre poteris, ut dicas de unigenito dei filio nec deo patri 
 esse credendum? hic est ergo inquit filius meus dilectus, 
 in quo mihi conplacui. sed temptabis forsitan dicere, ut 
 est dementia, de uerbo hoc, non de Christo dictum fuisse. 
 dic mihi ergo, quis erat qui baptizabatur? uerbum an Christus? 
 caro an spiritus? negare utique non potes Christum fuisse.

homo ergo ille ex homine ac deo natos, spiritu sancto m uirsine 
 descendente et uirtute altissimi obumbrante conceptus, ac 
 sic hominis et dei filius, ille utique, ut negare non potes, baptizatus 
 est. si ergo ille baptizatus est, ille et nominatus, quia 
 ille utique nominatus qui et baptizatus est. hic est, inquit, 
 filius meus dilectus, in quo mihi conplacui. numquid 
 dici significantius aut expressius quicquam potest? Christus 
 baptizatus est, Christus de aqua ascendit, Christo baptizato 
 caeli aperti sunt, propter Christum columba descendit, super 
 Christum in corporali specie spiritus sanctus adstitit, Christum 
 pater appellauit.

hoc si de Christo dictum negare ausus es, 
 superest ut nec baptizatum Christum fuisse nec spiritum descendisse 
 nec patrem locutum esse contendas. sed urguet 
 tamen et premit te ipsa ueritas, ut, etiamsi confiteri eam 
 nolis, tamen negare non possis. quid enim ait euangelista? 
 baptizatus autem confestim ascendit de aqua. quis 
 baptizatus est? Christus utique. et ecce, inquit, aperti sunt

 
 
 
 ei caeli. cui scilicet nisi illi qui baptizatus est? Christo utique. 
 et uidit spiritum dei descendentem sicut columbam 
 et uenientem super se. quis uidit? Christus scilicet. 
 super quem descendit?

super Christum utique, et uox facta 
 est de caelo dicens. de quo? de Christo scilicet. quid enim 
 sequitur? hic est filius meus dilectus, in quo mihi conplacui. 
 ut omnia illa propter quem facta essent ostenderentur, 
 uox secuta est dicens: hic est filius meus dilectus. hoc 
 est dicere: hic est propter quem cuncta facta sunt haec: hic 
 est enim filius meus. propter hunc caeli aperti sunt, propter 
 hunc spiritus meus uenit, propter hunc uox mea facta est:\' 
 hic est enim filius meus. dicens ergo hic est filius meus , 
 quem designabat? illum utique quem columba tangebat. quem 
 ergo columba tetigit? Christum scilicet. ergo Christus filius 
 dei est.

impleta est, ut reor, sponsio mea. uides ergo profecto, 
 haeretice, signum tibi de caelo datum, equidem non unum, 
 sed multa et singularia. habes enim unum in apertione caeli. 
 aliud in spiritus descensione, tertium in patris uoce. quae 
 utique euidentissime omnia Christum deum esse declarant, 
 quia eum et reseratio caelorum deum indicat et descensio 
 super eum sancti spiritus deum adprobat et adlocutio patris 
 deum esse confirmat. neque enim uel caelum nisi domini sui 
 honore patuisset uel spiritus specie corporali nisi super dei 
 filium descendisset nec pater filium nisi uere filium declarasset, 
 praesertim cum his diuinae natiuitatis significationibus, quae 
 non solum ueritatem piae fidei confirmarent, sed etiam prauitatem 
 impiae.

opinionis excluderent. inefFabili enim diuini dicti 
 magnificentia cum expresse ac significanter dixisset pater hic 
 est filius meus, addidit etiam illud quod consecutum est 
 dilectus scilicet et in quo mihi conplacui. utique sicut

 
 
 
 per prophetiam deum fortem et deum magnum iam praedicauerat, 
 ita hic dicens filius meus dilectus in quo mihi 
 conplacui super proprii filii sui nomen etiam dilecti et complaciti 
 sibi filii nomen adiecit, ut proprietatem diuinae uidelicet 
 naturae nominum significaret adiectio et id ad honorem filii 
 dei peculiariter pertineret, quod nulli omnino homini contigisset.

itaque sicut illa propria ac peculiaria in persona domini 
 nostri Iesu Christi fuerunt, quod caeli aperti sunt, quod 
 eum deus pater cunctis uidentibus per aduentantem atque 
 astantem columbam quasi manu quodammodo sua tetigit et 
 quasi digito indicante monstrauit dicens hic est filius meus, 
 ita illud quoque proprium ei ac singulare, quod peculiariter 
 dilectus et peculiariter patri conplacitus nominatur, ut peculiarem 
 utique naturae significationem peculiaria additamenta 
 monstrarent et proprietatem unigeniti filii etiam cognominum 
 proprietas confirmaret, quam iam honor signorum praecedentium 
 comprobasset. sed iam libelli istius finis sit.

neque enim hoc 
 dictum dei patris aut augeri humanis sermonibus aut exaequari 
 potest. nobis de domino nostro Iesu Christo filio suo satis 
 per se ipse deus pater idoneus testis est, dicens: hic est filius 
 meus. tu si contradicendum his dei patris uocibus putas, illi 
 & te necesse est contradici, qui eum euidentissima declaratione 
 filium suum esse ab omni mundo fecit agnosci.,

Consummatis libellis tribus quasi fidelissimis atque opulentissimis 
 testibus, utpote quorum ueritas non humanis tantum, 
 sed etiam diuinis testimoniis locupletata est, sufficere quidem 
 nobis ad causae probationem per diuinam auctoritatem abunde 
 poterant, cum ipsa per se utique causae suae auctoritas diuina 
 sufficiat. sed tamen quia plena est his testimoniis sacrorum 
 uoluminum series, ubi tot testes sunt quot sententiae, immo 
 ubi ipsa scriptura sacra quasi unum quodammodo diuini oris 
 est testimonium, accumulanda quaedam adhuc putauimus non 
 pro necessitate approbationis, sed pro facultate rerum et copia, 
 ut, quidquid necessarium non esset defensioni, totum proficeret ornatui.

ergo quia superioribus libris dominum Iesum Christum 
 non propheticis tantum atque apostolicis, sed etiam euangelicis 
 atque angelicis testimoniis, cum in carne atque in terra esset, 
 deum probauimus, nunc eum qui in carne natus est etiam ante 
 carnis susceptionem deum semper fuisse monstremus, ut intel- legas 
 consentientibus et quasi conclamantibus sibi diuinorum i 
 uoluminum testimoniis eundem te post natiuitatem corpoream 
 et hominem debere credere et deum, quem ante natiuitatem 
 corpoream tantum deum, et quem post editionem uirginis in 
 corpore deum, eundem ante partum uirginis uerbum deum.

disce ergo primum ab apostolo totius mundi magistro eum qui 
 est sine exordio, deum, filium dei, in fine mundi, id est in 
 temporum plenitudine filium hominis factum esse. ait enim . 
 at ubi uenit plenitudo temporum, misit deus filium 
 suum, factum ex muliere, factum sub lege. dic mihi 
 ergo nunc: antequam dominus Iesus Christus ex matre Maria

 

 
 
 
 nasceretur, habuit deus filium aut non habuit? negare non 
 potes quin habuerit. neque enim umquam aut. sine patre filius 
 aut sine filio pater, quia, sicut ex patre filius, ita ex filio pater 
 dicitur.

Uides ergo quod dicente apostolo: misit deus filium 
 suum, suum utique, suum, ut ipsius apostoli uerbis utar, suum 
 filium deus misit. neque enim aut alienum aliquem filium misit, 
 quia suum misisse dicitur, aut omnino mittere potuit., si non 
 erat qui mitteretur. misit ergo inquit filium suum factum 
 ex muliere. ergo et quia misit eum, misit qui erat, et quia 
 suum misit, non alienum utique, sed suum misit.

ubi ergo 
 illud est nunc tuum calliditatis terrenae argumentum: nemo 
 anteriorem se parit? numquid enim non antiquior Maria 
 dominus? numquid non antiquior filiae hominis dei filius? 
 numquid non antiquior denique homine ipso deus, cum utique 
 nullus hominum non ex deo? uides ergo quod non solum antiquiorem 
 se Maria peperit, non solum, inquam, antiquiorem se, 
 sed auctorem sui, et procreans procreatorem suum facta est 
 parentis parens, quia quam promptum utique fuit deo natiuitatem 
 homini tribuere, tam promptum sibi, quam facile ut 
 hominem nasci faceret, tam facile ut ipse ex homine nasceretur.

neque enim circumscripta est in persona sui potestas dei, ut, 
 quod ei in omnibus licet, non liceat in se, et qui utique in 
 natura deitatis ipsius id habet ut omnia possit deus, in sua 
 tantum persona id non habeat ut sit in homine deus. sequestratis 
 ergo ac repudiatis friuolis et caducis terrenarum argumentationum 
 stoliditatibus simplici tantummodo testificationi ac 
 nudae credendum est ueritati et his tantum de deo testibus 
 fides accommodanda, quos deus misit et in quibus ipse de se 
 ut ita dixerim praedicauit.

aequum est enim at de agnitione 
 illius ipsi credamus, cuius scilicet totum est quod de eo

 

 

 
 
 
 nouimus, quia agnosci utique deus ab homine non potuit, nisi 
 agnitionem sui ipse tribuisset. et ideo iustum est ut ei totum 
 credamus de eo quod scimus, cuius est omne quod scimus, 
 quia, si ei non credimus a quo scimus, fit ut omnino nihil 
 sciamus, dum ei non credimus per quem scimus.

Itaque quia superiore testimonio patuit, quod deus filium suum miserit et is filius hominis factus sit qui semper dei filius fuit, uideamus an idem apostolus alibi simile aliquid testimonio huic dixerit, ut lucens iam per se ueritas duplicata testimoniorum luce plus luceat, ait ergo idem apostolus: misit 
deus filium suum in similitudine carnis peccati.

uides utique apostolum non casu aliquid aut inconsiderata uoce dixisse, ut id quod semel dixerat praeteriret, quia scilicet nec cadere in eum casus aut inconsiderantia poterat, in quo plenitudo diuini consilii et sermonis habitabat, quid ergo ait? misit 

deus filium suum in similitudine carnis peccati, idem iterat, idem inculcat dicens: misit deus filium suum, eximius utique et admirabilis magister, sciens in hoc totum penitus catholicae sacramentum fidei contineri, ut natus in carne dominus et missus esse in hunc mundum dei filius crederetur, 
hoc etiam atque etiam clamitat dicens: misit deus
filium suum.

nec mirum si id ille ad euangelizandum dei aduentum peculiariter missus sic praedicauit, cum id etiam ante legem lator legis ipse clamauerit dicens: obsecro, domine, prouide alium quem mittas, quod in Hebraeorum uoluminibus 
multo euidentius legitur: obsecro, domine, mitte quem missurus es. pius utique propheta et totius in se generis humani affectum habens eum, qui mittendus a patre
ad redemptionem ac salutem omnium erat, ut quam celerrime mitteretur, quasi totius a deo patre humanae carnis uocibus 




 


 

 
 
 postulabat dicens: obsecro, domine, mitte quem missurus 
 es. misit ergo inquit deus filium suum in similitudine 
 carnis peccati.

bene, cum missum eum in carne 
 diceret, peccatum ab eo carnis exclusit. misit enim inquit 
 deus filium suum in similitudine carnis peccati, hoc 
 est, ut in uera carnis susceptione agnosceretur ueritas non 
 fuisse peccati, et quantum ad corpus ueritas intellegeretur, 
 tantum ad peccatum similitudo peccati, quia, cum omnis caro 
 peccatrix sit, ille autem sine peccato carnem habuerit, similitudinem 
 peceatricis carnis in se habuit, dum in carne esset, 
 ueritate autem peccati caruit, quia sine peccato fuit. misit 
 ergo inquit deus filium suum in similitudine carnis 
 peccati.

Uis scire quam bene hoc apostolus praedicarit? audi 
 quemadmodum hoc in os apostoli quasi ei ipsius dei ore defluxerit, 
 dicente domino; non enim misit deus filium suum 
 in mundum ut iudicet mundum, sed ut saluetur mundus 
 per ipsum. ecce ipse, ut uides, dominus missum se a 
 deo patre ad salutem humani generis protestatur. quodsi euidentius 
 declarandum putas, quem filium ad saluandos homines 
 deus miserit, quamuis proprius atque unigenitus filius non nisi 
 unus sit et, cum filium suum misisse dicitur, unigenitum 
 utique suum misisse monstretur, audi tamen Dauid prophetam 
 eum, qui ad salutem humanam missus sit, euidentissime designantem. 
 misit, inquit, uerbum suum, et sanauit eos.

numquid uertere hoc ad carnem potes, ut dicas ad sanandum 
 humanum genus hominem tantum a deo missum? non potes 
 utique. reclamat enim tibi cum omnibus scripturis sacris

 

 
 
 
 Dauid propheta dicens: misit uerbum suum, et sanauit 
 eos. uides ergo ad sanandos homines uerbum missum esse, 
 quia, licet per Christum sanitas data sit, uerbum tamen dei 
 in Christo fuit quod per Christum cuncta sanauit: ac sic unito < 
 per sacramentum incarnationis Christo et uerbo dei factus est 
 Christus et uerbum dei unus ex re utraque filius dei.

quod utique 
 apostolus Iohannes declarare aperte uolens misit, inquit 
 deus filium suum saluatorem mundi. intellegis quomodo inseparabili 
 conexione deum hominemque coniunxerit. christus 
 enim, qui ex Maria natus est, saluator absque dubio appellatur 
 secundum illud: quia natus est uobis hodie saluator, qui 
 est Christus dominus. hic autem ipsum quod inissud 
 est uerbum dei saluatorem nominat dicens: misit deus filium 
 suum saluatorem mundi.

Patet itaque quod per sacramentum uniti cum homine 
 uerbi dei et uerbum, quod ad saluandum missum est, saluator. 
 dicitur, et saluator in carne natus per uerbi utique consortium 
 dei filius nuncupatur, ac sic indiscreta utriusque nominis maie: 
 state, quia unitus est cum homine deus, quidquid est homo e 
 deus, totum penitus nuncupatur deus. et ideo idem apostolus 
 bene subdidit dicens: quisque crediderit quoniam IesIL . 
 est filius dei, deus in illo manet et caritas dei in e 
 perfecta est.

illum uere praedicat credere, illum plenuc 
 diuina asserit caritate, qui Iesum filium dei credit filium autem 
 dei uerbum dei esse testatur, ac per hoc unum atque idem: 
 penitus uult intellegi unigenitum uerbum dei et Iesum christum 
 filium dei. uis autem plenius scire, quamuis Christus secundum 
 carnem uere ex homine homo natus sit, tamen propter ineffe: 
 bilem sacramenti unitatem, qua unitus cum deo homo est: 
 nullam penitus inter Christum et uerbum esse distantiam?

audi dominicum euangelium, immo potius audi ipsum de se 
 dicentem deum. haec est, inquit, uita aeterna, ut cognoscant 
 te solum uerum deum et quem misisti Iesum 
 Christum. superius audisti uerbum dei ad sanandos 
 homines missum esse, hic autem audis eum qui missus sit 
 Iesum Christum esse. separa hoc, si potes, cum uideas tantam 
 unitatem Christi et uerbi esse, ut non solum unitum cum 
 Christo uerbum, sed etiam propter unitatem ipsam Christus 
 iam uerbum esse dicatur.

Sed parum hoc elucere forsitan putas, non quia parum 
 luceat, sed quia infidelitas tenebrosa semper ipsa sibi etiam 
 in luce tenebras facit. audi itaque paucis sermonibus omne 
 hoc unitatis dominicae sacramentum apostolum conplectentem. 
 unus, inquit, dominus noster Iesus Christus, per quem 
 omnia. Iesus bone, quanta est auctoritas in uerbis tuis. tua 
 enim sunt quae a tuis per te dicuntur. ecce ut hoc apostoli 
 dictum in paucis quanta conplectitur. unus, inquit, dominus 
 noster Iesus Christus, per quem omnia. numquid ad 
 praedicandum tanti mysterii sacramentum aliqua circuitione 
 uerborum usus est, aut id, quod intellegi a nobis uoluit, longae 
 orationis narratione tractauit? unus, inquit, dominus noster 
 i Iesus Christus, per quem omnia.

simplici tantum et breui 
 elocutione arcanum tantae maiestatis edocuit, hac scilicet fiducia, 
 qua sciebat sermonem suum in negotio dei longis argumentationibus 
 non egere et fidem dictis suis diuinitatem dare. 
 sola. enim ad dictorum confirmationem rerum sufficit demonstratio, 
 quando probatio in auctoritate dicentis est. unus ergo 
 inquit dominus Iesus Christus, per quem omnia. considera 
 ubi hoc de uerbo patris legeris quod de Christo legis.

 

 
 
 
 omnia, inquit euangelium, per ipsum facta sunt, et sine 
 ipso factum est nihil. apostolus dicit per Christum 
 omnia, euangelium dicit per uerbum omnia.

numquid repugnant 
 sibi sermones sacri? non utique, sed unum atque 
 eundem intellegi uolunt et apostolus Christum, per quem omnia 
 creata dixit, et euangelista uerbum, per quod omnia facta esse 
 memorauit. audi, inquam, quid ipse de se dei uerbum deus 
 pronuntiauerit. nemo, inquit, ascendit in caelum nisi qui 
 de. caelo descendit, filius hominis qui est in caelo, et 
 iterum: si uideritis, inquit, filium hominis ascendentem 
 ubi erat prius? filium hominis in caelo fuisse dixit, filium 
 hominis e caelo descendisse memorauit quid est?

quid mussitas? 
 negato hoc, si uales. sed rationem dicti quaeris? non 
 reddo interim. deus hoc dixit, deus locutus est: mihi uerbum 
 illius summa ratio est. remoueo argumenta, remoueo disputationes: 
 sola mihi ad credulitatem sufficit persona dicentis. non 
 licet mihi de fide dicti ambigere, non licet deliberare. quid 
 mihi quaerere quomodo uerum sit quod deus dixit, cum dubitare 
 non debeam, quin uerum sit quod deus dixerit? nemo, 
 inquit, ascendit in caelum nisi qui de caelo descendit, 
 filius hominis qui est in caelo.

uerbum utique patris 
 semper in caelo fuit. et quomodo ille filium hominis semper 
 in caelo fuisse memorauit? intellege ergo quod eum filium 1 
 hominis esse docuit, qui semper dei filius fuit, cum utique \\ 
 eum, qui filius hominis nuper extitit, in caelo semper fuisse 
 confirmet. huc accedit maius aliud, quod eundem filium hominis, 
 id est uerbum dei, quod descendisse de caelo dixit, etiam tunc, 
 cum in terra loquitur, in caelo esse testatur. nemo enim 
 inquit ascendit in caelum nisi qui de caelo descendit, 
 J

 

 
 
 
 filius hominis qui est in caelo.

quis, quaeso, est qui 
 haec loquitur? Christus utique. ubi autem tunc erat cum 
 loqueretur? in terra scilicet. et quomodo se et de caelo, cum 
 natus est, descendisse, et cum loquitur, in caelo esse testatur, 
 et eundem se filium hominis esse dicit, cum utique et e caelo 
 nisi deus descendere non potuerit, et cum in terra loquitur, 
 in caelo utique nisi per dei infinitatem esse non possit? aduerte 
 ergo tandem et percipe, quod idem est filius hominis 
 qui uerbum dei, quia et filius est hominis, dum ex homine 
 uere nascitur, et uerbum dei, dum idem, qui in terra loquitur, 
 manet semper in caelo. ac sic humanae est natiuitatis, quod 
 filium se hominis uere dicit, diuinae autem infinitatis, quod e 
 caelo penitus non recedit.

et ideo bene apostolus instar diuinorum 
 uerborum docens (qui enim, inquit, descendit, ipse 
 est et qui ascendit super omnes caelos, ut impleret 
 omnia) ipsum descendisse dicit quem ascendisse. descendere 
 autem de caelo non potuit nisi uerbum dei, quod utique cum 
 in forma dei esset, exinaniuit semet ipsum formam 
 serui accipiens, in similitudine hominum factus, et 
 habitu inuentus ut homo, humiliauit semet ipsum 
 factus oboediens usque ad mortem, mortem autem 
 crucis. descendit ergo de caelo uerbum dei, ascendit autem 
 filius hominis; ipsum autem ascendisse dicit quem descendisse. 
 ergo uides quod idem est filius hominis qui uerbum dei.

Et ideo secundum diuini uerbi magisterium intrepide 
 iam et incunctanter et filius hominis e caelo descendisse 
 et dominus maiestatis crucifixus esse dicendus est, quia secundum 
 suscepti corporis sacramentum et filius dei factus est 
 filius hominis et in filio hominis crucifixus est dominus

 

 
 
 


maiestatis, et quid plura? longum est de singulis multa dicere, dies enim me deficiet, si omnia, quae ad hanc rem afferri possunt, conquirere aut explicare temptauero. reuoluenda enim hoc uolenti scriptura omnis ac relegenda est. nam quae sunt quae non pertineant ad hoc, cum omnia scripta sint propter 

hoc?

breuiter ergo ac strictim nonnulla dici necesse est, ut dici possint, et enumeranda quaedam magis quam explicanda ac damnis ut ita dicam damna redimenda, cum propter hoc utique conueniat aliqua transcurri, ne necesse sit prope cuncta reticeri, uenit ergo inquit saluator in euangelio filius hominis 

saluare quod perierat, et apostolus fidelis, inquit, sermo et omni acceptione dignus, quoniam Christus Iesus uenit in hunc mundum peccatores saluos facere, quorum primus ego sum: sed et Iohannes euangelista in propria, inquit, uenit, et sui eum non receperunt.

uides 

ergo quod alibi scriptura filium hominis, alibi Iesum Christum, alibi uerbum dei in mundum uenisse praedicat, intellege itaque dissimilitudinem appellationum esse, non rerum, et in diuersa nominum specie unam esse uirtutem. nam licet uenisse in mundum nunc filius hominis, nunc dei nominetur, id est 

uerbum, unus tamen in utroque nomine designatur.

Nam cum utique secundum euangelistam is in mundum uenerit, per quem ipse factus est mundus, et is filius hominis factus sit, qui est mundi creator deus, non interest quid in singulis nominetur, qui deus in omnibus intellegitur. 
non praeiudicat enim diuinitati dignatio aut uoluntas sua, cum hoc utique magis diuinitatem ipsam conprobet, quia, quidquid uoluit, hoc fuit, ergo et quia uoluit in mundum uenit, et quia uoluit homo natus est, et quia uoluit filius hominis appellatus est. omnia enim haec sicut uocabula sunt, ita uirtutes 
dei. non inminuit in illo dissimilitudo nominis uim



 






 
 
 potestatis. quidquidlibet dictus fuerit, in cunctis unum est. sit 
 licet in specie uocabulorum aliqua diuersitas, non est in uirtute 
 nominum nisi una maiestas.

Uerum quia hactenus euangelicis uel maxime atque 
 apostolicis quasi nouis testibus usi sumus, nunc de prophetis 
 ueteres proferamus, admiscentes interdum antiquis noua, 
 ut intellegant omnes scripturam sacram uenturum in carne 
 dominum toto quodammodo suo corpore quasi uno ore clamasse. 
 ait itaque eximius ille et admirabilis tam munere dei 
 diues quam testimonio, cui uni admodum contigit sanctificari 
 antequam nasci, Hieremias propheta, hic est, inquiens, deus 
 noster, non reputabitur alius praeter eum. qui inuenit 
 omnem uiam disciplinae, et dedit eam Iacob 
 puero suo, et Israhel dilecto suo. post haec in terris 
 uisus est, et cum hominibus conuersatus est hic est 
 ergo inquit deus noster.

uides a propheta deum quasi manu 
 indice ostendi et quasi digito significante monstrari: hic est 
 enim inquit deus noster. dic mihi ergo: quem deum his 
 signis propheta tunc atque indiciis demonstrabat? numquidnam 
 patrem? et quid necesse erat ostendi eum, quem se 
 nosse omnes credebant? non enim Iudaei deum tunc ignorabant, 
 qui sub dei lege uiuebant. sed id agebatur utique, ut 
 filium dei deum noscerent.

et ideo bene propheta eum, qui 
 omnem disciplinam inuenisset, id est legem dedisset, uidendum 
 in terris, id est uenturum in carne dicebat, ut, quia 
 eum qui legem dedisset deum esse Iudaei non dubitarent, 
 eum qui in carne uenturus esset deum esse cognoscerent, cum 
 eum utique, quem legislatorem deum crederent, uidendum inter

 

 
 
 
 homines per susceptionem humanae carnis audirent, eodem 
 ipso quoque per prophetam aduentum proprium pollicente: 
 quia ego ipse qui loquebar, ecce adsum. non reputabitur 
 ergo inquit scriptura sacra alius praeter eum.

pulchre 
 hic propheta praeuidens peruersa dogmata omnem sensum haereticae 
 peruersitatis exclusit dicens: non reputabitur alius 
 praeter eum. hic est enim unus ex deo in deum natus, 
 cuius iussionem uniuersitatis opus secutum est, cuius uoluntas 
 rerum ortus est, cuius imperium mundi fabrica est, qui cuncta 
 dixit, et facta sunt, cuncta. mandauit, et creata sunt. hic ergo 
 unus est ad patriarchas loquens, in prophetis manens, ei spiritu 
 conceptus, natus ex uirgine, in mundo uisus, inter homines 
 conuersatus, affigens ligno crucis chirographum peccatorum, 
 triumphans in semet ipso aduersarias nobis inimicasque uirtutes, 
 mortem occidens, resurgendi fidem omnibus tribuens, 
 gloria sui corporis corruptionem humanae carnis interimens.

uni ergo haec domino Iesu Christo peculiaria sunt, et ideo 
 non reputabitur alius ad eum, quia unus in hac gloriae ac 
 beatitudinis singularitate deus ex deo natus est. id ergo per 
 propheticam doctrinam tunc agebatur, ut unigenitus a cunctis 
 dei patris filius disceretur, et cum ad filium non reputari 
 deum alterum audirent, unum utique in patre ac filio deum 
 esse cognoscerent. post haec, inquit, in terris uisus est, J 
 et cum hominibus conuersatus est. uides quod euidenter \' 
 hic aduentus domini ac natiuitas designatur. numquid enim 
 pater umquam, qui non nisi filio tantum uisibilis esse legitur, 
 aut in terris uisus aut in carne editus aut inter homines conuersatus 
 est?

non utique. intellegis ergo quod omnia haec de

 

 
 
 
 Alio dei dicta sunt. nam cum et uidendum in terris deum 
 propheta dixerit et alius praeter filium non sit uisus in terris, 
 CD de alio hoc absque dubio propheta dixit quam de quo 
 dictum postea res probauit. cum enim uidendum utique deum 
 dixerit, non de alio hoc uere dicere potuit quam qui uere 
 I postea uisus fuit. sed de hoc satis hactenus. nunc ad alia 
 transeamus. labor, inquit Esaias propheta, labor Aegypti, 
 et negotiatio Aethiopiae, et Sabaim uiri sublimes ad 
 te transibunt, et tui erunt serui: post te ambulabunt, 
 uincti manicis: et te a.dorabunt, teque deprecabuntur: 
 quoniam in te est deus, et non est praeter te deus. 
 tu es enim deus noster, et nesciebamus, deus Israhel 
 saluator. quam bene sibi diuina semper scripta conueniunt.

Superior enim propheta dixit hic est deus noster, iste autem 
 tu es deus noster. in illo utique diuina doctrina, in hoc 
 humana confessio est. alter personam magistri docentis, alter 
 Personam populi confitentis explicuit. pone enim nunc docentem 
 cotidie in ecclesia, sicut facit, Hieremiam prophetam ac 
 dicentem de domino Iesu Christo: hic est deus noster: quid 
 aliud utique responderet cuncta ecclesia, sicut facit, quam id 
 quod alius propheta ad dominum Iesum dixit: tu es deus 
 noster, ita ut bene praesenti confessioni etiam praeterita 
 ignorantia possit adiungi dicente populo: tu es deus noster, 
 et nesciebamus. bene enim hi, qui prius daemonicis superstitionibus 
 occupati ignorabant deum, conuersi ad fidem possunt 
 dicere: tu es deus noster, et nesciebamus.

Quodsi ex Iudaeorum magis persona probari tibi id ipsum 
 cupis, considera post infelicem illam ignorantiam et impiam

 

 
 
 


persecutionem conuertentes se ad fidem et agnoscentes dominum passim populos Iudaeorum, et uide an recte dicere possint: tu es deus noster, et nesciebamus, sed ego addo aliud, ut tibi hoc non ex confitentibus tantummodo Iudaeis, sed etiam negantibus probem, interroga enim eos qui perdurant adhuc 

in sacrilegio Iudaeos, an sciant uel credant deum: scire utique se et credere confitebuntur, at contra interroga an credant filium dei: negabunt profecto et blasphemabunt.

uides ergo quod de eo propheta dixit, quem Iudaei et nescierunt semper et adhuc nesciunt, non de eo, quem utique et credere se putant 
et confiteri, et ideo bene hi, qui ex Iudaeis ad fidem post ignorantiam ueniunt, dicere possunt: tu es deus noster, et nesciebamus, recte enim hi, qui post ignorantiam credunt, nescisse se dicunt, quem adhuc non credentes se nescire contendunt. palam enim est quod eum nescisse se prius dicunt 
post ignorantiam confitentes, quem adhuc nesciunt denegantes.

Labor, inquit, Aegypti, et negotiatio Aethiopiae, et Sabaim uiri sublimes ad te transibunt, in his diuer-sarum nationum uocabulis aduentum crediturarum gentium significari nemini dubium est. transisse autem ad Christum 
gentes negare non uales, utpote quae nomine Christianitatis indepto non fide\ttantum ad dominum Iesum Christum,\tsed etiam
ipso nomine\ttransierunt,\tquia, cum idem quod sunt\tuocentur,
factum est, quod erat fidei opus, nominis sacramentum, ad te, inquit, transibunt et tui erunt et post te ambulabunt uincti manicis..

sicut sunt uincula coherctionis , ita sunt uincula caritatis secundum illud quod ait dominus: attraxi eos in uinculis caritatis, uere enim magnae sunt haec uincula et


 
 
 
 effabilis caritatis, quibus qui alligantur, gaudent catenis suis. uis 
 scire hoc uerum esse ? audi apostolum gaudentem et exultantem 
 uinculis suis, cum ait: obsecro ergo uos ego uinctus in 
 domino, et illud: obsecro te, cum sis talis ut Paulus 
 senex, nunc autem et uinctus Christi Iesu. uide quantum 
 gaudebat uinculorum suorum merito, quorum etiam alios 
 prouocabat exemplo. non dubium est autem, in quibus unus 
 est domini amor, unum esse dominicae uinculationis affectum 
 secundum illud: multitudinis autem credentium erat 
 cor et anima una.

te, inquit, adorabunt teque deprecabuntur, 
 quoniam in te est deus, et non est praeter te 
 deus. dictum prophetae euidenter apostolus exposuit dicens: 
 quoniam deus erat; in Christo, mundum reconcilians 
 sibi. in te ergo inquit est deus, et non est praeter te 
 deus. bene propheta dicens in te est deus non tantum eum 
 qui praesens esset, sed etiam eum qui esset in praesente 
 monstrauit, habitantem scilicet ab eo in quo habitaret naturarum 
 significatione, non unitatis abnegatione distinguens.

Tu es, inquit, deus, et nesciebamus, deus Israhel 
 saluator. quamuis multis iam scriptura et euidentibus 
 signis de quo loqueretur ostenderit, expressit tamen manifestissime 
 in saluatoris nomine Christi nomen, quia idem saluator 
 utique qui Christus, dicente nagelo: quia natus est 
 uobis hodie saluator, qui est Christus dominus.

Iesum 
 enim Hebraice saluatorem interpretari nemini dubium est, sicut 
 angelus sanctae Mariae uirgini protestatur dicens: at uocabis

 

 
 
 


nomen eius Iesum: ipse enim saluum faciet populum 
suum a peccatis eorum, ac ne forte eum hoc modo saluatorem 
diceres praedicatum quo de aliis dictum est: et suscitauit 
eis dominus saluatorem Othonihel filium Cenez, 
et iterum: et suscitauit eis saluatorem Aoth, filium 
Gera, adiecit: ipse enim saluum faciet populum suum 
a peccatis eorum.

non est autem humanae opis redimere 
populum a captiuitate peccati, quod illi soli utique possibile 
est de quo dictum est: ecce agnus dei, ecce qui tollit 
peccatum mundi, ceteri enim non suum populum, sed dei, 
et non a peccatis, sed ab hostibus saluauerunt.

Tu es ergo inquit deus noster, et nesciebamus, 
 deus Israhel saluator. quos magis hoc putas dicere, quibus 
 hoc magis aestimas conuenire, Iudaeis, anne gentilibus? si 
 Iudaeis, Iudaei utique Christum non cognouerunt secundum 
 illud: Israhel autem me non cognouit, et populus! 
 meus me non intellexit, et illud: et mundus per ipsum 
 factus est, et mundus eum non cognouit: in propria 
 uenit, et sui eum non receperunt.

si autem gentibus, 
 palam est quod Christum gentilitas idolis occupata nesciuit 
 quamuis illa nec patrem scierit: sed tamen etiamsi nunc nouit, 
 non nisi per Christum tamen nouit. uides ergo quod, siue ei J 
 gentibus sit credens populus siue ei Iudaeis, bene pro se 
 uterque dicit: tu es deus noster, et nesciebamus, deus 
 Israhel saluator, quia et gentes colentes prius idola ignorabant 
 deum, et Iudaei negantes dominum ignorabant filium 
 dei. ac per hoc bene de Christo tam illi quam isti dicunt:

 

 
 
 
 tu es deus noster, et nesciebamus, quia tam illi nesciebant 
 deum qui non credebant, quam illi qui dei filium 
 denegabant.

si ergo Christus credendus est, ut uentas loquitur, 
 ut diuinitas protestatur, ut Christus denique ipse praedicat, qui 
 utrumque est, quid interserere te, infelix furor, inter Christum 
 et deum niteris? quid separare corpus suum a filio dei appetis 
 et ipsum a se deum diuidere conaris? unita discindis et coniuncta 
 discernis. uerbo dei de deo crede: nulla enim re melius 
 confiteri diuinitatem dei omnino poteris, quam si ipsa eam, 
 qua ipsa se diuinitas docuit, uoce fatearis. scito etenim iuxta 
 prophetam, quia dominus ipse est deus, qui inuenit omnem 
 uiam disciplinae, qui utique et in terris uisus est et inter 
 homines conuersatus est.

ipse lumen fidei mundo intulit, ipse 
 lucem salutis ostendit. deus enim dominus, et inluxit 
 nobis. hunc ergo crede, hunc dilige, hunc confitere, quia, 
 quando ei ut scriptum est omne genu flectet, caelestium, 
 terrestrium et infernorum, et omnis lingua confitebitur, 
 quia dominus Iesus Christus in gloria est dei 
 patris, uelis nolis, negare non poteris, quia dominus Iesus 
 Christus in gloria est dei patris. haec enim perfectae confessionis 
 perfecta uirtus est, deum ac dominum Iesum Christum 
 semper in dei patris gloria confiteri.

Diximus libro primo haeresin illam Pelagianae haereseos 
 . discipulam atque imitatricem id omnibus modis temptasse atque

 

 

 

 
 
 
 pugnasse, ut dei filius, dominus Iesus Christus, natus ex uirgine, 
 homo tantummodo solitarius crederetur, et arrepta postmodum 
 uirtutis uia id eum pie ac religiose uiuendo obtinuisse, 
 ut dignus per hanc uitae sanctimoniam fieret cui se maiestas 
 diuina sociaret, ac sic exclusa ab eo penitus sacrae originis 
 dignitate sola ei tantummodo meritorum relinqueretur electio, 
 id annitentes utique ac laborantes, ut eo quasi in plebem omnium 
 misso et uelut in turbam humani generis aggregato id 
 per bonorum actuum conuersationem mereri omnes homines 
 posse dicerent, quidquid bene uiuendo ille meruisset: pestifera 
 scilicet ac letalis assertio, quae et deo uera derogans et hominibus 
 falsa promittens in utroque nefandi esset damnabilisque 
 mendacii, dum et sacrilegii iniuria deum afficit et homines in 
 spem falsae praesumptionis inducit, peruersissima scilicet atque 
 impiissima assertione mortalitati donans quod non erat, deo 
 tollens quod erat.

huius ergo mortiferae ac perniciosae prauitatis 
 haec quae nunc orta est recens haeresis quasi rediuiuos 
 quodammodo suscitans cineres in ueteribus fauillis nouum mouit 
 incendium: solitarium quippe hominem natum esse asserit dominum 
 Iesum Christum. et ideo quid necesse est ut requiramus, 
 an in consequentibus eius peruersitatis sit quae est in capite 
 ipso sceleris unius? superfluum quippe est expectare in posterioribus 
 qualis sit, quae expectandi omnino causas iam in 
 principio non reliquit. quae enim ratio est explorare, an in 
 similitudinem superioris haereseos eadem promittat homini, 
 quae, quod immanissimum scelus est, eadem tollit deo, ita ut 
 paene impium sit, cum uideamus quid praecesserit, requirere 
 quid sequatur? quasi uero aliqua in consequentibus causa afferri 
 possit, qua se probet non esse impium qui negauerit deum.

ait ergo, ut saepe iam diximus, noua. haeresis, dominum Iesum

 
 
 
 
 Christum hominem tantummodo solitarium ex uirgine natum 
 esse, et ideo Mariam Christotocon, non theotocon esse appel- 
 landam, quia sit Christi mater, non dei. addit praeterea sacrilegae 
 assertioni quam praua argumenta tam friuola, dicens: 
 nemo anteriorem se parit. quasi uero unigeniti dei natiuitas 
 a prophetis praedicta, a saeculis praenuntiata humanis 
 sit tractanda aut aestimanda rationibus, aut uero ipsa, quisquis 
 es, o haeretice, cui de partu suo calumniaris, uirgo Maria propriis 
 hoc quod actum est egerit consummaritque uirtutibus, ut 
 ei in tanta re ac tanto opere imbecillitas obiciatur humana.

si quid itaque in hac re per hominis opus actum est, humanas 
 quaere rationes: si autem totum, quod actum est, dei uirtus 
 est, quid inpossibilitatem spectas humanam, ubi efficientiam 
 uides esse diuinam? sed de hoc tamen plenius postea. nunc 
 quod paulo ante ordiri coepimus exequamur, ut omnes sciant 
 te in Pelagianis cineribus ignes quaerere et nouis sacrilegiorum
 flatibus fauillas ueteres excitare.

Dicis ergo Christum hominem tantummodo solitarium 
 natum esse. hoc utique et illa quam in primo libro euidenter 
 ostendimus Pelagianae impietatis haeresis praedicauit, Christum 
 hominem tantummodo solitarium natum esse. addis praeterea 
 dominum ipsum omnium Iesum Christum theodochon ima 
 ginem appellandum, id est non deum, sed susceptorem dei, 
 scilicet ut eum non propter se, quia sit deus, sed quia deum 
 in se suscipiat, honorandum putes. hoc utique etiam illa quam 
 ante dixi haeresis asserebat, Christum non propter se colendum, 
 uidelicet quia deus esset, sed quia bonis ac piis actibus deum 
 in se habere meruisset.

ergo uides Pelagianum te uirus uomere, 
 Pelagiano te spiritu sibilare. unde conuenit ut de te non tam

 

 
 
 
 iudicandum quam iudicatum esse uideatur, quia, cum eiusdem 
 erroris sis, necesse est eiusdem quoque etiam damnationis esse 
 credaris: ut non dicam interim illud, quod imperiali statuae 
 deum comparans in tantam sacrilegii impietatem ac blasphemiam 
 prorupisti, ut recte admodum etiam Pelagium ipsum, 
 qui paene omnes impietate uicerit, hac amentia uicisse uidearis.

Ais ergo Christum theodochon imaginem appellandum id 
 est non propter se eum, quia sit deus, sed quia deum in 
 se susceperit honorandum. hoc modo ergo nihil inter eum et 
 omnes qui fuerunt sanctos homines esse asseris, quia omnes 
 utique sancti homines deum in se habuerunt, siquidem et in 
 patriarchis deum fuisse et in prophetis deum locutum non 
 ignoramus.

omnes denique non dico apostolos, martyres, sed 
 omnes quoque sanctos dei et seruos dei habere in se spiritum 
 dei credimus secundum illud: uos enim estis templum 
 dei uiui, sicut dixit deus: quia inhabitabo in eis, et 
 iterum: nescitis quia templum dei estis et spiritus dei 
 habitat in uobis? et per hoc omnes hi theodochi sunt, ac 
 sic hoc modo cunctos admodum Christo similes et deo pares 
 dicis.

sed absit haec abominandi erroris impietas, ut facturae suae factor, ut famulis suis dominus, ut terrenae fragilitati deus 
 terrestrium et caelestium conparetur et haec ei ex beneficiis suis 
 iniuria fiat, ut, quia habitatione sua dignatur hominem, idcirco 
 idem quod homo esse dicatur.

Quin immo hoc inter illum interest et sanctos omnes, 
 quod inter habitaculum et habitatorem, quod utique ut habitetur 
 non habitaculi est, sed habitatoris, in cuius scilicet arbitrio est 
 et aedificatio habitaculi et usus, id est, uel ut, cum uelit,

 

 
 
 
 habitaculum ipsum facere, uel ut, cum fecerit, dignetur habitare. 
 - an experimentum quaeritis, inquit apostolus, eius qui 
 M in me loquitur Christi? et alibi: nescitis quia Christus 
 Iesus in uobis est, nisi forte reprobi estis? et iterum: 
 in interiorem, inquit, hominem habitare Christum per 
 fidem in cordibus uestris.

uides quid intersit inter doctrinam 
 apostolicam et blasphemiam tuam. tu in Christo deum 
 uelut in homine habitare dicis: ille Christum ipsum in hominibus 
 habitare testatur, quod profecto, ut tu ais, caro et sanguis 
 facere non possunt, scilicet ut ex hoc ipso, quo eum deum tu 
 esse denegas, deus probetur. nam cum eum, qui in homine 
 habitet, deum non neges, necesse est ut eum, quem in hominibus 
 habitare cognoscis, euidentissime deum esse credamus. 
 omnes ergo siue patriarchae, siue prophetae, siue apostoli, siue 
 martyres, siue denique sancti omnes habuerunt quidem in se 
 deum et omnes filii dei facti sunt et omnes theodochi fuerunt, 
 sed diuersa utique multo dissimilique ratione.

omnes enim 
 credentes deum filii dei sunt per adoptionem, unigenitus autem 
 P tantum filius per naturam. qui non ex materia aliqua est a 
 patre genitus, quia omnis res et omnis rerum materia per unigenitum 
 dei filium est, non ex nihilo, quia ex patre, non quasi 
 partus, quia nihil in deo uacuum atque mutabile: sed ineffabiliter 
 atque inaestimabiliter deus pater in his, quae ingenita 
 in se erant, unigenitum suum genuit, ac sic ab ingenito summo 
 ac sempiterno patre unigenitus summus et sempiternus est 
 I filius, idem habendus in carne qui habetur in spiritu, idem 
 credendus in corpore qui creditur in maiestate, quia nasciturus 
 in carne non diuisionem aliquam aut discissionem sui fecit, ut 
 se ex parte aliqua non nascente pars sui aliqua nasceretur aut 
 aliquid in eo diuinitatis postea superueniret, quod in eo natum

omnis enim iuxta apostolum, omnis in Christo plenitudo diuinitatis inhabitat corporaliter, non quia aliquando habitauerit et aliquando non habitauerit, nec quia postea fuerit et ante non fuerit, alioquin ad illam Pelagianae haereseos impietatem deuoluimur, ut dicamus ex 

certo tempore habitantem in Christo deum tunc in eum super-uenisse, quando ille uita et conuersatione id promeruerit, ut
 in se uirtus diuinitatis habitaret.

hominum ergo, hominum sunt haec, non dei, ut, in quantum humana inbecillitas ualet, deo se humilient, deo se subdant, dei se habitaculum faciant 

et habore hospitem atque habitatorem deum fide et pietate mereantur, quia, prout quis idoneus muneri dei fuerit, ita eum diuina gratia muneratur, prout quis dignus putatur deo, ita dei fruitur aduentu secundum illam domini promissionem: si quis diligit me, sermonem meum seruabit, et ego et 

pater meus ueniemus ad eum et mansionem apud
eum faciemus.

longe autem alia de Christo res atque ratio est, in quo omnis\tplenitudo diuinitatis\thabitat\tcorporaliter et qui ita\tdiuinitatis plenitudinem\tin\tse\thabet,\tut
cunctis de sua plenitudine largiatur, qui inhabitante in se diuinitatis plenitudine ita ipse in singulis sanctorum habitat, prout eos dignos suo putarit habitaculo, et ita omnibus de plenitudine sua tribuit, ut ipse in plenitudine sua iugiter per-seueret: qui utique, etiam cum in corpore suo in terra esset, animabus tamen sanctorum omnium inerat, caelos, terras, mare, 

omnem denique uniuersitatem infinitate potentiae suae ac maiestatis implebat et ita totus in se ipso erat, ut eum tamen mundi uniuersa non caperent, quia, quamlibet magna sint et ineffabilia quae facta sunt, nulla tamen tam capacia et inmensa sunt, quae ipsum possint\tcapere factorem. 



 .

Iste ergo de quo propheta dicit: quoniam in te 
 est deus, et non est praeter te deus. tu es enim deus 
 noster, et nesciebamus, deus Israhel saluator, qui ia 
 terris utique postea uisus est, et cum hominibus conuersatus 
 est de quo etiam dauid propheta ex persona ipsius 
 dicit: de uentre matris meae deus meus es tu , ostendens 
 utique quod numquam homo ille dominicus sine unitate dei 
 fuerit, in quo in ipso statim uirginis utero plenitudo diuinitatis 
 habitant, sicut et alibi idem propheta ueritas, inquit , de 
 terra orta est et iustitia de caelo prospexit, at intellegeremus 
 scilicet prospiciente de caelis filio dei, id est adueniente 
 ac descendente iustitia natam esse de carne uirginis non 
 phantasiam corporis, sed ueritatem.

ipse est erum aentas secundum 
 illud ipsius testimonium ueritatis: ego sum ueritas et 
 uita, ergo quia anterioribus libris ueritatem hanc, id est 
 dominum Iesum Christum natum ex uirgine deum probauimus, 
 nunc, at libello abhinc proximo instituimus, eum, qui ei uirgine 
 nasciturus esset, semper deum praenuntiatum esse doceamus. 
 ait itaque Esaias propheta: quiescite ab homine, 
 cuius spiritus in naribus eius: quia in quo reputatus 
 est ipse? uel, at uerius atque euidentius in Hebraeo est, quia 
 excelsus reputatus est ipse. pulchre autem dicens quiescite 
 uerbo uim prohibentis inquietudinem persecutionis expressit. 
 quiescite, inquit, ab homine, cuius spiritus in 
 naribus eius, quia excelsus reputatus est ipse.

numquid 
 non una eademque sententia et humani corporis susceptionem 
 et dei locutus est ueritatem? quiescite, inquit, 
 ab ab homine, quia excelsus reputatus est ipse. nonne

 

 
 
 

 tibi, quaeso, palam alloqui persecutores domini uidetur, dicens: 
 quiescite ab homine quem persequimini, quia hic homo deus 
 est, et licet in humilitate humanae carnis appareat, in celsitudine 
 tamen diuinae magnificentiae perseuerat? bene autem 
 dicens propheta quiescite ab homine, cuius spiritus in 
 naribus eius certissima humani corporis significatione hominem 
 demonstrauit, intrepide utique ac fiducialiter, utpote qui 
 tam constanter ueritatem hominis assereret quam dei, quia 
 haec fides uera est et catholica, credere dominum Iesum ita 
 substantiam ueri corporis sicut ueritatem perfectae diuinitatis 
 habuisse.

nisi forte in illo aliquid ambigendum putes, quia 
 excelsum pro deo posuit: cum utique hic mos scripturae sacrae 
 sit excelsum pro deo dicere, sicut illud prophetae: dedit 
 uocem suam excelsus, et mota est terra, et: tu solus 
 excelsus super omnem terram, Esaias quoque: quia 
 haec, inquit, dicit excelsus et sublimis, habitans aeternitatem: 
 in quo manifeste intellegendum est, cum illic excelsum 
 sine ulla adiectione dei posuerit, quod etiam hic deum 
 in excelsi nomine nuncuparit. ergo quia euidenter per prophetam 
 sermo diuinus dominum Iesum Christum et hominem 
 et deum praenuntiauit, uideamus an ueteribus testimoniis etiam 
 nunc conueniant et concordent noua.

Quod fuit, inquit, a principio, apostolus Iohannes, 
 quod audiuimus, quod uidimus oculis nostris, quod 
 perspeximus, et manus nostrae palpauerunt de uerbo 
 uitae: et uita manifestata est, et uidimus, et testamur, 
 et annuntiamus uobis uitam aeternam, quae erat, 
 apud patrem, et apparuit nobis. uides quemadmodum 
 uetera recentibus roborentur et antiquam praenuntiationem 
 nouae praedicationis confirmatio consequatur. Esaias dixit:

 

 
 
 
 quiescite ab homine, cuius spiritus in naribus eius, 
 quia excelsus reputatus est ipse, Iohannes autem quod 
 fuit, inquit, a principio, quod audiuimus, quod uidimus 
 oculis nostris, quod perspeximus, et manus nostrae 
 palpauerunt.

ille persequendum a Iudaeis hominem esse 
 dixit, hic palpatum hominem humanis manibus praedicauit: 
 ille eundem, quem hominem adnuntiauerat, deum excelsum 
 esse praedixit, hic eum, quem palpatum ab hominibus esse 
 docuit, deum in principio semper fuisse memorauit. ergo euidentissimum 
 est quod ambo dominum Iesum Christum et 
 hominem manifestarunt et deum, quia eundem postea hominem 
 quem semper deum, ac per hoc hominem et deum, 
 quia hominem ipsum deum. quod fuit ergo inquit a principio, 
 quod audiuimus, quod uidimus oculis nostris, 
 quod perspeximus, et manus nostrae palpauerunt 
 de uerbo uitae: et uita manifestata eat, et uidimus, 
 et testamur, et adnuntiamus uobis uitam aeternam, 
 quae erat apud patrem, et apparuit nobis.

uides quot 
 indiciis, quot modis, quam uariis, quam multiplicibus dilectissimus 
 ille ac deuinctissimus deo apostolus sacramentum 
 diuinae incarnationis insinuet: iam primum quod eum, qui 
 in principio semper fuerit, uisum in carne esse testatur: 
 deinde ne id, quod auditum ac uisum dixerat, parum incredulis 
 uideretur, palpatum quoque, id est tactum atque tractatum 
 tam suis quam ceterorum manibus confirmauit, bene 
 utique per manifestationem assumptae carnis opinionem Marcionitici 
 ac Manichaei erroris excludens, ne qui phantasiam 
 ab hominibus uisam crederet, cum palpatam corporis ueritatem 
 a se apostolus praedicasset.

deinde addidit uerbum uitae et 
 uitam manifestam, hoc se uidisse, hoc adnuntiare, hoc protestari, 
 simul scilicet et exsequens officium fidei et ingerens

 

 
 
 
 

terrorem incredulitati, ut, cum ille utique protestaretur se praedicare, sibi imputaret periculum suum qui noluisset audire, annuntiamus , inquit, uobis uitam aeternam, quae erat apud patrem, et apparuit nobis: hoc, quod apud patrem semper fuit, hominibus apparuisse, hoc, quod in principio semper 

fuit, ab hominibus uisum esse, hoc, quod uerbum uitae sine exordio erat, palpatum humanis manibus esse docuit.

uides quot modis, quam uariis, quam multiplicibus, quam indiuiduis, quam apertis ita sacramentum unitae cum deo carnis exposuit, ut nemo alterutrum dicere omnino possit, qui non utrumque 

memorant, quod ipse quoque apostolus alibi euidentissime: losus enim, inquit, Christus heri et hodie, ipse et in saecula.

hoc est illud utique quod superiore testimonio dixit: quod erat a principio, hoc manus nostrae palpauerunt: non quia palpari per se spiritus posset, sed quia uerbum scilicet 

caro factum in homine quodammodo, cui unitum fuerat, palpabatur , et ideo idem Iesus heri et hodie, id est idem ante exordium mundi qui in carne, idem in praeterito qui in praesenti, idem quoque etiam in saecula, quia idem per omnia, qui ante omnia, et hoc totum dominus Iesus Christus.\t

Et quomodo idem ante mundi ortum, qui nuper ortus? scilicet quia idem in homine nuper ortus, qui ante ortum omnium deus, et ideo Christus totum nominatur quod deus, quia tanta est Christi et dei unitas, ut nemo utique iam omnino possit uel Christum dicens non deum in Christi nomine dicere ts uel deum dicens non Christum in, dei nomine nuncupare, ac sic unito sibi penitus per maiestatem sacrae natiuitatis utrius-que substantiae sacramento, quidquid erat, scilicet homo et deus, factum est totum deus.

unde apostolus Paulus uidens



 
 
 
 reuelatis fidei oculis totum in Christo inexplicabilis maiestatis 
 arcanum ita locutus est, inuitans ad referendam deo gratiam 
 agnoscentes beneficia dei populos: gratias, inquit, agentes 
 patri, qui dignos nos fecit in parte sortis sanctorum 
 in lumine, qui eripuit nos de potestate tenebrarum 
 et transtulit in regnum filii dilectionis suae, in quo 
 habemus redemptionem, remissionem peccatorum: 
 qui est imago dei inuisibilis) primogenitus uniuersae 
 creaturae: quia in ipso condita sunt uniuersa in 
 caelis et in terra, uisibilia et inuisibilia, siue throni, 
 siue dominationes, siue potestates: omnia per ipsum 
 et in ipso creata sunt, et ipse est ante omnes, et 
 omnia in ipso constant. et ipse est caput corporis 
 ecclesiae, qui est principium, primogenitus ex mortuis, 
 ut sit in omnibus ipse primatum tenens: quia in 
 ipso conplacuit omnem plenitudinem habitare, et per 
 ipsum reconciliare omnia in ipsum, pacificans per 
 sanguinem crucis eius, siue quae in caelis siue quae 
 in terris sunt.

numquid et hoc aliqua interpretationis adiectione 
 indiget, cum tam copiose et euidenter expressum sit, 
 ut in se non solum rerum fidem, sed etiam expositionis habeat 
 claritatem? gratias enim agere nos patri iubet, magna utique 
 causa agendae gratiae adiecta, quia dignos nos fecerit in portione 
 sanctorum et ereptos de potestate tenebrarum transtulerit 
 in regnum filii dilectionis suae, in quo habemus redemptionem, 
 remissionem peccatorum, qui sit imago dei inuisibilis, primogenitus 
 uniuersae creaturae, quia in ipso ac per ipsum creata 
 sint omnia, quorum utique sicut factor ipse, ita etiam gubernator 
 sit. et quid post haec? ipse est, inquit, caput

 

 
 
 
 corporis ecclesiae, qui est principium, primogenitus ei 3 
 mortuis.

resurrectionem quasi generationem scriptura nominat, J 
 quia, sicut generatio uitam creet, ita resurrectio generet ad M 
 uitam. unde etiam resurrectio ipsa regeneratio nuncnpatur -зų 
 secundum illud domini testimonium: amen dico uobis, quo (quod 
 uos, qui secuti estis me, in regeneratione, cum se—1 
 derit filius hominis in sede maiestatis suae, sedebitiE3l ! 
 et uos super sedes duodecim iudicantes duodeciior I 
 tribus Israhel. ergo primogenitum ex mortuis eum dicit, 
 quem superius inuisibilis dei filium atque imaginem praedicauit. 
 quis autem imago inuisibilis dei nisi unigenitus, uerbum dei? 
 et quomodo is resurrexisse ex mortuis dicitur, qui imago ac 
 uerbum dei inuisibilis nominatur?

et quid tamen adhuc additur? I 
 ut sit, inquit, in omnibus ipse primatum tenens, quia ! 
 in ipso conplacuit omnem plenitudinem habitare, et 
 per ipsum reconciliare omnia in ipsum, pacificans \' 
 per sanguinem crucis eius, siue quae in caelis siue 
 quae in terra sunt. numquid indiget primatu uniuersorum 
 creator omnium, aut primatu eorum quae a se facta sunt ipse I 
 qui fecit? aut numquid dici de uerbo potest, quod in eo, qui 
 sit primogenitus ex mortuis, conplacuerit omnem plenitudinem 
 habitare, qui utique unigenitus filius dei-, uerbum dei ante 
 uniuersarum rerum exordia, patrem inuisibilem in se habens I 
 ita prius omnem plenitudinem in se habuit, ut esset ipse * 
 omnium plenitudo?

et quid postremo? omnia, inquit, pacificans 
 per sanguinem crucis eius, siue quae in caelis I 
 sunt siue quae in terris. manifestauit utique apertissime. 
 de quo diceret, quem primogenitum ex mortuis nominasset., 
 numquid enim per uerbi aut spiritus sanguinem reconciliata, 
 ac pacificata sunt omnia? non utique. neque enim in naturam -1

 
 
 
 cadere inpassibilem res ulla potuit passionis aut fundi sanguis 
 ualuit nisi hominis aut mori alter quam homo: et tamen idem, 
 qui in sequentibus mortuus dicitur, idem superius imago dei 
 inuisibilis praedicatur. quomodo ergo hoc? scilicet quia id 
 omni modo ab apostolis cautum est, ne aliqua uideretur in 
 Christo esse diuisio et unitus in filio hominis filius dei inciperet 
 per erraticas interpretationes duas habere personas, ac 
 per prauas atque impias opiniones, qui esset scilicet in se unus, 
 duplex fieret in nobis.

et ideo pulchre ac mirabiliter ab ipso 
 unigenito filio dei usque ad unitum filio dei filium hominis 
 praedicatio apostolica descendit, ut, sicut ipse rerum ordo, ita 
 etiam doctrinae sermo decurreret, ita cuncta inseparabili conexione 
 et quasi quodam ponte continuans, ut sine ulla penitus 
 diuisione et interuallo eum, quem in principio mundi legeres, 
 in fine temporis inuenires, neque ulla omnino distractione 
 impiae discissionis admissa unum in carne atque in spiritu 
 filium dei crederes, cum ita apostolicum magisterium deum 
 pariter atque hominem per sacramentum corporeae natiuitatis 
 unisset, ut eundem tibi reconciliantem in cruce omnia demonstraret, 
 quem ante exordium mundi imaginem dei inuisibilis 
 praedicasset.

Quod quidem quamuis apostoli dictum sit, tamen doctrina 
 domini est. idem enim hoc in apostolo ad Christianos, 
 qui consimile illud in euangelio ad Iudaeos per se locutus est 
 dicens: nunc autem quaeritis me interficere hominem, 
 qui ueritatem uobis locutus sum, quam audiui a deo. 
 neque enim ego a me ipso ueni, sed ille me misit, et 
 deum utique se et hominem indicans: hominem in hoc quod 
 hominem esse se praedicat, deum in hoc quod se missum esse

 

 
 
 
 confirmat.

apud eum enim necesse est fuerit a quo uenerat 
 et ab eo uenerat a quo se missum esse dicebat. unde etiam 
 illud fuit quod dicentibus ad se Iudaeis: quinquaginta annos 
 nondum habes, et Abraham uidisti? connenientissimas. 
 aeternitatis ac maiestatis suae uoce respondit dicens: amen 
 amen dico uobis, priusquam Abraham fieret, eg??? 
 sum. quaero ergo, cuius dictum hoc uelis esse? Christi utique 
 absque dubio. et quomodo, qui natus recenti tempore fuerat, 
 ante Abraham se esse dicebat? per illud scilicet cui unitus 
 erat penitus uerbum dei, ut intellegerent omnes quanta esset 
 Christi ac dei unitas, cum, quidquid deus in Christo diceret, 
 totum iam uniti diuinitas uindicaret.

bene autem conscius 
 aeternitatis suae illa in corpore tunc Iudaeis uoce respondit, 
 qua quondam Moysi locutus fuerat in spiritu. hic enim ait: 
 priusquam Abraham fieret, ego sum, Moysi autem: ego 
 sum qui sum. admirabili utique diuinae naturae aeternitatem 
 sermonis magnificentia praedicauit, quia nihil de deo tam conueniens 
 dici potest quam ut semper esse dicatur, quia esse 
 nec praeteriti initium nec futuri terminum habet. et ideo 
 apertissime hoc de aeterni dei natura dicitur quod aeternitati 
 optime coaptatur.

quae quidem ipse dominus Iesus Christus, 
 cum de Abraham diceret, diuersitate sermonis ostendit dicens: I 
 priusquam Abraham fieret, ego sum. de Abraham dixit 
 priusquam fieret, de se autem ego sum, scilicet quia fieri I 
 temporalitatis est, esse aeternitatis. et ideo illud factum 
 humanae tribuit breuitati, illud autem \'sum\' naturae suae. et 
 haec omnia Christus utique, qui per sacramentum uniti hon?nis 
 ac dei in illo, qui semper fuerat, iam se fuisse dicebat.

Quod apostolus quoque cum dilucidare ac manifestare 
 omnibus cuperet, ita locutus est: quoniam Iesus populum 
 de terra Aegypti saluans secundo eos, qui non crediderunt, 
 perdidit. sed et alibi neque tempt.emus, inquit, 
 Christum, sicut quidam illorum temptauerunt et a 
 serpentibus perierunt. eximius quoque apostolorum Petrus 
 et nunc quid temptatis, inquit, deum, inponere iugum 
 super ceruices discipulorum, quod neque patres nostri 
 neque nos portare potuimus? sed per gratiam domini 
 nostri Iesu Christi credimus saluari quemadmodum 
 et illi.

liberatam ab Aegypto dei populum et per ingentes 
 aquarum uias siccis pedibus abductum ac per uastas heremi 
 solitudines conseruatum non nisi a solo deo sine dubio nouimus 
 secundum illud: dominus solus ducebat eos, et non erat 
 cum eis deus alienus. et quomodo apostolus tot et tam 
 t euidentibus testimoniis et ab Iesu liberatum ex Aegypto populum 
 Iudaeorum et Christum a Iudaeis tunc in deserto temptatum 
 praedicat dicens: neque temptemus Christum, sicut 
 quidam illorum temptauerunt et a serpentibus perierunt? 
 omnes quoque sanctos, qui uixerunt sub lege ueteris 
 testamenti, beatus apostolus Petrus per gratiam domini nostri 
 Iesu Christi praedicat esse saluatos.

eii atque effuge hinc, si 
 potes, tu, quisquis ille es, qui rabido ac blasphemo spiritu 
 furens nihil interesse admodum inter Adam et Christum putas, 
 et qui eum etiam post partum uirginis deum denegas, ostende 
 penitus quemadmodum etiam ante ortum corporis deum non 
 fuisse conuincas. ecce enim apostolus clamitat populum de 
 terra Aegypti ab Iesu esse saluatum, in deserto ab infidelibus 
 Christum esse temptatum, patres quoque nostros, id est

 

 
 
 
 patriarchas atque prophetas per gratiam domini nostri Iesu Christi I 
 saluatos. negato haec, si potes. nec mirabor si feceris, ut\\ 
 neges quae omnes legimus, qui quae omnes credimus denegasti. I

intellege ergo tandem quia iam tunc et ei Aegypto populum j 
 in deo Christus eduxit et in deo Christus a populo temptatore I 
 temptatus est et omnes iustos Christus in deo gratiae suae 
 liberalitate saluauit, quia per sacramenti unitatem ita et deus 
 in Christum et Christus in deum transiit, ut et quidquid deus 
 fecit Christus id perfecisse, et quod postea Christus pertulit 
 deus id pertulisse dicatur. et ideo dicens propheta non erit 
 in te deus recens nec adorabis deum alienum hoc sensu 
 et hoc spiritu praedicabat, quo apostolus Christum eductorem 
 ei Aegypto Israheliticae plebis esse dicebat, ut eum utique 
 qui ex uirgine natus est hominem semper per sacramenti unitatem 
 in deo fuisse sentiret. alioquin, nisi ita creditur, aut 
 omnino cum haereticis Christus non deus aut certe contra 
 prophetam recens deus esse creditur.

sed absit hoc a catholica 
 dei plebe, ut aut a prophetia dissentire ant cum haereticis 
 sentire uideatur et in maledictum forsitan illud populus benedictionis 
 incurrat, ut spem suam in homine posuisse dicatur. 
 qui enim dominum Iesum Christum solitarium hominem natum 
 asserit, dupliciter maledictioni obnoxius sit necesse est, siue in 
 eum credat siue non credat. si enim credit, maledictus qui 
 spem suam ponit in homine: si autem non credit, maledictus 
 utique nihilominus, quia, licet in hominem non crediderit, 
 deum tamen penitus denegarit. i

Hoc enim illud est quod reuelante sibi domino ille carissimus 
 dei Iohannes praeuidens id de eo ipso locutus est qui

 

 
 
 
 in se loquebatur. omnis, inquit, spiritus qui confitetur 
 Iesum in carne uenisse, ex deo est: et omnis, qui 
 soluit Iesum, ex deo non est: et hoc est antichristi, 
 quod audistis quia uenit, et nunc iam in mundo est. 
 o admirabilem dei singularemque pietatem, qui uelut cautissimus 
 ac prouidentissimus medicus uenturos quandoque in 
 ecclesiam suam morbos ante praedixit, et cum praenuntiaret 
 infirmitatem, dedit ex ipsa. praenuntiatione medicinam, ut omnes 
 scilicet agnoscentes languorem ingruentem procul iam atque 
 longe uit-are inciperent quae imminere didicissent.

et ideo 
 sanctus Iohannes omnis, inquit, qui soluit Iesum, ex deo 
 non est: et hoc est antichristi agnoscisne eum, haeretice, 
 agnoscis iam de te palam et signanter ista dixisse? nemo enim 
 ita soluit Iesum quam qui non confitetur deum. cum enim in 
 hoc omnis ecclesiae fides et omnis cultus sit, Iesum deum 
 uerum fateri, quis magis uenerationem eius et cultum soluere 
 potuit quam qui totum in eo quod omnes colimus denegauit? 
 caueas ergo, obsecro, caueas ne quis etiam te antichristum 
 dicere queat. conuiciari me aut maledicere putas? non meum 
 est quod loquor. ecce euangelista dicit: omnis, qui soluit 
 Iesum, ex deo non est: et hoc est antichristi.

si non 
 soluis Iesum et deum non negas, antichristum te nullus dicere 
 potest: si autem negas, quid accusas quod antichristum te 
 quisquam esse dicat? tu hoc de te, tu, inquam, dum negas, 
 ipse dixisti. uis scire hoc uerum esse? dic mihi, Iesum cum 
 ex uirgine na.sceretur quid uelis, hominem fuisse an deum? 
 si deum tantum, soluis utique Iesum, qui in eo hominem 
 unitum deo fuisse denegas: si autem hominem, soluis utique

 

 

 


 
 
 
 nihilominus, qui solum tantummodo, ut facis, hominem natum 
 esse blasphemes.

nisi forte existimas quod non soluas Iesum. n 
 qui fuisse eum deum negas, qui solueres utique etiam si natum 
 cum deo hominem non negares. sed exemplis forsan hoc manifestius 
 uelis fieri. accipe de utroque. Manichaeus extra ecclesiam 
 est, quia Iesum deum tantum fuisse asserit, Hebion, quia 
 hominem. uterque enim legum negauit ac soluit, alter solur 
 dicendo hominem, alter tantummodo solum deum, quia, licet 
 diuersa dixerint, par tamen est ipsius diuersitatis impietas. 
 nisi quod, si ulla inter malorum magnitudinem potest esse discretio, iniuriosior blasphemia tua est quae solum hominem 
 asserit quam illa quae solum deum, quia, licet utrumque 
 malum sit, contumeliosius tamen est diuina domino quam 
 humana rapuisse.

fides ergo haec tantum catholica, haec I 
 tantum uera est, dominum Iesum Christum, sicut deum ita 
 et hominem, et sicut hominem ita et deum credere. omnis 
 enim, qui soluit Iesum, ex deo non est. soluere autem 
 hoc est, quod unitum est in Iesu uelle rumpere et quod indiuiduum 
 separare. quid autem in Iesu unitum et indiuiduum ? 
 homo utique et deus. ergo ille Iesum soluit, qui haec separarit 
 atque disruperit. [alioquin si non disrumpit ac separat, 
 ergo nec soluit. si autem separat atque disrumpit, ille utique 
 soluit qui separat atque disrumpit.]

Et ideo omni homini in hanc blasphemiam atque insaniam 
 prorumpenti ipse pro se in euangelio dominus Iesus 
 illud quod ad Pharisaeos locutus est clamat ac protestatur: 
 quod deus coniunxit, homo non separet. quod licet illic, 


 

 
 
 
 ubi a deo dictum est, ad causam aliam responsum esse uideatur, 
 tamen profunditas dei, quae non magis de carnalibus quam de 
 spiritalibus loquebatur, cum de illo hoc tum magis de hoc 
 uoluit intellegi, quia credentibus tunc Iudaeis id quod tu dicis, 
 hominem tantummodo Iesum sine deo esse, cam de societate 
 coniugii dominus interrogaretur, non de eo tantum, sed etiam 
 de hoc edocuit et de minoribus consultus etiam de altioribus 
 maioribusque respondit dicens: quod deus coniunxit, homo 
 non separet. hoc est: nolite id separare quod in me deus 
 iunxit: non separet humana impiet-as quod in me uniuit diuina 
 maiestas. uis autem plenius scire hoc ita esse?

audi apostolum 
 de his ipsis do quibus tunc saluator docuit disserentem, qui 
 utique, utpote magister a deo missus, ut capere tunc auditorum 
 inbecillitas poterat, ea ipsa quae deus in mysterio praedicarat 
 exposuit. cum enim de carnali coniugio, unde inten\'ogatus 
 in euangelio saluator fuerat, disputaret, replicauit ea ipsa quibus 
 ille usus tunc fuerat legis ueteris testimonia, scilicet ut intellegeretur, 
 quod eandem rem exponeret qui isdem testimoniis 
 uteretur. adiciens praeterea, ne deesse causae aliquid uideretur, 
 etiam carnale coniugium, mulieris quoque ac uiri nomen, quos 
 ad mutuum cohortabatur affectum, ita posuit: uiri, diligite 
 uxores uestras, sicut et Christus dilexit ecclesiam, et 
 iterum: ita et uiri debent diligere uxores suas ut corpora 
 sua. qui uxorem suam diligit, se ipsum diligit. 
 nemo enim umquam carnem suam odio habuit, sed 
 nutrit et fouet eam, sicut et Christus ecclesiam, quia 
 membra sumus corporis eius.

uides quemadmodum Christi 
 atque ecclesiae nomina uiri ac mulieris nominibus adiungens 


 

 

 
 
 


omnes a carnali audientia ad spiritalem intellegentiam traxit, cum enim omnia ista dixisset, subdidit ea quibus in euangelio dominus usus fuerat testimonia, dicens: propter hoc relinquet homo patrem suum et matrem, et adiungetur ad uxorem suam, et erunt duo in carne una. et quid 

post haec quasi cum magna clamoris protestatione subiecit? sacramentum, inquit, hoc magnum est. remouit utique de hoc omnino et amputauit carnalem intellectum, ubi sacramentum penitus dixit esse diuinum. et quid tamen post ista subdidit? ego autem dico, inquit, in Christo et in ecclesia.

cum dixisset sacramentum hoc magnum est, non dixit ‘haec est expositio sacramenti\', sed quid? ego autem dico, in Christo et in ecclesia, hoc est dicere: illud quidem magnum est sacramentum, sed ego dico in Christo et in ecclesia, hoc est, ut, quia capere illud ad praesens forsitan 

omnes non queunt, uel hoc capiant, quod tamen ab illo non discrepat nec diuersum est, quia utrumque de Christo est. sed quia profundiora illa non capiunt, haec saltim faciliora cognoscant, ut, cum promptiorem intellectum coeperint capere, ad altiorem ualeant peruenire, et planioris nunc rei adipisceratia 

sit postea profundioris uia.

Quod ergo magnum illud est sacramentum quod sub 
 uiri atque uxoris nomine designatur? apostolum ipsum inter 
 rogemus, qui ad docendam eandem rem alibi uerbis rei ipsius 
 usus est dicens: et manifeste magnum est pietatis sacramentum, 
 quod manifestatum est in carne, iustificatum 
 est in spiritu, apparuit angelis, praedicatum est gentibus, 
 creditum est in mundo, adsumptum est in 
 gloria. quod ergo magnum illud est sacramentum quod

 

 
 
 
 manifestatum est in carne? deus scilicet natus e carne, deus 
 uisus in corpore, qui utique, sicut palam est manifestatus in 
 carne, ita palam est adsumptus in gloria.

hoc ergo magnum 
 est sacramentum de quo ipse ait: propter hoc relinquet 
 homo patrem suum et matrem, et adhaerebit uxori 
 suae, et erunt duo in carne una. qui fuerunt duo in carne 
 una? deus scilicet atque anima. in una enim ea quae unita 
 est deo carne hominis deus est atque anima. secundum illud 
 ipsius domini: nemo potest a me tollere animam meam, 
 sed ego pono eam a me ipso. potestatem habeo 
 ponendi eam, et potestatem habeo iterum sumendi 
 eam.

tria ergo nunc in hoc uides, deum, carnem et animam: 
 deus est qui loquitur, caro in qua loquitur, anima de qua 
 loquitur. propterea ergo homo ille de quo propheta dicit: 
 frater non redimit, redimet homo, qui ut dictum est 
 ascendit ubi erat prius et de quo legimus: nemo ascendit 
 in caelum nisi qui de caelo descendit, filius hominis 
 qui est in caelo, propter hoc, inquam, reliquit patrem suum 
 et matrem, id est deum ex quo natus est et Hierusalem illam, 
 quae est mater omnium nostrum, et adhaesit humanae carni 
 quasi uxori suae.

et idcirco de patre expresse dixit relinquet 
 homo patrem suum, de matre autem non dixit suam, sed 
 tantummodo matrem posuit, quia non tam ipsius erat mater 
 quam uniuersorum credentium, id est omnium nostrum. et 
 adiunctus est uxori suae, quia, sicut uir et mulier unum corpus 
 sunt, ita maiestas diuinitatis et caro hominis uniuntur, et facti 
 sunt duo, id est deus atque anima, in carne una, quia, sicut 
 caro illa habitatorem habuit in se deum, ita animam quoque

 

 
 
 
 in se cohabitantem deo.

hoc ergo magnum illud est sacramentum 
 ad quod inquirendum nos admiratio apostoli uocat et 
 adhortatio diuinitatis inuitat, non alienum utique etiam a Christo 
 et ah ecclesia, ut ipse ait: ego autem dico in Christo et 
 in ecclesia, quia et caro ecclesiae caro Christi est et in carne 
 Christi deus est atque anima, ac sic idem in Christo quod in 
 ecclesia., quia sacramentum quod in carne Christi creditur etiam 
 fide in ecclesia continetur.

Hoc ergo sacramentum, quod et manifestatum est in I 
 carne et apparuit in mundo et gentibus praedicatur, multi 
 sanctorum ueterum, sicut praeuidebant in spiritu, ita uidere 
 etiam in carne uoluerunt. amen enim inquit dominus dico 
 uobis, quia multi prophetae et iusti cupierunt uidere 
 quae uos uidetis, et non uiderunt, et audire quae auditis, 
 et non audierunt. et ideo Esaias propheta utinam, 
 inquit, domine, disrumperes caelos et descenderes, sed 
 et Dauid: domine, inclina caelos et descende, Moyses 
 quoque ostende, inquit, mihi te ipsum, ut manifeste 
 uideam te.

nemo admodum propius quam Moyses legem 
 capiens ad loquentem de nubibus deum atque ad ipsam admodum 
 praesentiam maiestatis accessit, et quomodo, cum . 
 nemo propiora quam ille de deo cerneret, adhuc manifestiora 
 poscebat dicens; ostende mihi te ipsum, ut manifeste 
 uideam te? scilicet quia hoc ille fieri precabatur quod isdem 
 admodum uerbis apostolus factum esse dicebat, id est ut palam 
 dominus manifestaretur in carne, palam appareret in mundo, 
 palam assumeretur in gloria, at omnia oculis tandem carnalibus 
 sancti cernerent quae spiritalibus pracuidebant.

Alioquin si, ut haereticus ait, deus futurus in domino 
 Iesu Christo erat uelut in statua et in organo, id est ut habitaret 
 tantum quasi in homine et loqueretur quasi per hominem, 
 non ut ipse esset qui habitaret atque ex se et suo corpore 
 loqueretur deus, iam utique sic et habitarat in sanctis et 
 locutus fuerat e sanctis, in his quoque ipsis quos supra dixi, 
 qui aduentum ipsius precabantur, sic erat ac loquebatur.

et 
 quid necesse erat ut hoc omnes poscerent quod habebant, si 
 hoc petebant quod iam acceperant? aut quid uidere oculis cuperent 
 quod corde retinebant, praesertim cum plus sit eandem 
 rem habere quempiam intra se quam uidere extra se? aut si 
 sic habitaturus erat in Christo deus sicut in sanctis omnibus, 
 cur magis Christum uidere sancti omnes cuperent quam se 
 ipsos? et si eandem rem uisuri in domino Iesu erant quam 
 in se habebant, cur non plus multo arbitrarentur eandem rem 
 in se habere quam in altero uidere ?

sed erras, mfelix furor, 
 non intellegens, ut apostolus ait, et quae loquaris et de 
 quibus adfirmes. omnes enim prophetae et sancti portionem 
 quandam diuini spiritus, prout capere poterant, a deo acceperunt, 
 in Christo autem omnis plenitudo diuinitatis habitauit 
 atque habitat corporaliter. et ideo longe de eius 
 plenitudine omnes sunt, ex cuius plenitudine aliquid accipiunt: 
 quorum adimpletio Christi munus est, quia uacui utique omnes 
 erant, nisi ipse esset omnium plenitudo.

Hoc ergo sancti omnes optabant, hoc precabantur, hoc 
 sic uidere oculis desiderabant sicut animo ac mente sapiebant. 
 et ideo Esaias propheta utinam, inquit, disrumperes 
 caelos et descenderes. sed et Abbacuch, idem adnuntians 
 quod ille optans, dum adpropiant, inquit, anni, ostenderis, 
 in aduentu temporum demonstraberis. deus de

 

 
 
 
 man (sine illud: deus ab austro) ueniet. dauid quoque: 
 deus manifeste ueniet, et iterum: qui sedes super 
 Cherubin , appare. alii aduentum eius quem mundo prae- 
 stitit annuntiabant, alii postulabant.

nonnulli specie dispari, 
 sed omnes affectu pari, intellegentes utique aliquatenus quantam 
 rem precarentur, ut deus in deo habitans, in forma dei 
 ac sinu permanens, semet ipsum exinaniret formam serui accipiens 
 seque usque ad suscipiendas omnes passionum acerbitates 
 contumeliasque submitteret, subiret poenam pro beneficiis 
 et, quod intolerabilissimum et indignissimum est, ab his ipsis 
 mortem exciperet pro quibus ipse moreretur, intellegentes ergo 
 hoc aliquatenus sancti omnes, aliquatenus, inquam, intelJegent-es,I 
 quia quantum sit nemo intellegit, consona omnes aduentum 
 dei uoce et quasi concentu mutuo postulabant, scientes utique i 
 in hoc spem omnium consistere, in hoc salutem omnium contineri, 
 quia nullus soluere uinctos posset nisi immunis a uinculis, 
 nullus eximere peccatores nisi peccato carens.

nemoi 
 enim liberare aliqua re quemquam potest, nisi ea re ipse liber 
 sit qua a se alius liberatur. et ideo cum in omnes mors pertransisset, 
 omnes uita indigebant, ut in Adam scilicet morientes 
 in Christo uiuerent, quia, quamuis multi sancti, multi electi ac J 
 familiares admodum deo fuerint, nulli tamen potuerunt per se I 
 penitus esse salui, nisi fuissent aduentu domini et redemptione 
 saluati. I

Legimus in euangelio appositis iubente domino quinque 
 panibus innumeram dei plebem esse satiatam, et quomodo id 
 tamen factum sit, nec enarrare sermo nec colligere aestimatio 
 nec concipere sensus potest. tanta et tam inconprehensibilis 
 diuinae uis potestatis est, ut, cum habeamus in nobis facti 
 ipsius conscientiam, inpossibile tamen nobis sit facti scire 
 rationem. iam primum enim quis conprehendere queat quomodo 
 tam exiguus panum numerus non dicam ad esum ac 
 saturitatem, sed etiam ad diuisionem ipsam appositionemque 
 suffecerit, cum plura multo milia hominum fuerint quam panes 
 ipsi, plura paene conuiuia quam de tot panibus fragmenta esse 
 possunt?

nata est ergo ex uerbo domini rerum copia, creuit 
 in actu opus, et cum parum esset quod uidebatur, factum est 
 inaestimabile quod dabatur. nullus ergo hic coniecturae, nullus 
 humanae aestimationi est aut rationi locus. solum est quod in 
 tali re fidelium ac sapientium mentibus scire liceat, ut, quamlibet 
 magna. sint quae a deo fiunt atque inaestimabilia, etiamsi 
 ea sensu ipso non capiant, impossibilia tamen deo nulla esse 
 cognoscant. sed de his tamen tam ineffabilibus diuinae uirtutis 
 actibus, quod rectissime ineffabilibus sacri ortus miraculis 
 coaptatur, quia ita res poscit, plenius postea.

Interim quia quinque panum fecimus mentionem, non 
 incongrue, ut reor, quinque eos libris quos iam euoluimus conparamus: 
 sicut enim numero pares sunt, sic specie non dissimiles. 
 nam cum illi hordiacii fuerint, et hi, quantum ad 
 ingenium nostrum pertinet, hordiacii dici possunt, quamuis 
 

 
 
 
 testimoniis sacris locupletati despicabilibus inuolucris salutiferas 
 opes contegant, etiam in hoc scilicet ab illis non discrepantes, 
 quia, sicut illi, cum essent pauperes specie, facti sunt diuites 
 benedictione, ita hi quoque, cum ingenio nostro uiles sint, 
 sunt tamen sacra admixtione pretiosi, et cum praeferant in se 
 ex sermone nostro hordei uilitatem, habent tamen intrinsecus 
 ex dominicis testimoniis panis uiui saporem.

superest ut ad 
 exemplum illorum per diuini muneris gratiam innumeris ei 
 se milibus salutiferos cibos praebeant, et sicut illi corporalem 
 dederunt edentibus fortitudinem, ita hi legentibus spiritalem 
 tribuant salubritatem. potens est autem dominus, cuius etiam 
 hoc donum est sicut illud fuit, ut, qui per cibum illum fecit 
 non deficere in uia saturatos, per hunc quoque faciat non deuiare 
 saturandos.

sed tamen quia illic, ubi parno quidem esa, 
 sed magno munere innumera plebs dei pasta est, additi quinque 
 illis panibus duo pisces leguntur, par est ut nos quoque, 
 qui offerri per nos omnibus sequentibus deum populis spiritalis 
 prandii cibos cupimus, quinque illis libris quasi quinque 
 panibus duos adhuc libellos quasi duos pisces adiciamus, te 
 orantes, domine, te obsecrantes, ut uidens nisum officii M 
 uoti nostri des pio conatui opus efficax, et cum nos pro obsequio 
 affectuque nostro numerum illum panum ac piscium 
 libellorum numero exaequare cupiamus, tu uirtutem benedictionis 
 illius in haec transferas, et qui scriptiunculam nostram 
 numero euangelico muneraris, numerum quoque ipsum euangelico 
 fructu expleas tribuasque haec ad sanctum et salubrem 
 cibum cunctis ecclesiae tuae populis, omni aetati et omni sexui.

et si qui forte iam letifero illo uirosi anguis spiritu afflati sunt 

 
 
 
 corruptoque animarum ac mentium statu pestiferos uenis languentibus 
 morbos trahunt, des cunctis sani sensus uigorem, 
 des plenam fidei sanitatem, ut tribuens per scripta haec nostri 
 operis tui muneris salutarem omnibus curam ad instar penitus 
 sanctificati in euangelio a te cibi, sicut per esum illum corroborasti 
 esurientes, ita per hunc sanari iubeas tabescentes.

Igitur quia neganti deum haeretico abunde iam, ut reor, 
 cunctis superioribus scriptis diuinorum testimoniorum auctoritate 
 respondimus, nunc ad fidem Antiocheni symboli uirtutemque 
 ueniamus, in quo cum ipse baptizatus sit ac renatus, suis 
 eum professionibus argui, suis ut ita dicam armis conteri oportet. 
 I hic enim ordo est, ut superatus iam testimoniis sacris etiam se 
 ipso ut ita dicam teste superetur. neque enim aliis iam rebus 
 contra eum agi necesse erit, cum palam sa et euidenter ipse 
 conuicerit.

textus ergo ac fides Antiocheni symboli haec ost: 
 credo in unum et solum uerum deum, patrem omnipotentem, 
 creatorem omnium uisibilium et inuisibilium 
 creaturarum: et in dominum nostrum Iesum 
 Christum, filium eius unigenitum et primogenitum 
 totius creaturae, ex eo natum ante omnia saecula et 
 non factum, deum uerum ex deo uero, homousion patri: 
 per quem et saecula conpaginata sunt et omnia facta, 
 qui propter nos uenit et natus est ex Maria uirgine, 
 et crucifixus sub Pontio Pilato et sepultus: et tertia 
 die resurrexit secundum scripturas, et ascendit in 
 caelos, et iterum ueniet iudicare uiuos et mortuos, et 
 reliqua. in symbolo, qui ecclesiarum omnium fidem loquitur, 
 scire opto quid sequi malis, hominum auctoritatem an dei?

quamuis ego tecum non censone aut seuere agam, ut tibi 



 
 
 
 eligendae tantum alterius rei copiam tribuam et unum per- ^ 
 mittens alterum negem: utrumque enim do, utrumque concedo. 
 et quid \'concedo\' dicam ? ad utrumque te, etiamsi nolis, traho. 
 utrumque enim in symbolo esse si uis, oportet sapias uoluntarius: 
 si non uis, necesse est conpellaris inuitus. symbolus 
 quippe, ut scis, ei collatione nomen accepit. quod enim Graece 
 ϭύμβολος dicitur, Latine collatio nominatur. collatio autem ideo, 
 quia collata in unum ab apostolis domini totius catholicae legis 
 fide, quidquid per uniuersum diuinorum uoluminum corpus inmensa 
 funditur copia, totum in symbolo colligitur breuitate 
 perfecta, secundum illud apostoli: uerbum, inquit, consummans 
 et breuians in aequitate, quia uerbum breuiatum 
 feciet dominus super terram.

hoc est ergo 
 breuiatum uerbum quod fecit dominus, fidem scilicet duplicis 
 testamenti sui in pauca colligens et sensum omnium scripturarum 
 in breuia concludens, sua de suis condens et. uim totius 
 legis conpendiosissima breuitate perficiens, consulens scilicet 
 in hoc, ut piissimus pater, uel neglegentiae quorundam filiorum 
 suorum uel imperitiae, ut non laboraret utique quamuis simplex 
 et imperita mens capere, quod possit facile etiam memoria 
 continere.

Uides ergo in symbolo auctoritatem dei esse: uerbum 
 enim breuiatum fecit dominus super terram. sed hominum 
 fortasse quaeris. ne id quidem deest: per homines enim 
 id deus fecit. sicut enim inmensam illam scripturarum sacrarum 
 copiam per patriarchas et prophetas maxime suos condidit, ita 
 symbolum per apostolos suos sacerdotesque constituit, et quidquid 
 illic per suos larga ac redundanti copia dilatauit, idem 

 

 
 
 
 hic per suos plenissima breuitate conclusit. nihil ergo in symbolo 
 deest, qui ex scriptis dei per apostolos dei conditus totum 
 in se, quantum ad auctoritatem pertinet, habet quidquid uel 
 hominum est uel dei, quamuis etiam quod per homines factum 
 est dei existimandum sit, quia non tam illorum per quos factum 
 est quam illius credendum est esse qui fecit.

credo ergo inquit 
 symbolus in unum et solum uerum deum, patrem omnipotentem, 
 creatorem omnium uisibilium et inuisibilium 
 creaturarum: et in dominum nostrum Iesum 
 Christum, filium eius unigenitum et primogenitum 
 totius creaturae, ex eo natum ante omnia saecula et 
 non factum, deum uerum ex deo uero, homousion 
 patri, per quem et saecula conpaginata sunt et omnia 
 facta: qui propter nos uenit et natus est ex Maria 
 uirgine, et crucifixus sub Pontio Pilato et sepultus: 
 et tertia die resurrexit secundum scripturas, et in 
 caelos ascendit, et iterum ueniet iudicare uiuos et 
 mortuos, et reliqua.

Si Arrianae aut Sabellianae haereseos assertor esses et 
 non tuo ipso symbolo tecum uterer, conuincerem te tamen 
 testimoniorum sacrorum auctoritate, conuincerem legis ipsius 
 uoce, conuincerem denique probata per uniuersum mundum 
 symboli ueritate: dicerem te, etiamsi expers intellegentiae ac 
 sensus esses, oportere tamen sequi saltim consensum generis 
 humani nec plus facere debere paucorum improborum peruersitatem 
 quam ecclesiarum omnium fidem, quae utique a 
 Christo fundata, ab apostolis tradita non aliud existimanda 
 esset quam uox atque auctoritas dei, quae haberet in se utique 
 et uocem et sensum dei.

et quid tandem, si sic apud te agerem, 
 quid diceres? quid responderes? nonne, obsecro, illud: non ita 
 te imbutum, non ita institutum esse: aliud tibi a parentibus, 
 aliud a magistris atque auctoribus tuis traditum: non hoc te

 
 
 
 in conuenticulo illo paterni dogmatis nec in ecclesia uestrae 
 professionis audisse: aliud postremo textum ipsum atque sermonem 
 traditi tibi atque insinuati symboli continere: in 00 te 
 baptizatum, in eo renatum esse? hoc te tenere quod accepisses 
 et in eo te uiuere diceres, in quo regeneratum esse didicisses?? 
 nonne, quaeso, dicens haec fortissimo te etiam contra aeri-, 
 tatem scuto uti arbitrareris?

et uere in negotio quamuis improbo 
 non inportuna defensio et quae non absurde etiam 
 causam erroris diceret, si pertinaciam non sociaret errori. 
 nam cum hoc teneres quod a paruo accepisses, plus haberet 
 in te emendatio quod de praesenti errore corrigeret, quam 
 seueritas quod de praeterito uindicaret. nunc autem cum in 
 catholica urbe natus, catholica fide institutus, catholico baptismate 
 regeneratus sis, numquid agere tecum quasi cum Arriano 
 aut Sabelliano possum?

qui utinam fuisses. minus dolerem in 
 malis editum quam de bonis lapsum, minus fidem non habitam 
 quam amissam, minus ueterem haereticum quam nouum apostatam. 
 minus enim intulisses cunctae ecclesiae uel labis uel 
 pestilentiae, minus denique esses uel acerbus ad dolorem uel 
 grauis ad exemplum, si popularis potius temptare quam sacerdos 
 ecclesiam posses. ergo, ut supra dixi, si Sabellianae ant 
 Arrianae aut cuiuslibet haereseos discipulus atque assertor esses, 
 tueri utique te parentum exemplo uelles, magistrorum institutione, 
 plebis societate, symboli fide.

non iniquum a te, haeretice, 
 non iniquum aut graue aliquid postul hoc fac in 
 catholica fide editus quod fueras pro peruersitate facturus. 
 tene parentum institutionem, tene ecclesiae fidem, tene symboli 
 ueritatem, tene baptismatis salutem. quod genus in te 
 prodigii, quod genus monstri est? pro te tu non facis quod 
 alii etiam pro errore fecerunt? sed progressi satis in altum 
 sumus et pro cognatae urbis affectu sequentes doloris impetum

 
 
 
 r quasi uentum ferentem, dum cupidi cursus sumus, tenorem admodum 
 recti itineris excessimus.

Symbolus ergo, haeretice, cuius superius textum diximus, 
 licet omnium ecclesiarum sit, quia una omnium fides, peculiariter 
 tamen Antiochenae urbis atque ecclesiae est, id est illius 
 in qua tu editus, in qua institutus, in qua renatus es. huius 
 te itaque perduxit symboli fides ad uitae fontem, ad salutis 
 regenerationem, ad eucharistiae gratiam, ad domini communionem 
 — et quid plura? o nimium grauis et Iuctuosa 
 conquestio — ad ministerii etiam officium, ad presbyterii 
 culmen, ad sacerdotii dignitatem. facile hoc, infelix furor, aut 
 lene esse arbitraris? non uides quid egeris, in quod te barathrum 
 praecipitaueris ?

perdens symboli fidem totum quod 
 fueras perdidisti: sacramenta enim sacerdotii ac salutis tuae 
 symboli ueritate constabant. negare te tantummodo illum 
 putas? te, te, inquam, ipsum negasti. sed negare te forsan 
 non putas. uideamus symboli textum, ut, si ea dicis quae 
 prius, non arguaris: sin autem multo alia et contraria, non 
 expectes iam ut a me confuteris, cum tu te ipse damnaueris. 
 si enim et aliud nunc asseris quam in symbolo est et aliud 
 quam prius ipse dixisti, quid reliquum est nisi ut nulli praeterquam 
 tibi imputes animaduersionem tuam, cum eandem esse 
 uideas sententiam in te omnium quam tuam?

credo ergo inquit 
 symbolus in unum deum, patrem omnipotentem, creatorem 
 omnium uisibilium et inuisibilium creaturarum: 
 et in dominum legum Christum, filium eius unigenitum 
 et primogenitum totius creaturae, ei eo natum 
 ante omnia saecula et non factum. iam primum 
 ad haec respondere te conuenit, fatearis hoc de Iesu Christo

 
 
 
 dei filio aut neges? si confiteris, sana sunt omnia: sin minus,. 
 quomodo nunc negas quod ipse ante confessus es ? elige ergo 
 quid malis: alterum enim e duobus fieri necesse est, ut eadem 
 te tua ipsa confessio, si permanet, sola liberet. aut, si negatur, 
 prima condemnet.

credo enim diiisti in symbolo in dominum 
 nostrum Iesum Christum filium eius unigenitum 
 et primogenitum totius creaturae. si unigenitus et 
 primogenitus totius creaturae dominus Iesus Christus, ergo 
 tua ipsa confessione indubitanter deus: neque enim alius unigenitus 
 et primogenitus totius creaturae nisi unigenitus dei 
 filius, sicut primogenitus creaturarum, ita et creator omnium 
 deus. et quomodo tu solitarium hominem ex uirgine natum 
 asseris, quem deum ante saecula fuisse confessus es?

deinde 
 ex eo, inquit symbolus, id est ex patre natum ante omnia 
 saecula et non factum. hoc symbolus per te locutus est, 
 hoc tu per symbolum, Iesum Christum ante saecula ex deo 
 patre natum et non factum. numquid aliquid de phantasiis I 
 his quibus nunc furis symbolus dicit? numquid etiam tu ipse 
 dixisti? ubi hic statua, ubi organum tuum? tuum, inquam: 
 absit enim ut hoc alterius sit quam tuum. ubi illud quod 
 dominum Iesum Christum statuae instar adfirmans non quia 
 deus, sed quia imago dei sit adorandum putas et ex domino 
 maiestatis organum faciens non propter se eum, sed propter 
 eum qui quasi in eo spiret ac resonet honorandum esse blasphemas?

dixisti in symbolo dominum Iesum Christum natum 
 ex deo patre ante omnia saecula et non factum. quod utique 
 non nisi unigenito tantum filio dei conpetit, ut natiuitas illius 
 factura non sit et natus tantummodo, non factus esse dicatur, 
 quia contra rationem rei ipsius atque honorem est, ut factor 
 omnium factura esse credatur et sic ipse auctor coeptorum

 
 
 
 omnium coeperit, sicut ab eo cuncta coeperunt. et ideo natus, 
 non factus dicitur, quia singularis ei est natiuitas, non factura 
 communis: et cum sit deus ex deo natus, totum necesse est 
 habeat diuinitas geniti, quidquid magnitudo generantis.

Sequitur autem in symbolo: deum uerum ex deo 
 uero, homousion patri, per quem et saecula conpaginata 
 sunt et omnia facta. et cum hoc totum dixeris, 
 memento de domino Iesu Christo te cuncta dixisse. hoc enim 
 in symbolo habes, credere te in dominum Iesum Christum, 
 filium dei unigenitum et primogenitum totius 
 creaturae, et post haec atque alia: deum uerum ex deo 
 uero, homousion patri, per quem et saecula conpaginata 
 sunt. quomodo ergo idem deus et non deus, idem 
 deus et idem statua, idem deus et idem organum?

non concordant 
 sibi haec, o haeretice, in aliquo nec conueniunt, ut 
 eundem, cum uolueris, dicas deum, cum uolueris, putes esse 
 figmentum. dixisti in symbolo uerum deum, nunc dicis hominem 
 solitarium. quomodo haec sibi competere et coaptari 
 queunt, ut idem sit summa uirtus, idem sola infirmitas: idem 
 summa maiestas, idem sola mortalitas? non conueniunt haec 
 sibi in uno eodemque domino, ut eundem in cultum et in 
 contumeliam diuidens ex parte qua uis facias honorem, ex 
 parte qua uis facias iniuriam. dixisti in symbolo, cum sacramentum 
 uerae salutis acciperes, dominum Iesum Christum 
 deum uerum ex deo uero, homousion patri, creatorem saeculorum, 
 factorem omnium.

ubi eB, o dolor, ubi es ille qui 
 tunc fuisti? ubi es illa fides? ubi illa confessio ? ad quae portenta 
 nunc, ad quae prodigia recidisti? quae te stultitiae, quae 
 amentiae perdiderunt? deum totius potentiae ac maiestatis ad

 

 

 
 
 
 inanimam materiam et figmenta insensibilia transtulisti. profecit 
 uidelicet fides tua tempore, profecit aetate, profecit sacerdotio. 
 deterior senex quam quondam paruulus, nunc ueteranus 
 quam tirunculus, deterior episcopus quam incipiens factus es 
 nec discipulus postquam magister esse coepisti.

Sed uideamus cetera quae sequuntur. dicens ergo 
 symbolus dominum Iesum Christum deum uerum ex 
 deo uero, homousion patri, per quem saecula compaginata 
 sunt et omnia facta hoc inseparabili statim co-! 
 nexione subiunxit: qui propter nos, inquit, uenit et natus 
 est ei Maria uirgine. ille ergo, qui deus uerus, qui homousios 
 patri, qui creator saeculorum, qui factor omnium, ille, 
 inquam, uenit in mundum et natus est ex Maria uirgine 
 secundum illud scilicet Pauli apostoli: at ubi uenit plenitudo 
 temporum, misit deus filium suum factum ex 
 muliere, factum sub lege.

uides quomodo scnptuns sacris 
 symboli sacramenta conueniant: apostolus filium dei missum 
 a patre praedicat, symbolus uenisse confirmat. hoc enim erat 
 consequens, ut, quem missum apostolus edocuerat, fides confiteretur 
 nostra uenisse. deinde apostolus ait ex muliere 
 factum, symbolus autem \'ex Maria procreatum\'. aduertis 
 itaque quod ipsa in symbolo scriptura loquitur, a qua symbolus 
 ipse se descendisse testatur.

bene autem apostolns factum 
 inquiens ex muliere factum pro nato posuit diuini 
 eloquii consuetudine, quo factus pro nato ponitur secundum 
 illud: pro patribus tuis facti sunt tibi filii, uel illud: 
 priusquam Abraham fieret, ego sum: in quo scilicet euidenter 
 dixisse noscitur \'priusquam Abraham nasceretur, ego

 

 
 
 
 sum, facti nomine rem natiuitatis ostendens, quia efficientiam 
 facti habet, quidquid non indiget iam ut fiat. qui propter 
 nos ergo inquit uenit et natus est ex Maria uirgine. 
 si homo solitarius ex Maria natus est, cur uenisse dicatur?neque 
 enim uenit nisi qui habet id ipsum in essentia ut uenire 
 possit.

qui autem nondum id ipsum acceperat ut esset, quomodo 
 id habere poterat ut ueniret? uides ergo quod ipso aduentus 
 nomine fuisse antea designatur adueniens, quia ueniendi 
 facultatem non habuerat, nisi cui ex hoc ipso quod erat suppetere 
 poterat ut ueniret. homo autem ante conceptum omnino 
 non fuit: ergo in se non habuit ut uenire posset. deum ergo 
 uenisse certum est, cui in utroque praepotenti et esse suppetit 
 et uenire, qui utique et quia erat uenit, et quia uenire semper 
 potuit semper fuit.

Sed quid de uerbo argumentamur, cum res eluceant, 
 et in symboli textu indicia rerum quaerimus, cum ipse in eo 
 sit sermo rerum? repetamus confessionem symboli et tuam 
 (tua enim quae illius, quia confessionem illius tuam confitendo 
 fecisti), ut intellegas praeuaricatum te non tantum a symbolo, 
 sed et a te. credo ergo inquit symbolus in unum solum 
 Uerum deum, patrem omnipotentem, creatorem omnium 
 uisibilium et inuisibilium creaturarum: et in 
 dominum Iesum Christum, filium eius unigenitum et 
 primogenitum totius creaturae, ex eo natum ante 
 omnia saecula et non factum, deum uerum ex deo 
 uero, homousion patri, per quem et saecula conpaginata 
 sunt et omnia facta, qui propter nos uenit et 
 natus est ex Maria uirgine.

propter nos ergo, inquit 
 symbolus, dominus noster Iesus Christus uenit et natus est 
 ex Maria uirgine, et crucifixus est sub Pontio Pilato

 

 
 
 
 et sepultus est, et resurrexit secundum scripturas 
 confiteri hoc ecclesias non pudet, apostolos praedicare non 
 puduit. tu ipse, tu, inquam, ipse, cuius nunc omnis uox 
 sacrilegium est, qui nihil admodum non negas, haec tamen 
 omnia non negasti, deum utique natum, deum passum. deum 
 resurrexisse. et quid post haec? quo deuolutus es, quid effectus, 
 in quae redactus? quid ais, quid euomis? quod ipse scilicet, 
 ut quidam ait, 
 non sani esse hominis non sanus iuret Orestes .

quid enim dicis? quis est igitur qui a Christotoco natus 
 est filius dei? ut puta si dixerimus: credo in deum 
 uerbum filium dei unigenitum, ex patre natum, homo-1 
 usion patri, qui descendit et sepultus est, non statim 
 auditus ipse accipit plagam? deus mortuus? et iterum 
 fierine, inquis, potest ut, qui ante omnia saecula natus 
 est, secunda uice nascatur, et hoc deus? si fieri omnia 
 haec omnino non potuerunt, quomodo ecclesiarum symbolus 
 facta esse dicit? quomodo etiam tu ipse dixisti? conferamus 
 enim cum his quae ante & te dicta sunt ea quae nunc a te, 
 dicuntur.

dixisti prius: credo in deum, patrem omnipotentem, 
 et in Iesum Christum filium eius, deum 
 uerum ex deo uero, homousion patri, qui propter nos 
 uenit et natus est ex Maria uirgine, et crucifixus est 
 sub Pontio Pilato et sepultus est. nunc autem quid ais? 
 si dixerimus: credo in deum uerbum filium dei unigenitum, 
 ex patre natum, homousion patri, qui descendit 
 et sepultus est, non statim auditus ipse 
 accipit plagam? acerbitas quidem atque impietas dicti tui

 

 
 
 
 cogere nos ad inmoderatum ac feruidum respondendi impetum 
 potest: sed restringenda paululum pii doloris sunt retinacula.

Te ergo, inquam, te ipsum consulo. dic mihi, quaeso, 
 si Iudaeorum quispiam aut paganorum catholicae fidei symbolum 
 neget, num audiendum eum esse existimes? non utique. 
 quid, si id ipsum haereticus aut apostata? multo certe minus, 
 quia intolerabilius est ueritatem cognitam derelinquere quam 
 incognitam denegare. duos igitur in te uidemus, catholicum et 
 apostatam, et prius quidem catholicum, nunc apostatam. quem 
 ergo nobis sequendum putes, ipse constitue: alterum enim 
 praeponere in te non potes, nisi alterum in te ipse damnaueris.

dicis ergo damnari a te eum qui prius fueris, damnari 
 I a te catholicum symbolum, damnari omnium confessionem, 
 damnari fidem. et quid igitur — o indignum facinus, o intolerabilis 
 dolor — quid facis in ecclesia catholica, catholicorum 
 praeuaricator? cur coetum populi polluis, qui fidem 
 populi denegasti? insuper et consistere in altario et conscendere 
 tribunal et offerre inpudentissimum ac perfidissimum 
 os tuum populo dei ausus es, occupare cathedram, praesumere 
 sacerdotium, profiteri magistrum. ut quid doceas Christianos?

christum non credere, eum ipsum in cuius dei templo sint 
 deum negare. et post haec omnia — o insania, o furor — 
 doctorem te et episcopum putas, cum eum ipsum utique — o 
 infelix caecitas - eum ipsum, inquam, deum deneges, cuius 
 te esse asseras sacerdotem. sed efferimur prae dolore. quid 
 i ergo inquit symbolus uel quid tu in symbolo ipse dixisti? 
 l dominum utique Iesum Christum, deum uerum ex deo uero, 
 r homousion patri, per quem et saecula creata sunt et omnia 
 facta, hunc eundem propter nos uenisse et natum esse ex 
 r

 
 
 
 
 Maria uirgine.

cum ergo deum natum ex Maria diieris, quomodo 
 Mariam dei matrem negas? cum deum uenisse dixeris, 
 quomodo deum nunc negas esse qui uenit? dixisti in symbolo: 
 credo in Iesum Christum filium dei, credo in deum 
 uerum ei deo uero, homousion patri, qui propter nos 
 uenit et natus est ei Maria uirgine, et crucifixus sub 
 Pontio Pilato et sepultus est. nunc autem dicis: si 
 dixerimus: credo in deum uerbum filium dei unigenitum, 
 ei patre natum, homousion patri, qui descendit 
 et sepultus est, non statim auditus ipse 
 accipit plagam?

uides ergo destruere te penitus atque eradicare 
 omnem catholici symboli, omnem catholici sacramenti 
 fidem. o scelus, o portentum, ut. ille ait, in ultimas 
 terras asportandum, quia hoc rectius de te dicitur, ut in 
 illas scilicet solitudines transeas, ubi nullum ualeas inuenire 
 quem perdas. fidem ergo salutis nostrae, sacramentum spei 
 ecclesiasticae tu auditus tui atque aurium plagam putas? et 
 quomodo quondam, cum ad baptismum curreres, sanis haec 
 sacramenta auribus audiebas? quomodo, cum te magistri ecclesiarum-, 
 docerent, aures tuae non uulneratae sunt? sine ulla 
 tunc certe plaga duplici oris atque aurium fungebaris officio, 
 cum et audita ab illis diceres et ipse te dicentem dictor audires.

ubi erant tunc haec aurium tuarum uulnera, ubi haer 
 auditus tui plaga? cur non contradixisti et reclamasti? sed 
 uidelicet pro arbitrio ac libidine tua, cum uis, discipulus es 
 ecclesiae, cum uis, hostis: cum uis, catholicus, cum uis, apostata. 
 dignus nimirum auctor, qui, in quamlibet partem te 
 contuleris, ecclesias post te trahas, cuius uoluntas lex uitae 
 nostrae sit, qui mutabilitate tua humanum genus mutes, ut, 


 

 
 
 
 quia tu esse nolis quod omnes sint, omnes sint quod tu uelis: 
 !praeclara uidelicet auctoritas, ut, quia tu quod eras non es, 
 esse mundus desinat quod fuit.

Sed paruulum te forsitan, cum renascereris, fuisse dicis, 
 et ideo nec sapere tunc nec reclamare ualuisse. uerum est: 
 obstitit tibi infantia ne contradiceres, qui mori uir contradicendo 
 potuisses. quid enim, si in illa fidelissima ac deuotissima 
 Christi ecclesia, cum sacerdos symbolum respondenti 
 et acclamanti populo dei traderet, muttire tu in aliquo aut 
 reclamare temptasses? audiendus fortasse fueras, ac non statim 
 ut nonum prodigii ac monstri genus in pestem aliquam exterminiumque 
 mittendus?

non quia piissima illa ac religiosissima 
 plebs dei contaminari uel impiissimi cuiusquam sanguine 
 uelit, sed quia in magnis plerumque urbibus feruens dei amore 
 populus, cum exsurgere contra deum suum quempiam uiderit, 
 calorem fidei retinere non nouit. sed esto: infans, si tamen 
 ita est, contradicere ac reclamare symbolo non potueris: cur 
 adultior iam robustiorque tacuisti? creuisti certe et uir factus 
 es et ministerio ecclesiastico insertus.

per tot ergo aetates, per 
 tot officii ac dignitatis gradus numquam intellecta a te fides est, 
 quam tamdiu ante docuisti. diaconum certe eius te et presbyterum 
 fuisse nosti: si displicebat tibi salutis regula, cur suscipiebas 
 eius rei honorem cuius non approbabas fidem? sed prouidus 
 uidelicet uir et simplex religiosus ita temperare te inter utrumque 
 uoluisti, ut teneres et sacrilegi perfidiam et catholici dignitatem.

Plaga ergo auditus tui et uulnus aurium tuarum est 
 deus natus et deus passus. et ubi illud est tuum, Paule apostole: 
 nos autem praedicamus Christum crucifixum, 
 Iudaeis quidem scandalum, gentibus autem

 


 
 
 
 stultitiam, ipsis autem uocatis Iudaeis et Graecis Christum 
 dei uirtutem et dei sapientiam? quid est sapientia 
 et uirtus dei? deus utique. Christum autem, qui crucifixus est, 
 dei uirtutem ac sapientiam praedicat. ergo si absque dubio 
 sapientia dei Christus, ergo absque dubio Christus deus. nos 
 ergo inquit praedicamus Christum crucifixum, Iudaeis 
 quidem scandalum, gentibus autem stultitiam.

crux 
 itaque domini, quae stultitia gentibus et Iudaeis scandalum 
 fuit, tibi utrumque est. neque enim aut stultitia ulla maior 
 est quam non credere aut maius scandalum quam audire nolle. 
 uulnerabantur ergo illorum aures ad praedicationem ac passionem 
 dei, sicut nunc uulnerantur tuae: plagam esse hoc 
 auditus sui putabant, sicut tu putas: et hinc erat quod ad 
 nomen dei ac domini Iesu Christi praedicante Christum deum 
 Paulo apostolo claudebant illi capitis sui aures, sicut tu claudis 
 animi.

par m hac parte utriusque uestrum uideri posset impietas, 
 nisi quod hoc maius est crimen tuum, quod illi eum 
 negabant in quo adhuc passio ostendebat hominem, tu eum 
 denegas quem etiam resurrectio iam probauit deum. ac per 
 hoc illi eum persequebantur in terra, tu persequeris et in 
 caelo. nec solum id, sed hoc utique crudelius et scelestius, 
 quod illi negabant per ignorantiam, tu post fidem, illi nescientes 
 dominum, tu confessus deum, illi sub aemulatione legis, tu sub 
 professione antistitis, illi eum a quo se arbitrabantur alienos, 
 tu eum cuius sacerdos es. facinus indignum et inauditum ! 
 eum ipsum persequeris insectatione, cuius adhuc uteris dignitate.

Sed magno uidelicet perfidiae atque impietatis tuae 
 argumento ad negandum ac persequendum dominum deum 
 uteris dicens: homousios parienti debet esse natiuitas. 
 nondum ad plenum dico ac profero in dei natiuitate penitus 
 hoc non esse seruandum, quia non parientis fuit natiuitas 
 ipsa, sed nati, et ipse natus est ut uoluit, cuius fuit hoc 
 ipsum ut nasceretur. interim quia homousion parienti dicis

 
 
 
 natiuitatem esse debere, ego dominum Iesum Christum homousion 
 fuisse dico et patri pariter et matri.

pro personarum 
 enim diuersitate reddidit parenti unicuique similitudinem suam. 
 secundum diuinitatem enim homousios patri, secundum carnem 
 autem homousios matri fuit: non quod alter qui homousios 
 patri, alter qui homousios matri, sed quia idem dominus Iesus 
 Christus et homo nascens et deus utriusque in se parentis 
 \'habuit proprietatem, dum et in eo quod homo est humanae 
 matris reddidit similitudinem, et in eo quod deus est dei patris 
 habuit ueritatem.

Alioquin si non idem Christus ex Maria est qui ex 
 ^ deo natus, duos absque dubio Christos facis secundum illud 
 scilicet Pelagianae impietatis scelus, quae solitarium hominem 
 ex uirgine natum asserens eruditorem eum dixit humani generis 
 magis quam redemptorem fuisse, quia non redemptionem uitae 
 hominibus, sed uiuendi dederit exemplum, uidelicet ut sequentes 
 eum homines, dum similia agerent, ad consimilia peruenirent. 
 una ergo impietatis uestrae origo, eadem errorum radix est. 
 illi solitarium hominem ex Maria natum asserunt, et tu idem: 
 illi filium hominis a filio dei separant, et tu idem.

illi saluatorem 
 aiunt per baptisma Christum esse factum, tu in baptismo 
 templum dei factum; illi eum deum non negant factum post 
 B passionem, tu negas etiam post ascensionem. in uno ergo admodum 
 tantum distat uestra peruersitas, quod illi in terris 
 blasphemare uidentur dominum, tu et in caelo. uicisti, non 
 negamus, quos imitaris, ac supergressus es: illi quasi alia 
 quando desinunt deum negare, tu numquam. quamquam nec 
 ^ illorum sit habenda ad plenum uera confessio, qui saluatori 
 post passionem tantum honorem diuinitatis impertiunt, et cum 
 eum ante deum negent, postea confitentur, quia, ut mihi uidetur, 
 in deo qui partem denegauerit totum negat, et qui non 
 w semper fuisse confessus fuerit semper negat:

sicut et tu, etiamsi 

 
 
 
 hodie in caelo dominum Iesum Christum, qui ex Maria uirgine 
 natus est, uerum deum diceres, tamen nisi semper deum diceres 
 non uere confitereris. sed uidelicet non uis mutare in aliquo 
 aut uariare sententiam: quem natum hominem solitarium dicis, 
 etiam hodie deum non esse contendis. o noua ac singularis impietas. 
 quem cum haereticis hominem esse asseris, deum nec 
 cum haereticis conSteris.j

Sed tamen, ut dicere institueram, duos a te absque 
 dubio Christos fieri, id ipsum dilucidandum est. dic mihi, 
 quaeso, tu qui Christum a filio dei separas, quomodo in symbolo 
 Christum ex deo natum esse fatearis? ais enim; credo 
 in deum patrem et in Iesum Christum filium eius. 
 habes ergo hic Iesum Christum filium dei. dicis autem ex 
 Maria non eundem filium dei natum. ergo alter ex deo Christus, 
 alter ex Maria. duo ergo in sententia tua Christi sunt, 
 qui, cum in symbolo Christum non neges, alterum ex Maria 
 Christum asseris quam eum quem in symbolo confiteris.

sed 
 dicis forsan Christum non esse ex deo natum. et quomodo in 
 symbolo ais: credo in Iesum Christum filium dei? aut ! 
 negaturus es ergo symbolum aut confessurus filium dei Christum. 
 si autem confiteris in symbolo Christum filium dei, 
 necesse est ut eundem ex Maria confitearis Christum filium 
 dei: aut si alium ei Maria Christum asseris, duos utique 
 Christos esse blasphemas.

Sed tamen etiamsi perfidia ac peruersitas tua hac symboli 
 fide non concludatur, nonne, quaeso, ratione ipsa ac luce I 
 ueritatis obrueris? dic mihi, quaeso, quisquis ille es, haeretice 
 -trinitas certe est quam credimus, quam confitemur, pater i 
 et filius et spiritus sanctus. de maiestate patris ac spiritus 
 nulla quaestio est: filio calumniaris, eo quod non eundem ex Maria dicas editum quem ex deo patre generatum — dic mihi 
 ergo, cum filium dei unigenitum natum ex deo non neges, 

 
 
 
 
 hunc qui ex Maria natus est quem uelis esse? dicis hominem 
 solitarium iuxta illud quod ipse dixit: quod natum est ex 
 carne, caro est.

sed appellari homo non potest solitarius 
 qui sola non est humanae creationis lege generatus: quod 
 enim in ea natum est, inquit angelus, de spiritu sancto 
 est. et hoc tamen etiam tu ipse, qui omnia admodum sacramenta 
 salutis neges, negare non audes. cum ergo de spiritu 
 sancto natus sit, et dici homo non queat solitarius qui est deo 
 inspirante conceptus, si ille non est qui iuxta apostolum semet 
 ipsum exinaniuit formam serui accipiens et uerbum 
 caro factum est et humiliauit semet ipsum factus 
 oboediens usque ad mortem et qui propter nos egenus 
 factus est, cum esset diues, dic mihi ergo: quis ille est 
 qui et ex spiritu sancto editus et deo obumbrante conceptus? 
 alterum absque dubio esse dicis.

duo ergo sunt, id est et ille 
 qui ex deo patre in caelo genitus, et ille qui ex Maria deo 
 inspirante conceptus. ac per hoc quartus est hic quem introducis, 
 quem in tantum, cum uerbis hominem solitarium dicas, 
 re ipsa solitarium non fuisse confirmas, ut eum, etiamsi non 
 ita ut debes, tamen et honorabilem et uenerandum et adorandum 
 esse fatearis.

ergo cum et adorandus sit utique dei 
 filius qui ex patre natus, et adorandus qui per spiritum sanctum 
 ex Maria procreatus, duos ergo et honorabiles tibi et 
 uenerabiles facis, quos in tantum a se diuidis, ut peculiariter 
 suo quemque honore uenereris. ac per hoc intellegis quod 
 negando ac separando a se filium dei totum, quantum in te 
 est, sacramentum diuinitatis euertis. dum enim quartam in 
 trinitate personam conaris inserere, uides te totam trinitatem 
 penitus denegasse.

Quae cum ita sint, negans unum Iesum christum 
 filium dei negasti omnia. nam haec ratio ecclesiastici sacramenti 
 et catholicae fidei eat, ut, qui partem sacramenti denegat, 
 partem non ualeat confiteri. ita enim sibi conexa. et 
 concorporata sunt omnia, ut aliud sine alio stare non possit, 
 et qui unum ex omnibus denegauerit, alia ei omnia credidisse 
 non prosit. itaque si negas deum dominum Iesum Christum, 
 necesse est at filium dei denegans etiam patrem neges, quia 
 iuxta ipsius dei uocem qui non habet filium, nec patrem 
 habet, qui autem habet filium, et patrem habet.

negans 
 ergo genitum etiam genitorem negas. negans quoque 
 filium dei in carne natum consequens est ut etiam in spiritu 
 natum neges, quia idem natus in carne qui prius natus in 
 spiritu. non credens ergo in carne editum necesse est etiam 
 passum esse non credas. non credens autem illius passionem 
 quid reliquum est nisi etiam resurrectionem neges, quia fides 
 suscitati ex fide mortui est nec stare potest ratio resurrectionis, 
 nisi fides mortis ante praecesserit.

negans ergo passum et 
 mortuum, negans quoque ab inferis resurgentem consequens 
 utique est ut neges etiam ascendentem, quia ascensio sine 
 resurrectione esse non potuit, et qui resurrexisse non creditur, 
 necesse est nec ascendisse credatur, dicente apostolo: qui enim 
 descendit, ipse est et qui ascendit. ergo, quantum in te 
 est, dominus Iesus Christus neque ah inferis resurrexit neque 
 caelum ascendit nec ad dei patris dexteram sedit neque ad illum 
 qui expectatur examinationis ultimae diem ueniet nec uiuos ac 
 mortuos iudicabit.

Intellegis itaque, o infelix et furiosa peruersitas, euacuasse 
 te penitus omnem symboli fidem, omnem spei sacramentique 
 uirtutem. et in ecclesia insuper stare ausus es et

 

 
 
 
 esse te sacerdotem putas, cum illa omnia denegaueris per 
 quae sacerdos esse coepisti ? redi ergo ad uiam rectam, recipe 
 sensum pristinum, resipisce tandem si aliquando sapuisti, regredere 
 ad temet ipsum, si tamen habuisti in te quondam 
 aliquid quo nunc regrediaris, agnosce sacramenta salutis tuae, 
 per quae innouatus, per quae renatus es.

non minus tibi nunc 
 opus sunt quam tunc fuerunt, ut te per paenitentiam nunc regenerent 
 quae per fontem ante generarunt. tene plenum symboli 
 ordinem, tene perfectam fidei ueritatem: crede in patrem 
 deum, crede in filium deum, in unum genitorem et unum 
 genitum dominum omnium Iesum Christum, homousion patri, 
 natum in deitate, natum in corpore, duplicis quidem natiuitatis, 
 sed unius maiestatis, qui creator omnium creaturarum idem 
 fuerit natus ex patre qui postea natus ex uirgine.

Hoc enim, quod in carne atque ex carne uenit, ortus 
 eius fuit, non inminutio, et natus tantum est, non demutatus, 
 quia, licet in forma dei manens formam serui assumpserit, infirmitas 
 tamen habitus humani non infirmauit naturam dei, 
 sed incolumi utique atque integra diuinitatis uirtute in carne 
 hominis totum quod actum est profectus fuit hominis, non 
 defectio maiestatis. nam cum editus in carne humana deus 
 sit, non ideo est in carne natus, ne deus in se maneret, sed 
 ut deo in se manente homo deus esset.

et ideo Martha cum 
 carnalibus oculis hominem cerneret, spiritalibus tamen deum 
 confitebatur dicens: utique, domine, ego credidi quia tu 
 es christus filius dei uiui, qui in hunc mundum uenisti: 
 ideo Petrus reuelante spiritu sancto cum extrinsecus 
 filium hominis aspiceret, dei tamen filium praedicabat dicens: 
 tu es Christus filius dei uiui: ideo Thomas cum carnem 
 tangeret, deum se tetigisse credebat dicens: dominus meus

 

 
 
 
 et deus meus: unum enim Christum omnes confitebantur, 
 ne duos facerent.

hunc ergo crede, et ita crede dominum 
 omnium Iesum Christum, unigenitum et primogenitum, eundem 
 rerum creatorem quem hominum conseruatorem, eundem 
 prius conditorem totius mundi quem postea redemptorem generis 
 humani: qui cum patre atque in patre permanens, homousios 
 patri, et iuxta apostolum formam serui accipiens humiliauit 
 se usque ad mortem, mortem autem crucis, et 
 iuxta symbolum natus est ex Maria uirgine, crucifixus 
 sub Pontio Pilato et sepultus, et tertia die resurrexit 
 secundum scripturas et in caelum ascendit, et iterum 
 ueniet iudicare uiuos ac mortuos.

haec est enim fides 
 uera, haec salus uera, deum ac dominum Iesum Christum eundem 
 et ante omnia credere et post omnia, quoniam, ut scriptum 
 est, Iesus Christus heri et hodie, ipse et in saecula. 
 in heri enim omne praeteritum tempus ostendit, in quo ante 
 principium natus a patre est: in hodie autem saeculi istius 
 spatia, in quo rursus ex uirgine natus est, passus est, resurrexit: 
 in eo uero quod ipse in saecula dicitur, omnis futurae aeternitatis 
 inmensitas designatur.

Sed dicis forsitan, si eundem in fine temporum natum 
 dicam ex uirgine, qui ante omnia natus fuerit ex deo patre, 
 carneum me etiam ante mundi initia deum dicere, qui ipsum 
 dicam postea hominem quem semper deum, ac per hoc hominem 
 illum qui natus sit postea semper fuisse. nolo te hac 
 ignorantiae caecitate atque hac errorum nocte confundi, ut 
 putes me hominem qui ex Maria natus est ante exordia rerum 
 asserere, et deum etiam ante principia mundi semper corporeum

praedicare. non ita, inquam, non ita dico, quod, priusquam 
 nasceretur, homo in deo fuerit, sed quod postea in homine 
 deus natus sit. non enim caro illa quae ex carne uirginis nata 
 est semper fuit, sed deus qui semper fuit ei carne uirginis

 

 
 
 
 in carne hominis aduenit. uerbum enim caro factum est: non 
 carnem secum exhibuit, sed carni se hominis dignatione diuinitatis 
 uniuit. dic enim mihi: quando uel ubi uerbum 
 caro factum est, aut ubi exinaniuit semet ipsum formam 
 serui accipiens, aut ubi egenus factus est, cum 
 esset diues, nisi in illo sacro uirginis utero, ubi, dum incarnatur 
 uerbum dei, caro dicitur factum, dum editur, formam 
 serui in ueritate suscipit, dum humana condicione patibulo 
 affigitur, fit egenus et pauper redditur passione carnali, cum 
 esset diues maiestate diuina?

alioquin si, ut ipse ais, post haec 
 in eum, ut in unum prophetarum atque sanctorum, diuinitas 
 uenit, ergo et in illis, in quibus habitare dignatus est, uerbum 
 caro factum est, ergo et per unumquemque illorum exinaniuit 
 semet ipsum formam serui accipiens, ac per hoc nihil nouum 
 nec praecipuum in Christo factum est, nihil singulare, 
 nihil mirabile nec conceptio ipsius habuit nec natiuitas nec 
 mors.

Et tamen, ut ad superiora redeamus, cum haec ita sint 
 omnia sicut diximus, quomodo Iesus Christus, quem tu hominem 
 tantummodo esse asseris, etiam antequam ei uirgine nasceretur, 
 semper fuisse legitur et a prophetis atque apostolis 
 deus etiam ante saecula praedicatur, dicente Paulo: unus dominus 
 Iesus Christus, per quem omnia, sed et alibi: 
 quoniam in Christo, inquit, creata sunt omnia in caelis 
 et in terra, uisibilia et inuisibilia? symbolus quoque et 
 humana pariter et diuina auctoritate contextus credo, inquit, 
 in deum patrem et in dominum Iesum Christum filium 
 eius, et post alia: deum uerum de deo uero, per quem 
 et saecula conpaginata sunt et omnia facta, et item:

 

 
 
 
 qui propter nos uenit et natus est ex Maria uirgine, 
 et crucifixus est, et sepultus est.

Quomodo ergo, cum ipsa confessione nostra ante uirginis 
 partum atque conceptum dominicus homo omnino non 
 fuerit, Christus tamen, qui a te solitarius homo dicitur, deus 
 scriptis sacris sine exordio praedicatur, et tanta hominis ac dei 
 unitas legitur, ut et homo deo semper antea coaeternus et 
 postea homini deus conpassus esse uideatur, cum utique nec 
 ininitiabilis homo nec passibilis deus esse credendus sit?

illud 
 est utique quod iam superioribus scriptis testati sumus, quod 
 unitus homini, id est suo corpori deus nullam fieri patitur 
 inter hominem ac deum humana opinione distantiam nec admitti 
 omnino uoluit, ut alius a quoquam filius hominis, alius 
 dei filius crederetur, sed ita omnibus scriptis sacris dominicum 
 hominem conectit deo atque concorporat, ut nec in tempore 
 admodum hominem quis a deo nec in passione possit deum 
 ab homine discernere.

si enim ad tempus respicis, inuenies 
 semper filium hominis cum dei filio, si ad passionem, inuenies 
 semper cum filio hominis dei filium: ita scilicet unitum et indiuiduum 
 sibi Christum filium hominis ac dei filium, ut, quantum 
 ad uocem scripturae pertinet, nec homo separari a deo 
 tempore nec ab homine deus omnino ualeat passione.

hine 
 enim illud est: nemo ascendit in caelum nisi qui de caelo 
 descendit, filius hominis qui est in caelo: ubi cum dei 
 filius loqueretur in terris, filium esse hominis testabatur in 
 caelis et eundem filium hominis, quem ascensurum dicebat 
 in caelum, descendisse quoque antea testabatur e caelo. uel 
 illud: si uideritis filium hominis ascendentem ubi erat 
 prius: cum eum qui ex homine natus est nominet, in supernis

 

 
 
 
 tamen semper fuisse testatur. sed et apostolus, si ad tempus 
 respicitur, per Christum omnia facta praedicat: unus enim inquit 
 dominus Iesus Christus, per quem omnia: si autem 
 ad passionem, maiestatis dominum crucifixum esse designat: 
 si enim, inquit, cognouissent, numquam dominum maiestatis 
 crucifixissent.

et ideo etiam symbolus, unigenitam 
 et primogenitum dominum legum Christum, deum uerum ex 
 deo uero, homousion patri et creatorem omnium docens, natum 
 ex Maria uirgine et crucifixum postea et sepultum esse testatur, 
 ita concorporans scilicet dei et hominis filium et uniens hominem 
 ac deum, ut nec in tempore fieri ulla ualeat nec in pas- : 
 sione diuisio, cum idem utique dominus Iesus Christus et per 
 aeternitatem temporis deus et per tolerantiam passionis homo 
 esse doceatur: ac sic, licet nec homo ininitiabilis nec deus passibilis 
 dici debeat, in uno tamen domino Iesu Christo et homo 
 ante perpetuus et deus mortuus praedicatur.

uides ergo quod 
 Christus omnia est et nomen illius significatio est utriusque 
 naturae, quia et homo et deus natus ita in se cuncta conplectitur, 
 ut in eius nomine nihil deesse noscatur. non ergo 
 ante partum uirginis eadem in praeterito aeternitas hominis 
 quae dei: sed quia in utero uirginis unitus est deus homini, 
 factum est ut in Christo omnino non possit alterum sine altero 
 nominari.

Quidquid ergo de domino Iesu dixeris, totum dicis. 
 et in dei enim filio filium hominis et in hominis filio dei filium 
 nuncupabis, tropo scilicet synecdoches, quo et a parte totum 
 intellegitur et a toto portio nominatur, docentibus id utique 
 etiam scripturis sacris, in quibus dominus saepe hoc tropo 
 utens, dum de aliis sic docet, sic etiam uoluit intellegi de se

 

 

 

 
 
 
 ipso. neque enim in diuinis uoluminibus aliter uel dies interdum 
 uel res uel homines uel tempora designantur: sicut illud, 
 quod quadringentis Israhelem seruiturum annis in Aegypto deus 
 praedicit dicens ad Abraham: sciens scito quia peregrinum 
 erit semen tuum in terra non sua, et seruituti 
 eos subicient et affligent eos annis quadringentis, 
 cum, si omne tempus ex quo deus locutus est consideretur, 
 plus sint quam quadringenti, si autem illud tantum quo ser- I 
 uierunt, minus.

quod scilicet tempus nisi hoc tropo intellegitur, 
 mentitur forsitan, quod absit a Christianis sensibus, dei sermo: 
 sed dum utique a tempore diuinae uocis et totum uitae tempus 
 annos plus quam quadringentos et seruitus minus multo quadringentos 
 habet, fit ut uel a toto pars uel a parte totum ualeat 
 intellegi. non dissimilis quoque etiam de diebus interdum ac 
 noctibus significatio est, ubi, cum in utroque tempore unus 
 dies intellegatur, in parte unius temporis tempus utrumque 
 monstratur. hoc siquidem modo etiam illud quod de tempore 
 dominicae passionis obscurum uidpt.ur aperitur.

cum enim snb 
 exemplo Ionae prophetae futurum filium hominis dominus in 
 corde terrae tribus diebus et tribus noctibus esse praedixerit, 
 et post sextam sabbati qua crucifixus est non nisi una tantum 
 apud inferos die et duabus noctibus fuerit, quomodo diuini 
 sermonis ueritas inuenitur? tropo scilicet synecdochico, id est 
 ut et ad diem qua crucifixus est nox praeterita, et ad noctem 
 qua resurrexit dies futura referatur: ac sic additis et nocte 
 quae praecessit diei suae et die qui subsecutus est nocti suae i 
 nihil deesse integro tempori noscitur, quod a sui parte suppletur. 
 scatent his rationum exemplis scripturae sacrae, sed

 

 
 
 

 
longum est uniuersa memorare.

sic enim dicente psalmo: quid est homo, quod memor es eius? a parte totum intellegitur, dum uno homine nuncupato plenitudo humani generis demonstratur, sic etiam illud, ubi Achab peccauit, peccasse 

plebs dicitur, dum uniuersitate appellata a toto portio designatur. Iohannes quoque praecursor domini post me, inquit, uenit uir qui ante me factus est, quia prior me erat, quomodo igitur post se uenturum indicat quem ante se fuisse designat? si enim de homine hoc qui postea natus est intellegitur, 

quomodo ante ipsum fuit? si de uerbo, quomodo post me uir uenit, nisi quod in uno domino Iesu Christo et posteritas hominis et uerbi antiquitas demonstratur?

ac sic fit ut unus idemque dominus et ante illum fuerit et post illum uenerit, quia et secundum carnem est Iohanne posterior et secundum 

 

diuinitatem omnibus prior, et ideo ille uirum tantummodo nominans et hominem demonstrauit et uerbum, quia, cum dominus Iesus Christus filius dei et homine consummatus fuerit et uerbo, unum de eo dicens omnia demonstrauit. et quid plura? dies me, ut reor, deficiet, si omnia quae de hoc 

dici possunt colligere aut enarrare temptauero: et satis haec quae nunc diximus in hac negotii parte dumtaxat et ad symboli sunt expositionem et ad causae officium et ad libri modum.

Quod euenire his solet qui, cum pelagus iam euasertut, 
 25 aut praetentas portubus syrtes aut uiciua litoribus saxa

 

 

 

 
 
 
 formidant, hoc. mihi admodum accidit, ut reseruatis ad ultimum 
 quibusdam haereticorum calumniis, cum iam ad exacti laboris 
 terminum uenerim, eum ipsum finem incipiam metuere ad 
 quem desiderauerim peruenire. sed, ut propheta ait: dominus 
 mihi adiutor est, non timebo quid faciat mihi homo. 
 non timeamus praetentas haereticorum insidiantium foueas et 
 obsaeptas spinis passim h horrentibus uias, quae cum asperent 
 magis itinera quam claudant, de emundatione nobis est potius 
 labor quam de inpossibilitate formido, quia, cum nobis agentibus 
 rectum iter infirmiter se obiciant et horreant ambulantibus 
 magis quam obsint, plus habet officium et opus nostrum 
 in purgatione quod agat quam ex difficultate quod timeat

igitur ad monstruosum ijlud letiferi serpentis caput mittentee 
 manum et pertractare omnia admodum colligata ingentibus 
 spiris tortuosi corporis membra cupientes te, quem semper 
 precati sumus, etiam atque etiam, domine Iesu, precamur, ut 
 des nobis uerbum in apertione oris ad destructionem 
 munitionum, cogitationes destruentes et omnem altitudinem 
 extollentem se aduersus scientiam dei, ut 
 captiuemus omnem intellectum in oboedientia tua, 
 quia ille uere liber fit.

qui coepent tibi esse captiuus. adostoI 
 ergo tuo officio, tuo operi, tuis pro te supra mensuram uirium 
 contendentibus. da hiantia noui serpentis ora et tumentia le talibus 
 uenenis colla conterere, qui facis supra serpentes et scorpiones 
 inlaesos credentium pedes ingredi ac super aspidem et 
 basiliscum ambulare et conculcare leonem et draconem, tribuisque 
 per intrepidam innocentiae constantis audaciam, ut

 

 
 
 
 delectetur infans ab ubere super foramen aspidis, et in 
 cauerna reguli qui ablactatus fuerit manum suam 
 mittat.

da rgo et nobis in cauernas huius inmanissimi ac 
 scelestissimi reguli innocuas manus mittere, et si in foraminibus 
 iam quibusdam, id est in sensuum humanorum latebris 
 aut cubile habuit aut oua posuit aut squamosi tractus semitam 
 dereliquit, aufer ah uniuersis perniciosissimi anguis huius sordidum 
 et ferale contagium, extrahe illatas perfidiae inmunditias 
 et obsessas redolenti caeno animas uentilabro sacrae purgationis 
 emunda, ut speluncae latronum domus orationum sint, et in 
 quibus nunc ut scriptum est diuersoriis hericii et onocentauri 
 et pilosi et diuersorum prodigiorum monstra uersantur, in his 
 sancti spiritus tui dona, id est fidei ac religionis decora resplendeant.

ac sicut eiectis quondam idolorum cultibus exterminatisque 
 simulacris fecisti ex fanis daemonum templa 
 !uirtutum, inserens in cauernas serpentium et scorpionum fulgentes 
 luminis tui radios, et ex cubilibus errorum ac turpitudinum 
 domos ornamentorum ac pulchritudinum reddidisti, 
 ita in omnibus, quorum oculos caligo haereticae peruersitatis 
 obsedit, lucem misericordiae tuae ac ueritatis infunde, ut incarnationis 
 tuae magnum ac salutiferum sacramentum reserato 
 tandem ac puro lumine contuentes ita te ex sacrosancto illo 
 inmaculatae uirginis utero editum in mundo uerum hominem 
 esse intellegant, ut uerum tamen deum semper fuisse cognoscant.

Ac priusquam de his rebus loqui incipio quas necdum 
 libris superioribus praelibaui, aequum arbitror ut ea nitar

 

 
 
 
 exsoluere quae iam ante promisi, ut expleta. penitus sponsione 
 liberius de intactis dicere ordiar cum de pollicitis satisfecero. 
 ait ergo ad destruendam sacrae natiuitatis fidem sibilans in 
 dei ecclesia nouus coluber: nemo anteriorem se parit.

primum 
 ergo te non solum quid dicas, sed etiam unde dicas 
 nescire arbitror. si enim scires aut intellegeres unde diceres, 
 nequaquam unigeniti dei natiuitatem mortalis opiniunculae ratione 
 censeres neque ei qui extra conceptum humanae originis natus 
 est humanis definitiunculis praeiudicare temptares aut terrenas 
 impossibilitates omnipotentiae diuinitatis obiceres, si deo inpossibile 
 nihil esse cognosses. nemo ergo inquis anteriorem 
 se parit. dic mihi, quaeso, de quibus te loqui causis, de quorum 
 animantium aestimas definire naturis? hominibus te an 
 feris, auibus an pecudibus legem putas ponere? ista enim sunt 
 et alia huiuscemodi de quibus haec dici possunt.

nemo enim 
 ex his anteriorem se gignere praeualet, quia quae orta iam 
 fuerint redire in id rursum nequeunt ut noua creatione generentur: 
 et ideo nemo anteriorem se parere, quia nec anteriorem 
 gignere potest, quia non uenit causa pariendi nisi ex 
 possibilitate generandi. tu ergo id in na.tiuitate omnipotentis 
 dei quod in ortu terrenorum animalium considerandum putas, 
 et ei naturam humanae condicionis obicis qui est auctor ipse 
 naturae? uides ergo, ut supra dixi, nescire te unde aut de quo 
 dicas, qui facturam factori conparas et ad aestimandam dei 
 omnipotentiam earum rerum exemplo uteris, quae ipsae utique 
 non essent, nisi id ipsum ex deo essent quod sunt. deus ergo 
 ut uoluit, quando uoluit et ex qua uoluit aduenit.

nec tempus 
 ei nec persona nec consuetudo hominum nec exempla rerum 
 praeiudicarunt, quia obsistere ei lex non potuit creaturarum

 
 
 
 qui est creator ipse cunctorum, et posse ei quod uoluit promptum 
 fuit, quia potestas affuit uoluntati. uis scire aliquatenus 
 quanta sit omnipotentia dei? ego id deum etiam de creaturis 
 suis facere posse credo quod tu eum de se ipso facere potuisse 
 non credis. omnia enim animantia quae posteriora se pariunt, 
 si modo id deus iubeat, anteriora multo parere se facilius possunt. 
 nam et cibi ipsi et pocula, si ea diuinitatis uoluntas sit, 
 in conceptus quosdam et progenies uerti possunt.

aquae denique 
 ipsae, quibus ab exordio rerum manantibus aeque admodum 
 omnia animantia utuntur, corporari, si id deus iubeat, in uisceribus 
 et gigni possunt. quis enim sacris operibus modum 
 statuit aut diuinam potentiam circumscripsit, aut quis, ut 
 scriptum est, dicet ei: quid fecisti? si negas omnia deum 
 posse, nega anteriorem nasci ex Maria deo nascente potuisse. 
 si autem impossibile deo nihil est, cur ei impossibilitatem in 
 suo ipso aduentu obicis cui impossibile in omnibus nihil esse 
 cognoscis?

Secunda autem peruersitatis tuae uel calumnia blasphematrix 
 uel blasphemia calumniatrix est qua ais: homousios 
 parienti debet esse natiuitas, non dissimilis superiori: 
 uerbis enim magis quam re et genere diuersa est. cum enim 
 de natiuitate agitur dei, idem dicis, potentiorem ex Maria non 
 potuisse nasci, quod superius, anteriorem non potuisse generari. 
 et ideo uel id quod supra dictum est etiam de hoc 
 responsum puta, uel id quod nunc dicendum est etiam de 
 illo responderi existima.

ais ergo: homousios parienti 

 

 
 
 
 debet esse natiuitas. si ad t.errenas creationes respicis, uel 
 maxime ita euenit: sin autem ad ortum dei, quid in natiuitate 
 eius naturae exempla consideras, quia constitutiones constitutori 
 sunt obnoxiae, non constitutionibus constitutor? uis autem plenius 
 scire quam non solum impiae, sed etiam ineptae sint hae 
 calumniae tuae et non uidentis penitus dei omnipotentiam 
 cantilenae? dic mihi, quaeso, tu, qui non nisi ex paribus paria 
 nasci putas, unde inexplicabilis illa quondam in heremo coturnicum 
 innumerositas ad pastum Israheliticae plebis repente 
 nata sit. non enim eas ante in aliquo loco a genetricibus suis 
 editas, sed subito aduentu legimus illatas.

cibus denique ipse 
 ille caelestis unde per quadraginta annos in Hebraeorum castra 
 defluxit? numquid mannam manna generauit? sed haec de 
 uetustis rerum miraculis. quid de nouis? paucis panibus ac 
 pisciculis innumeras populorum sequentium turbas dominus 
 Iesus Christus in heremo non semel pauit. satietatis ratio in 
 Cibis non fuit. quae esurientes causa inuisibilis et arcana 
 saturauit, praesertim cum plus multo superfuerit satietati quam 
 appositum fuerat esuritioni?

qua ratione hoc totam, qua causa 
 actum est, ut, cum satietatem edentes caperent, etiam aug- mentis ineffabilibus cibus ipse ditesceret? natum in Galilaea 
 uinum de aquis legimus. dic mihi: quomodo disparem a sui 
 qualitate substantiam dispar natura generauit, praesertim cum, 
 id quod dominicae natiuitati maxime conuenit, nobilioris ad-

modum rei ortus ei mteriore processerit t dic mihi ergo

 

 
 
 
 quomodo ei illa aquae simplicitate egregior uini et admirabilis 
 sapor natus sit? quomodo aliud sit haustum, aliud infusum? 
 numquid cisterna illa uel puteus hanc naturam habuit, ut 
 aquas ei se sumptas in optima uina mutaret? aut numquid 
 uasorum id qualitas aut ministrorum egit industria? nihil utique 
 ipsorum. et quomodo facti ratio cogitatione cordis non conprehenditur, 
 cum facti tamen ueritas conscientiae firmitate seruetur? 
 caeco super oculos in euangelio lutum positum est et 
 oculi abluto eo nati sunt.

numquid aut aqua hanc naturam 
 habuit ut oculos pareret, aut lutum ut lucem crearet? nihil 
 utique horum, praesertim cum aqua caeco nihil conferat, lutum 
 autem uidentibus etiam obesse possit. et quomodo res nocendi 
 uim in se habens officium remedii ac salutis exhibuit, et quae 
 obesse sanis solet, quasi ministra tunc sanitatis fuit? dicis 
 itaque dei hoc tribuisse uirtutem, dei praestitisse medicinam, 
 et omnia haec quae diximus omnipotentiam penitus effecisse 
 diuinam, qui potens sit utique et ex insolitis noua condere 
 et ex contrariis salubria constituere et ea, quae in impossibilitatibus 
 atque inefficientiis sita sint, in rerum possibilitates 
 effectusque mutare.

Idem ergo de ortu ipsius domini quod de rebus omnibus 
 confitere. crede deum natum ut uoluit, quem non negas potuisse 
 quod uoluit: nisi forte uirtutem, quae ei ad alia omnia 
 affuit, ad se ipsum aestimas defuisse, et ipsi ad natiuitatem 
 suam omnipotentia sua defuit, quae ab eo procedens uniuersa 
 penetrauit. tu mihi in natiuitate domini obicias: nemo anteriorem 
 se parit, et in partu quo omnipotens deus natus 
 est dicas: homousios parienti debet esse natiuitas? 
 quasi uero cum quolibet hominum humanis legibus agas, cui

 

 
 
 
 impossibilitatem suam obicias, quem terrena infirmitate concludas.

communem oniuium dicis condicionem esse nascendi, 
 eandem legem esse generandi, non potuisse penitus in uniuersitate 
 generis humani uni tantum homini contingere quod 
 uetuerit deus omnibus prouenire. non intellegis de quo dicas, 
 non uides de quo loquaris: quia auctor utique omnium condicionum 
 cunctarum lex naturarum est, per quem est et quidquid 
 homo potest et quidquid non potest, quia ipse utriusque 
 rei penitus modum statuit, et usque quo accederet facultas et 
 quo ulterius non progrederetur infirmitas.

quam lusane ergo 
 tu ei impossibilitatem humanam obicis, cui possibilitas ipsa 
 debetur. si personam domini terrenis infirmitatibus aestimes 
 et omnipotentiam dei humanis rationibus metiaris, nihil utique 
 quod secundum corporeas ipsius passiones deo congruum uideatur 
 inuenies. si enim ueri simile uideri potest ut Maria 
 anteriorem se deum parere non quiuerit, quomodo ueri simile 
 erit quod crucifixus ab hominibus deus fuerit? et tamen idem 
 qui crucifixus est deus ipse praedixit: si affiget homo deum

suum, quia uos affigitis mer si ideo uatus ex uirgme 
 dominus non putabitur, quia anterior parienti fuerit qui nascebatur, 
 quomodo deus sanguinem habuisse credatur? et tamen 
 ad presbyteros Ephesiorum dicitur: regite ecclesiam dei, 
 quam adquisiuit sanguine suo. postremo quomodo auctor 
 uitae priuatus ulta existimabitur? et tamen Petrus auctorem, 
 inquit, uitae interfecistis. nemo in terris situs esse in caelo 
 potest. et quomodo dominus ipse dicit: filius hominis qui 
 est in caelo? si denique ideo natum ex uirgine deum non 
 putas, quia homousios parienti debet esse\' natiuitas,

 

 
 
 
 quomodo res dissimiles ex dissimilibus crediturus es substitisse 
 naturis?

ergo apud te nec coturnices subito uentuB intulit nee 
 manna. decidit nec uinum ex aqua prodiit nec multa hominum 
 milia exiguo cibo pasta sunt nec post lutum caeco lumen apparuit. 
 quodsi haec omnia incredibilia utique et contra rationem 
 uidentur nisi a deo facta credantur, cur in natiuitate 
 eius denegas quod in operibus confiteris? aut numquid praestare 
 ortui suo aduentuique non potuit, quod humanis remediis atque 
 utilitatibus non negauit?

Longum est de hac re et prope fabulosum amplius dicere. 
 sed tamen ad confutandam ineptiam atque insaniam tuam, qua 
 ais quod homousios parienti natiuitas esse debet, id 
 est quod dissimilem se quaelibet parere non possit, etiam 
 terrenarum rerum exempla proferam, quo ex dissimilibus nasci 
 multa conuincam: non quod in tali re comparatio ulla aut 
 fieri possit aut esse debeat, sed ut non dubites in sacro ortu 
 existere id potuisse quod etiam in terrenis his et caducis uideas 
 prouenire. apes, sicut minima admodum, ita prudentissima ac 
 [sollertissima animalia, ex diuersissimis edi legimus atque exire 
 naturis.

cum enim sint miri ingenii animantia et non solum 
 sensu, sed etiam prudentia abundent, excerptis quibusdam herbarum 
 floribus procreantur. quod maius exemplum adhibendum 
 aut assumendum putas? ex inanimis animalia, ex insensibilibus 
 sensibilia nascuntur. qui opifex illic, qui fabricator est, qui formator 
 corporum, qui inspirator animarum? sonum denique 
 ipsum, quo inter se quasi loquuntur, quis dedit?

concmnitatem 
 \' pedum, ingenium orium elegantiamque pinnarum quis finxit

 

 
 
 
 atque composuit? ingenium, iram, prouisionem, motum, placiditatem, 
 concordiam, dissensionem, bella, pacem, ordinationem, 
 dispositionem, officia, principatus, omnia denique quae sunt illis 
 quasi cum Humano genere communia, cuius doctrina aut cuius 
 munere, quo imbuente atque instituente sumpserunt? numquid 
 hoc a paterno semine indeptae sunt aut in genitali utero atque 
 in materna carne didicerunt?

nec uterum utique norunt nec 
 semen sciunt: depasti tantummodo flores in aluearia congeruntur, 
 ex quibus inaestimabili opificio apes exeunt. nihil 
 illic genetricum uiscera prolibus conferunt neque apes ex 
 apibus eduntur: operariae tantum sunt, non procreatrices. ex 
 herbarum flosculis animantia prodeunt: quid simile herbis et 
 animantibus? quis fabricator igitur rerum istarum sit, credo, 
 intellegis. i nunc et ambige, an potuerit natiuitati suae dominus 
 id tribuere quod uides eum etiam facturis minimis praestitisse.

superfluum forte sit post haec et alia addi aliquid: sed tamen 
 etiam non necessaria ad exemplum addantur ad cumulum. 
 lucustis repente subtexi aera, impleri terras uidemus. prode 
 earum semina, prode ortus, prode generatrices. inde enim, at 
 uides, exeunt, unde nascuntur. praescribe his rebus omnibus, 
 quod homousios parienti esse natiuitas sua debet, et tam inuenieris 
 in praescriptionibus his ridiculus, quam nunc es in 
 neganda domini natiuitate furiosus. et quid post haec? numquid 
 progredi nos debere ultra uel tu ipse existimas? adhuc 
 addimus tamen aliquid. ex ouis uolucrum, quas in Aegypto 
 hibes uocant, basiliscos serpentes gigni indubitabile est. quid 
 cognatum et consentaneum aui atque serpenti? cur homousios 
 parienti natiuitas sua non est?

et tamen haec omnia nec

 

 
 
 
 gignentes agunt nec nascentes sciunt, sed fiunt latentibus causis 
 et inexplicabili quadam atque multiplici gignentis lege naturae. 
 et tu eius natiuitati terrenarum opinionum praescriptiunculas 
 obicias, qui nec earum quidem natiuitatum rationem reddere 
 potes, quae nutu ipsius ac praeceptione nascuntur, cuius arbitrium 
 totum agit, cuius imperium totum efficit, cui nihil contra 
 ire, nihil obsistere potuit et ad totum quod possibilitate agendum 
 erat uelle suffecit.

Sed tempus tandem est ut reliquas etiam occultiores 
 et insidiosiores blasphemias tuas, quia, quod maluissemus, iam 
 ignorare non possumus, saltim ne ignorantes capiant detegamus. 
 posuisti in quodam pestifero tractatu tuo dicens: quoniam 
 diuinae naturae imago est homo, hanc autem 
 proiecit diabolus in corruptionem, doluit sic pro imagine 
 sua deus, sicut pro statua sua imperator, et corruptam 
 reparat imaginem: et sine semine formauit 
 de uirgine naturam secundum illum qui sine semine 
 natus est Adam, et per hominem humanam naturam suscitat: 
 quoniam enim per hominem mors, ideo et per 
 hominem resurrectio mortuorum.

ueneficorum quorundam, 
 ut aiunt, haec consuetudo est, ut in poculis quae conficiunt 
 uenenis mella permisceant, ut dulcibus nocitura celentur, et 
 dum quis mellis dulcedine capitur ueneni peste perimatur. ita 
 ergo et tu dicens: diuinae naturae imago est homo, hanc 
 autem proiecit diabolus in corruptionem, doluit sic 
 pro imagine sua deus, sicut pro statua sua imperator, 
 oras quodammodo poculi pestilentis dulcedine quadam et quasi 
 melle circumlinis, ut haurientes ingestum poculum homines, 
 dum illecebrosa degustant, perniciosa non sentiant.

dei nomen 

 
 
 
 obicis ut religionis nomine mentiaris, sancta praemittis ut peruersa 
 suadeas et confitendo deum id efficias, ut eum ipsum 
 neges quem confiteris. quis enim non uidet quo eas, quid 
 moliaris? dicis quippe: doluit sic pro imagine sua deus, 
 sicut pro statua sua imperator, et corruptam reparat 
 imaginem: et sine semine formauit de uirgine naturam 
 secundum illum qui sine semine nascitur Adam, 
 et per hominem humanam naturam suscitat: quoniam 
 enim per hominem mors, ideo et per hominem resurrectio 
 mortuorum.

hoc ergo tanto studio, hoc tanto actu 
 praelocutionibus blandis fallax insidiator egisti, ut deum in 
 praecedentibus nominans ad hominem in consequentibus peruenires, 
 et eum ipsum solitarii hominis contumelia post afficeres 
 cui subdolae humilitatis officio honorem dei antea detulisti- 
 . dicis ergo quod imaginem dei, quam diabolus proiecerit 
 in corruptionem, pietas diuina repararit: corruptam enim 
 inquis reparat imaginem.

iam hoc quam subdole quod ais 
 corruptam reparat imaginem, scilicet ut persuadeas nihil 
 plus fuisse in eo in quo imago reparabatur, quam in ea ipsa 
 imagine fuerit cui reparatio praestabatur. ac per hoc idem 
 tantummodo uis esse dominum quod Adam, nihil plus imaginis 
 reparatorem quam ipsam imaginem corruentem. denique 
 quid agas, quid moliaris, sequentibus probas dicens: sine 
 semine formauit naturam secundum illum qui sine 
 semine nascitur Adam, et per hominem humanam 
 naturam suscitat.

simuem ln ommous et parem Adae 
 dominum Iesum fuisse asseris: illum utique sine semine et 
 hunc sine semine, illum hominem solum et hunc hominem 
 solitarium. ac per hoc uides te diligenter cauisse ac prospexisse, 
 ne dominus Iesus Christus aut maior in aliquo Adae 
 aut forte melior putaretur; cum ita eos sibi mensuris paribus

 
 
 
 conparaueris, ut derogaturum te quodammodo Adae aliquid 
 crederes, si ei deum quippiam praetulisses.

Quoniam enim inquis per hominem mors, ideo 
 et per hominem resurrectio mortuorum. etiamne apostolico 
 testimonio peruersitatem tuam ac scelus probare niteris 
 et contagione impietatis tuae uas electionis infamas, uidelicet 
 ut, quia. a te auctor salutis tuae non intellegitur, idcirco etiam 
 I apostolus deum negasse uideatur?

et tamen, si apostolicie testi- 
 I montis uti placebat, cur uno eius contentus cuncta siluisti et, 
 hoc non subdidisti statim: Paulus apostolus non ab hominibus 
 neque per hominem, sed per Iesum Christum, 
 aut illud: sapientiam loquimur inter perfectos, et post 
 alia: quam nemo, inquit, prin.cipum saeculi huius cognouit. 
 si enim cognouissent, numquam dominum 
 maiestatis crucifixissent, uel illud: quoniam in ipso 
 habitat omnis plenitudo diuinitatis corporaliter, et: 
 UDUS dominus Iesus Christus, per quem omnia?

an in 
 ; parte apostolum probans et in parte reprobans in eo tantum 
 recipis in quo pro dispensatione hominem Christum nominat, 
 in eo repudias in quo deum? Paulus enim hominem Iesum 
 non negat, sed deum tamen eundem hominem confitetur et ita 
 humano generi per hominem resurrectionem uenisse praedicat, 
 ut in homine tamen ipso deum resurrexisse confirmet. uide 
 enim, an eum qui resurrexit deum praedicet, qui eum qui 
 crucifixus est deum maiestatis esse testatur.

Sed tamen ne dominum Iesum quasi unum de plebe 
 redderes, dedisti ei aliquid dignitatis, tribuens ei honorem ut 
 sancto homini, non diuinitatem ut uero homini ae uero deo. 
 quid enim dicis? formauit deus dominicam

 

 
 
 
 incarnationem: theodochon formam honoremus cum deo sicut 
 unam formam deitatis, sicut diuinae uoluntatis inseparabilem 
 statuam, sicut imaginem latentis dei. 
 superius imaginem dei Adam esse dixisti, hic Christum imaginem 
 dicis: illum statuam et hunc statuam.

sed gratiae uidelicet 
 tibi pro honore dei agendae sunt, quod theodochon formam 
 honorandam cum deo esse concedis. in quo non tam honor 
 est quam iniuria: neque enim in hoc ipso tribuis domino Iesu 
 Christo honorem diuinitatis, sed negas. subtili quippe impietatis 
 arte honorandum cum deo dicis, ne deum esse fatearis, et hoc 
 ipso, quo uideris cum fallaciter coniunxisse, disiungis. nam 
 cum utique eum non ut deum colendum, sed quasi cum deo 
 honorandum esse blasphemes, ideo ei tribuis diuinae uicinitatis 
 coniunctionem, ut deitatis auferas ueritatem.

impiissime et 
 callidissime hostis dei, peragere uis scelus negantis sub nomine 
 confitentis. honoremus, inquis, sicut diuinae uoluntatis 
 inseparabilem statuam, sicut imaginem latentis dei. 
 profecit uidelicet apud nos per beneficia sua honor creatoris 
 ac redemptoris nostri domini Iesu Christi. si ideo ab eo de 
 aeterno interitu redempti sumus, ut redemptorem nostrum 
 statuam diceremus, digno uidelicet obsequio, digno cultu respondere 
 benignitati ac pietati illius nitimur, si maiestatem, 
 quam ille propter nos humiliare non rennuit, nos etiam auferre 
 conemur.

Sed excusas uidelicet illatam domino contumeliam 
 subditi honoris officio, dicens: tamquam imaginem latentis 
 dei. in hoc quod imaginem dicis humanae eum comparas 
 condicioni, in hoc quod latentis dei certissimae derogas dignitati. 
 deus enim inquit Dauid manifeste ueniet, deus 
 noster, et non silebit. et uenit utique et non siluit, qui,

 

 
 
 
 priusquam ipse quippiam post ortum suum diceret, aduentum 
 suum et terrenis pariter et diuinis testibus declarauit, dum 
 stella indicat, dum magi adorant, dum angeli annuntiant. quid 
 quaeris amplius? adhuc uox illius silebat in terris et honor 
 illius iam clamabat in caelo.

latuisse ergo in eo ac latere tu 
 deum dicis? at non hoc prophetae, non patriarchae, non denique 
 lex uniuersa praedixit. non dicebant enim latitaturum, 
 qui uenturum omnibus praedicebant, erras, infelix caecitas, 
 causas blasphemandi quaerens et non inueniens. tu eum latuisse 
 etiam post aduentum suum dicis: ego eum nec prius 
 quidem latuisse comprobo quam ueniret. numquid enim patriarcham 
 illum eximium, cui uocabulum uisio dei praesentis imposuit, 
 qui ex subplantatoris nomine in Israhelis nomen ascendit, 
 numquid sacramentum nascituri ex uirgine dei latuit? qui cum 
 mysterium futurae incarnationis ei concertatione luctantis secum 
 hominis agnouisset, uidi, inquit, deum facie ad faciem, 
 et salua facta est anima mea. quid, quaeso, uiderat, 
 ut uidisse se deum crederet?

numquid inter fulgura se ei et 
 tonitrua deus protulit aut reserato intrinsecus caelo coruscans 
 se ei facies diuinitatis ostendit? nihil utique eorum, sed e di- 
 uerso magis uidit hominem et agnouit deum. o uere dignus 
 indepto nomine et qui interioribus magis quam exterioribus 
 oculis uocabuli a deo dati meruit dignitatem. luctantem secum 
 humanam speciem uidebat et uidere se deum protestabatur. 
 sciebat utique, quod illa hominis species dei ueritas erat, quia, 
 in qua tunc erat specie deus uisus, in ea erat speciei ipsius 
 postea ueritate uenturus.

quamquam quid miremur, si tantus 
 patriarcha indubitanter credidit quod ei ipse per se deus tam

 

 

 

 
 
 
 euidenter ostendit, dicente ipso: uidi deum facie ad faciem, ^ 
 et salua facta est anima mea? quid ei tantum deus praesentis 
 diuinitatis ostenderat, ut demonstratam sibi faciem dei 
 diceret? homo enim ei, ut uidebatur, tantummodo apparuerat, 
 quem etiam in concertatione superauerat sed hoc utique per 
 praecurrentia rerum indicia deus agebat, ut nemo esset qui 
 deum natum ex homine non crederet, cum in humana specie 
 deum iam patriarcha ante uidisset.

Sed quid ego in uno exemplo tamdiu commoror, quasi 
 multa desint? numquid enim latere homines iam tum poterat 
 in carne uenturus deus, cum de eo quasi ad omne humanum ( 
 genus palam propheta diceret: ecce deus uester, et alibi: , 
 hic est deus noster, et illud: deus fortis, pater futuri I 
 saeculi, princeps pacis: et regni eius non erit finis? \' 
 sed et cum iam uenisset, numquid latebat eos quod uenerat, 
 qui uenisse eum palam confitebantur?

numquid ignorabat dei 
 aduentum Petrus dicens: tu es Christus filius dei niui?j 
 numquid Martha quid loqueretur aut quem crederet nesciebat, 
 utique, inquiens, domine, ego credidi quia tu es Christus 
 filius dei uiui, qui in hunc mundum uiui? 
 omnes denique, qui ab eo uel morborum remedia uel membrorum 
 restitutiones uel mortuorum uitam petebant, ab hominis 
 id infirmitate an a dei omnipotentia postulabant? i

Diabolus denique ipse cum eum omni illecebrarum am-\' 
 bitu, omni nequitiae suae arte temptaret, quid aut nesciens 
 suspicabatur init quid temptans scire cupiebat? aut quid tantopere 
 eum mouerat. quod deum in hominis humilitate quaerebat? 
 numquid documentis prioribus id didicerat aut umquam

 

 
 
 
 uere in humano corpore deum uenisse cognouerat?

non utique: 
 sed magnis signorum indiciis, magnis rerum experimentis et 
 ueritatis ipsius uocibus ad suspicionem et inquisitionem rei 
 huius conpellebatur, utpote et qui semel iam ab Iohanne audierat: 
 ecce agnus dei, ecce qui tollit peccatum mundi, 
 et iterum ab eodem: ego a te debeo baptizari, et tu 
 uenis ad me? descendens quoque de caelo et stans supra 
 caput domini columba euidentem se ac manifestam declarati 
 dei indicem dederat.

uox quoque eum non per aenigmata nec 
 per figuras a deo missa permouerat dicens: tu es filius meus 
 dilectus: in te conplacui. et ideo, licet hominem extrinsecus 
 in Iesu uideret, filium dei inuestigabat dicens: si filius 
 dei es, dic ut lapides isti panes fiant. numquid diabolo 
 contemplatio hominis suspicionem diuinitatis eripuit, ut per 
 hoc, quod hominem uidebat, crederet deum esse non posse? 
 non utique: sed quid ait? si filius dei es, dic ut lapides 
 isti panes fiant. non ambigebat utique esse posse quod an 
 esset perscrutabatur: de ueritate ei erat sollicitudo, non de 
 impossibilitate securitas.

Atqui sciebat utique dominum Iesum Christum ex 
 Maria natum esse, sciebat pannis obuolutum in praesepio 
 positum, pauperem eius inter humana exordia paruitatem fuisse 
 et egenam etiam legitimis incunabulorum ministeriis infantiam: 
 non dubitabat quoque eum ueram carnem habere, uere hominem 
 natum esse. et cur ei hoc ad securitatem parum uisum est? 
 cur eum, quem uere hominem esse nouerat, deum posse esse 
 credebat? disce ergo, infelix furor, disce, insana et crudelis 
 impietas, disce tandem uel a diabolo minoris esse perfidiae.. 
 ille dixit: si filius dei es, tu dicis: filius dei non 88. quod

 

 

 
 
 
 ille interrogauit, tu negas. nemo adhuc inuentus est praeter 
 te qui diabolicam impietatem fuerit supergressus. quod ille in 
 domino confessus est esse posse, tu non credis esse potuisse.

Sed cessauit postea forsitan et conquieuit cassatisque 
 temptationibus suis deposuit suspicionem, quia non inueniebat 
 effectum? mansit quin immo in eo semper et usque ad ipsam 
 domini crucem suspicio in eo per formidines proprias cumulata 
 peruenit. quid plura? ne tunc quidem opinari de eo filium 
 dei desiit, postquam tantum in eum persecutoribus suis licere 
 cognouit.

sed callidus utique hostis inter ipsas quoque corporeas 
 passiones signa diuinitatis aspiciens, etiamsi esse eum 
 malebat hominem, suspicari tamen conpellebatur deum, quia, 
 licet hoc mallet credere quod uolebat, cogebatur tamen ad id 
 certis rerum indiciis quod timebat. nec mirum. quamuis enim 
 eum et consputatum et flagellatum et contumeliis affectum et 
 in crucem actum uideret, cernebat tamen inter ipsas iniuriarum 
 indignitates diuinas exabundare uirtutes, dum uelum templi 
 scinditur, dum sol refugit, dum dies obscuratur, dum passionis 
 uirtutem omnia sentiunt et cuncta etiam quae deum nesciunt 
 opus diuinitatis agnoscunt.

et ideo hoc uidens diabolus ac 
 tremens omni modo peruenire ad dei agnitionem etiam in ipsa 
 hominis consummatione temptauit., dicens per eos qui crucifixerant: 
 si filius dei est, descendat nunc de cruce, et 
 credimus ei. sensit utique dominum deum nostrum passione 
 corporis redemptionem humanae salutis operari, simulque per 
 eam et se destrui ac subiugari et nos redimi atque saluari, 
 et ideo hostis generis humani omni modo et omni dolo cassari 
 ea uoluit quae agi pro omnium redemptione cognouit.

si filius

 

 
 
 
 dei, inquit, est, descendat nunc de cruce, et credimus 
 ei, scilicet ut motus uerborum contumelia dominus desereret 
 sacramentum, dum ulcisceretur iniuriam. uides ergo dominum 
 etiam in cruce positum filium dei appellari, uides eos hoc quod 
 nominant suspicari. disce itaque, ut superius dixi, uel a persecutoribus 
 ipsis uel a diabolo filium dei credere. quis umquam 
 aequauit daemoniacam infidelitatem? quis supergressus 
 est? ille eum filium dei esse suspicatus est etiam cum mortem 
 pertulit, tu negas etiam cum resurrexit: ille eum deum suspicatus 
 est cui se occuluit, tu negas cui probauit.

Uteris ergo aduersus deum scripturis sacris et suos 
 I ipsos in ipsum testes agere conaris. sed quomodo? uere, ut 
 non solum dei, sed etiam testimoniorum ipsorum praeuaricator 
 sis. nec mirum utique si, quia id quod uis non potes, id facis 
 solum quod potes: quia uertere in deum testimonia sacra non 
 uales, quod uales, ipsa peruertis. dicis enim: ergo et Paulus 
 mentitur de Christo dicens: sine matre, sine genealogia. 
 interrogo te de quo hoc uelis dixisse Paulum?

de filio 
 et uerbo dei an de Christo, quem tu a filio dei separas et 
 hominem tantum esse blasphemas? si de Christo, utique quem 
 hominem solitarium dicis, quomodo nasci homo sine matre, 
 sine genealogia maternae originis potuit? sin autem de dei 
 uerbo ac dei filio, quid facimus quod idem apostolus, ut tu, 
 sacrilege, aestimas, testis tuus, eodem loco atque eodem testimonio 
 eum, quem tu sine matre asseris, etiam sine patre esse 
 testatur dicens: sine patre, sine matre, sine genealogia? 
 ergo superest ut apostoli testimonio utens, quia filium dei sine 
 matre asseris, etiam sine patre esse blasphemes.

uides ergo 
 peruersitatis ac nequitiae tuae studio in quod te impietatis

 

 
 
 
 praeruptum ieceris, ut, quod nemo adhuc a saeculis nisi in- 
 sanus fortasse dixit, dum filium dei matrem non habuisse 
 dicis, etiam patrem ipsius denegares. et hoc tamen nescio 
 impietate maiore an ineptia, quia quid stultius, quid ineptius 
 quam filii nomen ponere et patris nomen uelle reticere? sed 
 dicis: non reticeo nec nego. et quis ergo te furor conpulit 
 testimonium illud ponere, ubi, dum matrem eum non habuisse 
 dicis, etiam patrem eius negasse uidearis?

nam cum in eodem 
 testimonio sicut sine matre, ita etiam sine patre esse dicatur, 
 necesse est ut, si sine matre ibi intellegi potest, eodem modo, 
 quo sine matre esse ibi intellegitur, etiam sine patre esse 
 credatur. sed hoc praerupta illa ad negandum deum insania 
 non intellexit, quae, cum id truncum poneret quod integrum 
 scriptum esset, non uidit reserata sacri uoluminis serie redargui 
 impudens atque apertum posse mendacium.

o stulta 
 blasphemiae amentia, quae, dum ipsa non uidet quid sequi 
 debeat, etiam illud non sapuit quid legi possit: quasi uero, 
 quia auferebat sibi intellegentiam, auferre posset omnibus lectionem, 
 aut ideo perdituri omnes ad legendum oculos capitis 
 sui essent, quia ipse iam mentis oculos perdidisset. audi ergo, 
 haeretice, quod furatus es: audi plena et integra, quae debilia 
 ac truncata posuisti. apostolus duplicem dei natiuitatem insinuare 
 omnibus cupiens, ut et in deitate natum dominum et 
 in carne monstraret, ait: sine patre, sine matre.

alterum 
 enim proprium est diuinitatis natiuitati, alterum carnis, et sicut in deitate est sine matre, ita in corpore est sine patre 
 generatus. ac sic, cum nec sine patre nec sine matre sit, et! 
 sine patre tamen et sine matre credendus est, quia, si dum 
 ex patre nascitur respicis, sine matre est, si dum ei matre, 
 sine patre. ac sic in singulis natiuitatibus alterum habens

 
 
 
 alterum in utraque non habuit, quia nec diuinitatis natiuitas 
 matre eguit et ad natiuitatem corporis sibi ipse suffecit. sine 
 patre ergo inquit apostolus, sine matre, sine genealogia.

Quomodo sine genealogia dominum fuisse dicit, cum 
 euangelium Matthaei a genealogia coeperit saluatoris dicens: 
 liber generationis Iesu Christi, filii Dauid, filii Abraham? 
 ergo et iuxta euangelistam habet genealogiam et iuxta 
 apostolum non habet, quia iuxta euangelium ex matre habet, 
 iuxta apostolum ex patre non habet. et ideo bene apostolus 
 dicens sine patre, sine matre, sine genealogia ubi eum 
 sine matre genitum esse posuit, ibi etiam sine genealogia esse 
 memorauit. ac per hoc in utraque domini natiuitate et euangelica 
 sibi et apostolica simul scripta conueniunt, quia et 
 iuxta euangelistam habet genealogiam sine patre incarnatus, 
 et iuxta apostolum non habet sine matre dominus in deitate 
 generatus, Esaia dicente: generationem autem eius quis 
 enarrabit?

Cur ergo, haeretice, non hoc modo quae legeras integra 
 et incorrupta posuisti? uides itaque apostolum hac ratione, 
 qua natum dominum sine patre posuit, hac etiam sine matre 
 posuisse, ut et qua ratione intellegeretur esse sine patre, hac 
 nosceretur esse sine matre, et sicut non posset utique sine 
 patre credi, ita sine matre quoque non posset intellegi.

cur 
 ergo, haeretice, non hoc modo quae in apostolo legeras incolumia 
 et inuiolata posuisti, sed partem ingeris, partem subtrahis, 
 et ut astruere falsitatem per scelus possis, ueritatis 
 uerba furais? uideo a quo ductus. illius enim habere

 

 
 
 
 credendus es institutionem cuius sequeris exemplum. sic enim 
 diabolus in euangelio temptans dominum si filius, inquit, 
 dei es, mitte te deorsum. scriptum est enim: quia 
 angelis suis mandabit de te, ut custodiant te in omnibus 
 uiis tuis. et cum hoc dixisset, cohaerentia et subiecta 
 subtraxit, id est: super aspidem et basiliscum ambo.

labis et c-onculcabis leonem et draconem. callide utique 
 superiora posuit, inferiora subtraxit: illud enim posuit at 
 circumscriberet, hoc reticuit ne se ipse damnaret. sciebat 
 enim se aspidem et basiliscum, se leonem et draconem prophetica 
 uoce signari. ita ergo et tu partem obiciens, partem 
 subtrahens illud scilicet ponis ut circumuenias, hoc subtrahis, 
 ne, si totum utique posueris, circumscriptionem tuam ipse 
 condemnes. sed tempus tandem est ad ulteriora transire. 
 nimis enim diu in singulis commorantes, dum affectu copiosae 
 responsionis ducimur, modum libri etiam longioris excedimus.

Ais ergo in alia disputatione, immo in alia blasphemia 
 tua: et spiritum de diuina natura separauit, 
 qui humanitatem eius creauit. ait enim quia, quod 
 ex Maria natum est, de spiritu sancto est. qui et 
 iustitia repleuit quod creatum est. ait enim: apparuit 
 in carne, iustificatus est in spiritu. item qui eum 
 fecit et daemoniis metuendum. ego enim, ait, in spiritu 
 dei eicio daemones. qui et carnem eius fecit 
 templum: uidi enim spiritum descendentem quasi 
 columbam et manentem super eum. item qui ei donauit 
 eleuationem in caelum. ait enim: dans mandatum 
 apostolis, quos elegit, per spiritum sanctum 
 eleuatus est. hunc denique qui tantam gloriam Christo

 

 
 
 
 donauit ......

omnis ergo in his blasphemia tua haec est, 
 ut nihil Christus per se habuerit, sed nec ipse, ut tu ais, 
 solitarius homo aliquid a uerbo, id est a filio dei ceperit, sed 
 totum in eo donum spiritus fuerit. si ergo omne id, quod tu 
 ad spiritum refers, esse ipsius demonstrabimus, quid reliquum 
 est nisi ut, quem tu ideo hominem uis intellegi, quia ut ais 
 totum habuerit alienum, nos ideo probemus deum, quia habuerit 
 totum suum? et quidem hoc non disputationibus tantum aut 
 argumentis, sed uoce ipsius diuinitatis probabimus, quia nulla 
 de deo rectius quam diuina testantur: et quia nulla se melius 
 quam ipsa maiestas dei nouit, nullis de deo dignius creditur 
 quam his, in quibus deus ipse est testis suus.

primum ergo 
 quod ais quia humanitatem eius spiritus sanctus crearit, possemus 
 id nos simpliciter intellegere, si agnosceremus te id non 
 infideliter protulisse. neque enim nos conceptam ex spiritu 
 sancto domini carnem negamus, sed ita tamen conceptum 
 corpus cooperante spiritu dicimus, ut creatum tamen sibi a 
 filio dei hominem suum esse dicamus, dicente ipso in scriptis 
 sacris spiritu sancto atque testante: sapientia aedificauit 
 sibi domum.

uides ergo quod ld, quod conceptum est a 
 spiritu sancto, aedificatum a filio dei atque perfectum est: 
 non quia aliud opus filii dei, aliud spiritus sancti sit, sed quia 
 per unitatem diuinitatis ac maiestatis et operatio spiritus aedificatio 
 filii dei sit et aedificatio filii dei cooperatio spiritus 
 sancti. et ideo non solum spiritus sanctus in uirginem superuenisse, 
 sed etiam uirtus altissimi obumbrasse uirginem legitur, 
 ut, quia sapientia ipsa plenitudo diuinitatis est, sapientia 
 sibi domum aedificante omnem diuinitatis plenitudinem nemo

 

 
 
 
 ambigat affuisse.

sed infelii blasphemandi amentia dum separare 
 Christum a filio dei nititur, non uidet se ipsam a se diuinitatis 
 penitus separare naturam: nisi forte credit quod ideo aedificata 
 ei a sancto spiritu domus sit, quia idoneus ac potens ad aedificatum 
 sibi domum ipse non fuerit. sed hoc quam insanum 
 est tam ridiculum, ut, qui nutu suo omnem caelestium ac 
 terrestrium uniuersitatem creasse creditur, aedificare sibi corpus 
 non potuisse credatur, praesertim cum uirtus sancti spiritus 
 uirtus eius sit et ita unita sibi atque inseparabilis diuinitas 
 sit trinitatis atque maiestas, ut nihil omnino in una deitatis 
 persona possit intellegi quod a plenitudine diuinitatis ualeat 
 separari.

ergo hoc posito et intellecto, quod iuxta fidem scripturae 
 sacrae spiritu sancto superueniente et uirtute altissimi 
 obumbrante sapientia sibi domum aedificauerit, reliquae calumniarum 
 blasphemiae nihil sunt. neque enim dubium est quod 
 ipse per se atque in se uniuersa fecerit, in cuius nomine ac 
 fide etiam credentium fides nulla non potuit: neque enim ille 
 auxilio alterius eguit, cum ne illi quidem eguerint, qui in uirtute 
 ipsius crediderunt.

atque ideo et illud, quod ais quia 
 spiritu iustificatus sit, et quod metuendum eum daemonibus spiritus sanctus fecerit, et quod caro eius a spiritu facta sit 
 templum, et quod a spiritu sit eleuatus in caelum, sacrilega 
 et furiosa sunt omnia: non quia in his omnibus quae ipse 
 fecit unitas et cooperatio spiritus defuisse credenda sit, utpote 
 cum numquam deitas a se desit et in operibus saluatoris 
 semper uirtus fuerit trinitatis, sed quia tu domino Iesu Christo 
 quasi inopi et inbecillo opitulatum uis spiritum sanctum, qui 
 ea utique illi tribuerit quae praestare sibi ipse non quiuerit. 
 disce itaque ex sacris testimoniis deum credere et falsitatem

 
 
 
 ueritati non admiscere, quia res non recipit et ratio perhorrescit, 
 ut diuinis testimoniis daemonici spiritus intellegentia 
 misceatur.

Iam primum enim hoc, quod ais quia iustitia repleuerit 
 quod creatum est, et hoc apostolico uis testimonio 
 conprobare quo dicit: apparuit in carne, iustificatus est 
 in spiritu, utrumque insano sensu et furioso spiritu loqueris, 
 quia et hoc, quod a spiritu uis eum repletum esse iustitia, 
 ideo ponis, ut ostendas eius uacuitatem cui praestitam esse 
 asseras iustitiae adimpletionem, et hoc, quod super hac re apostolico 
 testimonio uteris, diuini testimonii ordinem rationemque 
 furaris.

non enim ita ab apostolo positum est ut tu id truncum 
 uitiatumque posuisti. quid enim apostolus ait? et manifeste 
 magnum est pietatis sacramentum, quod manifestatum 
 est in carne, iustificatum est in spiritu. uides ergo 
 quod mysterium pietatis uel sacramentum iustificatum apostolus 
 praedicauit. non enim tam inmemor ipse dictorum 
 suorum ac doctrinae erat, ut eum iustitia eguisse diceret quem 
 ipse semper iustitiam praedicarat dicens: qui factus est 
 nobis iustitia et sanctificatio et redemptio. alibi quoque 
 sed abluti, inquit, estis, sed iustificati estis, sed 
 sanctificati estis in nomine domini nostri Iesu Christi.

quam longe ergo ab eo est ut adimpletione iustitiae indiguerit 
 qui iustitia uniuersa conpleuit, et ut maiestas eius usam 
 non habuerit cuius etiam nomen cuncta iustificet. uides ergo 
 uel quam inepta blasphemia tua uel quam insana sit, quia id 
 auferre domino deo nostro niteris, quod ita ab eo in omnes 
 credentes large semper effunditur, ut numquam in ipso tamen 
 iugi largitate minuatur.

Dicis quoque quod spiritus eum fecerit daemonibus 
 metuendum. ad quod quidem respuendum ac refutandum 
 etiamsi ipsa dicti execrabilitas satis sufficit, tamen adhibemus 
 exempla. dic mihi, quaeso, tu, qui hoc quod eum daemones 
 metuerint non suum dicis, sed alienum, nec potestatis hoc uis 
 fuisse, sed muneris, quomodo etiam nomen eius potestatem 
 habuit qua ipse, ut tu ais, indigens fuit? quomodo in nomine 
 eius daemones eiecti, debiles curati, mortui suscitati sunt? 
 Petrus enim apostolus claudo illi, qui sedebat ad speciosam 
 portam templi, in nomine, inquit, Iesu Christi surge et 
 ambula.

et iterum in cinitate Ioppe ad eum, qui ab annis 
 octo paralyticus iacebat in lectulo, Aeneas, sanat te, inquit, 
 Iesus Christus: surge et sterne tibi. Paulus quoque 
 praecipio, inquit, tibi, ad spiritum Pythonis, in nomine 
 Iesu Christi exi ab ea: et exiit ab ea daemonium. sed quam longe haec inbecillitas a domino nostro fuerit, hinc 
 intellege, quod ego ne illos quidem imbecillos fuisse dico quos 
 ille per nomen suum potentes fecerit, siquidem nulli umquam 
 apostolorum post domini resurrectionem uel daemonem uel 
 ullam infirmitatem obstitisse cognouimus.

quomodo ergo metuendum 
 eum spiritus reddidit qui alios fecit esse metuendos, 
 aut in se ipso infirmus fuit cuius fides etiam per alios super 
 uniuersa regnauit? postremo hi qui potestatem a deo acceperunt 
 numquam potestate ipsa ut sua usi sunt, sed potestatem ipsam 
 ad eum a quo acceperant retulerunt, quia nec potestas ipsa 
 uim ullam umquam habere potuit nisi per nomen ipsius qui 
 dedit. ideoque et apostoli et omnes ministri dei nihil in suo 
 umquam, sed in Christi nomine atque inuocatione fecerunt,

 

 
 
 
 quia potestas ipsa inde accipiebat uirtutem unde habebat exordium, 
 et dari per ministros nequaquam poterat nisi ab auctore 
 uenisset.

tu ergo, qui idem uis dominum fuisse quod 
 unum ex seruis suis (quia, sicut apostoli nihil utique habuerant 
 nisi a domino suo accepissent, ita tu nihil uis dominum ipsum 
 habuisse nisi quod a spiritu acceperit, ac per hoc et ipsum 
 quod habuit non ut dominum uis habuisse sed ut seruum accepisse.), 
 dic mihi ergo quomodo ille potestate ipsa ut sua, non 
 ut accepta utebatur? quid enim de eo legimus? surge, inquit 
 paralytico, tolle grabatum tuum et uade in domum 
 tuam. et iterum supplicanti pro filio patri uade, inquit, 
 filius tuus uiuit. et illud ubi unicus matris ad sepulchrum 
 deferebatur, adulescens, inquit, tibi dico, surge.

numquid 
 ergo, ut mos eorum erat qui potestatem a deo accipiebant, 
 potestatem quoque ille dari sibi ad efficiendum inuocatione 
 diuini nominis postulabat? cur non, sicut apostoli in nomine 
 ipsius, ita quoque ipse in nomine spiritus operabatur? denique 
 quid de ipso euangelium protestatur? erat, inquit, docens 
 eos sicut potestatem habens, non sicut scribae eorum 
 et Pharisaei. aut superbum et arrogantem forsitan uis fuisse, 
 qui potestatem, quam a deo ut ais accepisset, suae potentiae 
 deputaret? sed quid facimus quod potestas numquam est obsecuta 
 famulis nisi per nomen auctoris nec habere efficientiam 
 potuit, si aliquid sibi ex ea faciens deputauit.

Sed quid tamdiu euidentibus quidem, sed tamen minoribus 
 argumentis contra furentem blasphemiam agimus? audiamus 
 ipsum ad discipulos loquentem deum: infirmos 
 curate, mortuos suscitate, leprosos mundate,

 

 
 
 
 daemones eicite. et iterum in nomine, inquit, meo daemonia--, 
 monia eicietis. numquid ad potestatem exercendam alterius 
 nomine eguit qui ipsum nomen suum potestatem esse fecit? 
 sed quid adhuc additur? ecce, inquit, dedi uobis potestatem 
 calcandi super serpentes et scorpiones et 
 super omnem uirtutem inimici. ipse certe mitem, ut uere 
 erat, et humilem corde se esse dicit.

et quomodo pro summa 
 utique potestate in nomine suo operari alios praecepit, si ipse 
 in nomine operabatur alieno, aut aliis dabat quasi suum, quod 
 ipse, ut tu uis, non habuerat, nisi accepisset alienum? dic 
 mihi autem: qui sanctorum potestatem a deo accipientes sic 
 operati sunt? aut numquid non insanus Petrus creditus fuerat 
 aut furiosus Iohannes aut amens Paulus, si quibuscumque aut 
 aegris dixissent \'in nomine nostro surgite\' aut claudis \'in nomine 
 nostro ambulate\' aut mortuis \'in nomine nostro uiuite\' aut illud 
 ad aliquos \'damus uobis potestatem calcandi super serpentes

et scorpiones et super omnem potestatem inimici?\' intellege 
 ergo ex hoc ipso insaniam tuam, quia, sicut haec uerba insana 
 sunt si sint humanae praesumptionis, ita tu insanissimus 
 qui diuinae haec non intellegis potestatis. ex duobus enim alterum 
 confitearis necesse est, aut posse hominem diuinam 
 potestatem et habere et dare, aut certe, si nullus omnino 
 hominum id potest, deum fuisse qui potuit. nemo enim diuinam 
 uirtutem potest tribuere in munificentia, nisi qui habuerit 
 in natura.

Sequitur autem in blasphemia tua quod caro eius 
 templum a spiritu facta sit, ideo quia Iohannes dixerit: uidi 
 enim spiritum descendentem de caelo et manentem 
 super eum. quia furiosam assertionem tuam etiam diuinis 
 testimoniis confirmare conaris, uideamus quam ob causam hoc 
 quod tu ais testimonium sacrum dixerit uidi enim inquit

 

 
 
 
 spiritum descendentem sicut columbam et manentem 
 super eum.

discerne hic, si potes, quis maior sit, quis honoratiorP 
 is qui descendebat an is ad quem descendebatur ? is 
 qui deferebat honorem an is cui honor deferebatur? ubi hic 
 in testimonio sonat quod carnem eius templum spiritus fecerit, 
 aut in quo honorem dei minuit, si ad demonstrandum humano 
 generi deum deus ipse descendit, cum utique non minor intellegi 
 debeat is cuius indicata sit dignitas, quam is qui index 
 fuerit dignitatis?

sed absit ullam credere aut fieri m diumitate 
 distantiam, quia eadem una deitas et aequalis potestas opinionem 
 penitus impiae inaequalitatis excludit. et ideo in hoc 
 negotio, cum et patris persona et filii et spiritus sancti sit, et 
 cum filius dei sit ad quem descenditur, spiritus qui descendit, 
 pater qui testimonium dicit, nullus plus habuit honoris, nullus 
 quicquam accepit iniuriae, sed aequaliter ad plenitudinem deitatis 
 totum redundat, quia quaeuis in trinitate persona honorem 
 in se totius continet trinitatis.

et ideo dici hinc amplius non 
 necesse est nisi ad manifestandam tantum impietatis tuae 
 causam atque originem, quia spinae utique ac tribuli ei radicibus 
 emergentes qualitate sui stirpem suam produnt et ex eo 
 ipso quod sunt indicant unde nascantur. ita ergo et tu, Pelagianae 
 haereseos spinosa suboles, idem ostendis in germine 
 quod pater tuus habuisse traditur in radice. ille enim, ut 
 Leporius discipulus suus dixit, dominum nostrum asserebat 
 Christum factum esse per baptismum, tu in baptismo templum 
 dei dicis factum esse per spiritum. non quidem ad plenum 
 eadem uerba sunt, sed ad plenum una peruersitas.

Addis autem etiam hoc praedictis impietatibus tuis 
 quod eleuationem domino in caelum spiritus condonarit, ostendens 
 scilicet sacrilego sensu tuo, quod tam inbecillum ac tam

 
 
 
 egenum dominum legum Christum fuisse credis, quod, nisi 
 eum spiritus eleuasset in caelum, adhuc hodie forsitan futurum 
 aestimares in terra. ad probationem autem dicti etiam testimonium 
 sacrum adhibens ait, inquis, enim: dans mandata 
 apostolis, quos elegit, per spiritum sanctum eleuatus 
 est.

quid te appellem, quid te aestimem, qui corrumpendo 
 diuinas litteras id agis, ne testimonia sacra habeant uim testimoniorum? 
 nonum audaciae genus, quae id efficere argumentis 
 nequitiae suae nititur, ut falsitatem ueritas confirmare uideatur. 
 non enim ita in apostolicis actibus dictum est, ut tu ais. quid. 
 enim scriptura dicit? quae coepit Iesus facere et docere 
 usque in diem qua praecipiens apostolis, per spiritum 
 sanctum quos elegit, assumptus est.

quOd. utique hyperbaton 
 est et ita intellegendum: quae coepit Iesus facere 
 et docere usque in diem qua assumptus est, praecipiens 
 apostolis, quos elegit per spiritum sanctum, 
 ut responderi tibi forsitan amplius quam testimonio ipso in 
 hac parte non habeat, quia sufficere utique ad plenum ueritati 
 debet integritas testimonii, si falsitati poterat satis esse corruptio. 
 sed tamen tu, qui putas dominum Iesum Christum 
 non potuisse caelum ascendere nisi eleuatus esset a spiritu, 
 dic mihi quomodo ipse ait: nemo ascendit in caelum nisi 
 qui de caelo descendit, filius hominis qui est in 
 caelo?

agnosce ergo quam ridicule et stulte putes non potnisse 
 eum caelum ascendere, qui, cum descendisset in terris, numquam 
 afuisse dicatur e caelo, et an possibile ei fuerit linquenti 
 inferos caelum ascendere, cui promptum fuerit etiam in terris

 

 
 
 
 sito semper in caelestibus permanere. quid autem illud quod 
 ipse ait: ascendo ad patrem meum? numquid in ascensione 
 hac intercessuram opem indicauit alterius, qui in hoc ipso 
 quod ascensurum se esse dixit uirtutem propriae potestatis 
 ostendit? Dauid quoque de ipsa domini ascensione ascendit, 
 inquit, deus in iubilatione, dominus in uoce tubae: 
 euidenter maiestatem ascendentis per potestatem ascensionis 
 explicuit.

Sed uideamus tamen qua tandem praecedentes blasphemias 
 tuas adiectione concludas: qui tantam, inquis, gloriam 
 Christo donauit. gloriam nominas ut contumeliam 
 facias. nam in eo quod donatum dominum gloria asseris, dum 
 accepisse dicis, indiguisse blasphemas. hoc enim agit impius 
 sensus tuus, ut largitas munerantis indigentiam accipientis 
 ostendat. et — o infelicem impietatem tuam — et ubi illud 
 est quod de ascendente in caelum domino Iesu Christo ipsa 
 olim diuinitas praenuntiauit, tollite, inquiens, portas, principes, 
 uestras, et introibit rei gloriae?

cumque ipse 
 sibi, ut solet sermo diuinus, quasi sub inquirentis nomine respondisset: 
 quis est iste rex gloriae? statim subdidit: 
 dominus fortis et potens, dominus potens in proelio, 
 sub proelii utique gesti nomine uictoriam domini triumphantis 
 ostendens. deinde cum ad conplendam rei expositionem textum 
 supra dicti sermonis iterasset, hac maiestatem domini caelum 
 introeuntis conclusione monstrauit dicens: dominus uirtutum, 
 ipse est rei gloriae. scilicet ne susceptio corporis honorem 
 summae inminueret diuinitatis, eundem hic dominum uirtutum 
 et regem caelestis gloriae esse docuit, quem superius uictorem 
 inferni proelii indicauit.

i nunc et donatam domino gloriam 

 

 

 

 
 
 
 esse dicito, cum et propheta eum regem gloriae esse dixerit I 
 et ipse de se ita testificatus sit: cum uenerit filius hominis 
 in gloria sua. repugna, si potes, et contradicito, ut, 1 
 cum ille se habere testetur gloriam suam, tu accepisse eum 
 dicas alienam: quamuis nos ita dicamus eum gloriam habere 
 propriam, ut non negemus tamen hanc ipsam gloriae proprie-. 
 tatem ei cum spiritu ac patre esse communem, quia, quid- i 
 quid deus possidet, deitatis est, et regnum gloriae ita est filio i 
 dei proprium, quod non est tamen a totius deitatis proprietate 
 diuisum.

Sed tempus tandem est finem libro, immo uniuerso° 
 operi inponere, si pauca tamen sanctorum uirorum atque inlustrium 
 sacerdotum dicta subdidero, ut id, quod auctoritate 
 testimoniorum sacrorum ia.m approbauimus, etiam fide praesentis 
 temporis roboremus.

Hilarius, uir uirtutum omnium 
 atque ornamentorum et sicut uita, ita etiam eloquentia insignis, 
 qui et magister ecclesiarum et sacerdos non per sua tantum 
 merita, sed etiam per profectus creuit aliorum et inter procellas 
 persecutionum ita immobilis perstitit, ut per inuictae fidei 
 fortitudinem etiam confessoris ceperit dignitatem, in libro fidei 
 primo deum uerum ex deo uero dominum Iesum Christum et 
 ante saecula natum et postea hominem genitum esse testatur.

item in secundo libro: unus unigenitus deus in corpusculi 
 humani formam sanctae uirginis utero insertus 
 accrescit. qui omnia continet et intra quem cuncta sunt, humani partus lege profertur. item in eodem 
 libro: angelus testis est, deus nobiscum est, ille qui 
 nascitur. item in libro decimo: nati quoque in hominem 
 ex partu uirginis dei sacramentum docuimus. item in 
 eodem: namque cum in homine deus natus sit, non

 

 
 
 
 idcirco natus est, ne deus non maneret. item eiusdem in 
 prooemio expositionis euangelii secundum Matthaeum: erat 
 namque primum necessarium nobis, ut unigenitus 
 deus nostri causa homo natus cognosceretur. item in 
 consequentibus : ad id quod deus erat-, homo, id quod 
 tum non erat, gigneretur. item in eodem: tertium deinceps 
 illud congruum fuit, ut, quia deus homo genitus 
 in mundo, et cetera.

haec quidem pauca sunt de satis 
 multis, sed tamen uides etiam ex his quae diximus, quod 
 palam et euidenter natum ex Maria deum praedicat. et ubi 
 illud tuum: non potuit creatura parere creatorem, et: 
 quod natum est ex carne, caro est? longum est de singulis 
 personis conuenientia dicere: enumeratio magis quam 
 exsecutio dictorum agenda est, quia sibi ad exsecutionem sui 
 ipsa sufficiunt.

Ambrosius, eximius dei sacerdos, qui a manu domini 
 non recedens in dei semper digito quasi gemma rutilauit, in 
 libro qui est ad uirgines ita memorat: fraternus meus candidus 
 et rubeus, candidus quia patris splendor est, 
 rubens quia partus est uirginis. memento tamen in 
 eo antiquiora diuinitatis insignia quam corporis sacramenta. 
 non enim coepit ex uirgine, sed qui erat, 
 uenit in uirginem.

item ipsius in natale domini: uidete 
 miraculum matris dominicae: uirgo concepit, uirgo 
 peperit, uirgo cum parturiit, uirgo grauida, uirgo 
 post partum, sicut in Ezechiele dicitur: et porta erat

 

 

 
 
 
 clausa et non est aperta, quia dominus transiuit per 
 eam. gloriosa uirginitas et praeclara fecunditas. dominus 
 mundi nascitur, et nullus est gemitus parientis: 
 uacuatur uterus, infans excipitur, nec tamen 
 uirginitas uiolatur. fas erat ut deo nascente meritum 
 cresceret castitatis, nec per eius egressum uiolarentur 
 integra, qui uenerat sanare corrupta. item in 
 expositione euangelii secundum Lucam: quod ea potissimum 
 lecta est ut deum pareret, quae erat desponsata uiro.

natum certe ex uirgine deum praedicat, matrem Mariam dei 
 nominat. et ubi illa est prodigiosa atque execrabilis uox tua 
 qua ais: quomodo mater potest esse alieni a natura 
 sua? si autem mater ab ipsis uocatur, humanitas est 
 quod natum est, non deus. ecce eximius fidei magister et 
 hominem dicit eam esse quae genuit et deum docet esse qui 
 natus est, et tamen hoc non infidelitatis causam, sed fidei 
 esse miraculum.

Hieronymus, catholicorum magister, cuius scripta 
 per uniuersum mundum quasi diuinae lampades rutilant, in 
 libro ad Eustochium dei, inquit, filius pro nostra salute. 
 hominis factus est filius. decem mensibus in utero 
 ut nascatur expectat, et ille, cuius pugillo mundus 
 includitur, praesepis continetur angustiis. item ipsius 
 in commento Esaiae: dominus enim uirtutum, qui est 
 rex gloriae, ipse descendit in uterum uirginalem et 
 ingressus est et egressus orientalem portam, quae 
 semper clausa est, de qua Gabrihel dicit ad uirginem: 
 spiritus sanctus superueniet in te et uirtus altissimi

 

 
 
 
 obumbrabit tibi. propterea, quod nascetur ex te sanctum, 
 uocabitur filius dei, et in Prouerbiis: sapientia 
 aedificauit sibi domum.

compara noc, si placet, aoctnnae 
 tuae, immo blasphemiae qua ais: deus enim mensum creator 
 est et non mensum p-artus. ecce enim Hieronymus, 
 uir sicut maximae scientiae, ita probatissimae purissimaeque 
 doctrinae, isdem prope uerbis, quibus tu dei filium mensum 
 partum negas, ille partum mensum esse testatur. decem enim 
 inquit mensibus in utero ut nascatur expectat. sed 
 parua tibi forsitan uiri huius uideatur auctoritas: idem omnes 
 atque isdem uerbis putato dicere, quia, quicumque dei filium 
 partum esse uirginis non negat, partum esse mensum confitetur.

Rufinus quoque, Christianae philosophiae uir, haud 
 contemnenda ecclesiasticorum doctorum portio, ita in expositione 
 symboli de domini natiuitate testatur: filius enim, inquit, 
 dei nascitur ex uirgine, non principaliter soli carni 
 sociatus, sed anima inter carnem deumque mediante 
 generatus. numquid obscure deum ex homine natum testificatus 
 est? Augustinus Hipponae Regiensis oppidi sacerdos 
 ut autem homines, inquit, nascerentur ex deo, primum 
 ex ipsis natus est deus: Christus enim deus. et Christus 
 natus ex hominibus non quaesiuit nisi matrem 
 in terra, quia iam patrem habebat in caelo, natus ex 
 deo per quem efficimur, et natus ex femina per quem 
 reficeremur.

item illic: et uerbum caro factum est et 
 habitauit in nobis. quid ergo miraris, quia homines 
 ex deo nascuntur? attende ipsum deum natum ex

 

 
 
 
 hominibus. item eiusdem in epistula ad Uolusianum: sed! 
 et ipse Moyses et ceteri prophetae ueracissime dominum 
 Iesum prophetauerunt et ei gloriam magnam, 
 dederunt. hunc non tamquam parem sibi nec in eadem 
 miraculorum potentia superiorem, sed plene, 
 dominum deum omnium et hominem propter homines 
 factum uenturum pronuntiauerunt. qui propterea et 
 ipse talia facere uoluit, ne esset absurdum, quae per 
 illos fecerat, si ipse non faceret. sed tamen et aliquid 
 proprium facere debuit, nasci de uirgine, a mortuis 
 resurgere, in caelum ascendere. hoc deo qui parum 
 putat, quid plus expectet ignoro.

Sed forte, quia hi quos enumerauimus uiri in di-JI 
 uersis mundi partibus fuerunt, minus probabiles tibi auctoritate 
 uideantur: ridiculum id quidem, quia loco fides non imminuitur, 
 et quid sit quis, non ubi sit, considerandum, praesertim cum 
 religio omnes uniat et hi qui in fide una sunt in corpore\' 
 quoque uno esse noscantur. sed tamen aliquos tibi, quos non 
 despicias, etiam de orientalibus proferemus.

Gregorius, splendidissimum 
 scientiae ac doctrinae iubar, qui, cum olim iam uita 
 functus sit, etiam nunc tamen auctoritate ac fide uiuit, et cum 
 olim iam corpore absit ab ecclesiis, uoce tamen ac magisterio° 
 non recedit, cum ergo, inquit, processisset ex uirgine 
 deus in ea quam adsumpserat humana natura, unum I 
 e duobus sibi inuicem contrariis existens, carne ac spiritu, 
 aliud in deum adsumitur, aliud in deitatis I

 

 
 
 
 gratiam praestat. o noua et inaudita permixtio, o mira 
 et inexquisita conpago. qui erat, fit, et creator creatur, 
 et qui inmensus est, capitur, mediante anima deo et 
 carni, et ille qui omnes diuites facit pauper efficitur. 
 item rursus de epiphania: sed quid fit?

quid de uobis 
 agitur uel pro nobis? noua quaedam et inaudita efficitur 
 permutatio naturarum, et deus homo fit. item 
 illio: et dei filius coepit esse etiam hominis filius, non 
 conuersus ex eo quod erat, inconuertibilis namque 
 est, sed adsumens quod non erat, misericors enim 
 est, ut capi posset qui capi non poterat.

uides quam 
 praeclare atque magnifice ita maiestatem deitatis praedicat, ut 
 dignationem incarnationis insinuet, sciens utique admirabilis 
 fidei doctor, ei his omnibus, quae nobis in mundum ueniens 
 deus tribuit , beneficiorum esse cumulum, non honoris inminutonem, 
 quia, quidquid homini deus praestitit, augere eius in 
 nobis debet affectum, non inminuere dignitatem.

Athanasius, Alexandrinae urbis sacerdos, eximium 
 constantiae ac uirtutis exemplum, quem haereticae persecutionis 
 procella non conterruit sed probauit quique similem semper 
 splendenti speculo uitam habens prius paene indeptus est martyrii 
 meritum quam confessoris caperet dignitatem, uideamus 
 quid de domino Iesu Christo uel de domini matre senserit.

haec ergo, inquit, intentio est et character sanctae 

 

 
 
 
 scripturae, quod saepe diximus, duplicem esse in 
 eadem saluatoris significationem, quod et semper deus 
 fuit et. est filius, uerbum et lumen et sapientia patris, 
 et quod postea propter nos carnem sumpsit ei Maria 
 uirgine theotoco et homo factus est. item post alia: 
 multi ergo sancti fuerunt et mundi a peccato: Hieremias 
 uero ab utero sanctificatus est et Iohannes, 
 cum esset in utero, exultauit in gaudio uoce Mariae 
 theotoci.

deum ntique, dei filium, qui, ut uerbis ipsius fidem \' 
 uniuersorum loquar, uerbum est et lumen et sapientia 
 patris, propter nos carnem sumpsisse dicit, et ideo theotocon 
 uirginem Mariam, quia sit dei mater, appellat.

Iohannes, Constantinopolitanorum antistitum decus, 
 cuius sanctitas absque ulla gentiliciae persecutionis procella ad 
 martyrii merita peruenit, quid de filii dei incarnatione senserit 
 ac praedicarit ausculta. et illum, inquit, quem, si nuda 
 deitate uenisset, non caelum, non terra, non maria, 
 non ulla creatura sustinere potuisset, inlaesa uirginis 
 uiscera portauerunt.

huius ergo fidem atque doctrinam, si L 
 aliorum ignorabas, sequi ac tenere debueras, cuius utique amore 
 ac desiderio te antistitem sibi plebs religiosa delegit, quia, 
 cum de Antiochena ecclesia te sibi sumeret sacerdotem, ex 
 qua illum ante praelegerat, recepturam se in te credidit, quidquid 
 in illo habere desisset. nonne, quaeso, hi omnes quasi 
 prophetico olim spiritu ad confutandas blasphemias tuas cuncta 
 dixerunt? tu enim dominum saluatoremque nostrum Christum 
 esse clamitas non deum, illi autem Christum dominum uerum 
 deum: tu Mariam Christotocon, non theotocon esse blasphemas, illi

 

 
 
 
 ita Christotocon non negant.

ut theotocon esse cognoscant, non 
 res tantum blasphemiis tuis sunt oppositae, sed et uerba rerum, 
 ut aperte intellegamus olim aduersus blasphemias tuas munimen 
 a deo inexpugnabile praeparatum, quod uenturam quandoque 
 uim haereticae impugnationis parato iam muro frangeret ueritatis., 
 et tu, o impiissime atque inpudentissime praeclarae urbis 
 contaminator et catholicae ac sanctae plebis grauis et exitiosa 
 contagio, stare in ecclesia. dei ac loqui audes, et blasphemiis ac 
 furiosis uocibus tuis sacerdotes semper inlaesae fidei et catholicae 
 confessionis infamas, dicens magistrorum priorum uitio plebem 
 Constantinopolitanae urbis errare?

tu ergo emendator priorum 
 antistitum, condemnator ueterum sacerdotum, tu Gregorio excellentior, 
 tu Nectario probatior, tu Iohanne praestantior omnibusque 
 aliis orientalium urbium sacerdotibus, qui, etsi non 
 eiusdem nominis cuius hi quos nominaui, eiusdem tamen fidei 
 fuerunt? quod quidem, quantum ad hanc causam pertinet, sufficit, 
 quia, cum de fide agitur, omnes in eo idem sunt quod 
 optimi, in quo consortes sunt optimorum.

Unde ego quoque ipse, humilis atque obscurus nomine 
 sicut merito, licet mihi inter eximios Constantinopolitanae urbis 
 antistites locum magistri usurpare non possim, studium tamen 
 discipuli affectumque praesumo. adoptatus enim a beatissimae 
 memoriae Iohanne episcopo in ministerium sacrum atque oblatus 
 deo, etsi corpore absum, affectu illic sum, et illi dilectissimo 
 mihi ac uenerandissimo dei populo, etsi nunc praesentia 
 non admisceor, tamen mente coniungor.

ct hinc est quod con- 
 condolens ei atque conpatiens in uocem nunc quasi communis 
 tristitiae ac doloris erupi, et, quod unum potui, per opusculorum 
 nostrorum flebilem querimoniam quasi pro membrorum atque 
 artuum meorum infirmitate clamaui. etenim si iuxta apostolum 
 dolente quidem minore corporis parte condolet maior atque 
 conpatitur, quanto magis dolente maiore minorem conpati

 

 
 
 
 oportet. inhumanissimum quippe est ut in uno atque eodem cor-1 
 pore maiorum infirmitatem minora non sentiant, cum minorum 
 maiora patiantur.

unde obsecro ac deprecor omnes uos, qui 
 intra Constantinopolitanae urbis ambitum siti et per affectum 
 patriae ciues mei et per unitatem fidei fratres estis, ut separetis 
 uos ab illo, ut scriptum est, lupo rapaci, qui deuorat dei 
 populum sicut cibum pa.nis. ne tetigeritis neque gustaueritis 
 quicquam illius, quia sunt omnia in interitum. 
 exite de medio eius ac separamini, et inmundum ne 
 tetigeritis.

mementote magistrorum ueterum sacerdotumque 
 uestrorum, Gregorii per orbem nobilis, Nectarii sanctimonia insignis, 
 Iohannis fide ac puritate mirabilis, Iohannis, inquam, 
 Iohannis illius, qui uere ad similitudinem Iohannis euangelistae 
 et discipulus Iesu et apostolus quasi super pectus domini semper 
 affectumque discubuit. illius, inquam, mementote, illum sequimini, 
 illius puritatem, illius fidem, illius doctrinam ac sancti-II 
 moniam cogitate. illius mementote semper doctoris uestri ac 
 nutritoris, in cuius quasi gremio quodammodo amplexuque 
 creuistis, qui communis mihi ac uobis magister fuit, cuius 
 discipuli atque institutio sumus.

illius scripta legite, illius informationem 
 tenete, illius fidem ac meritum amplexamini. quod 
 etsi adsequi grande est ac difficile, sequi tamen pulchrum atque 
 sublime, quoniam summarum rerum non adeptio tantum, sed 
 etiam imitatio ipsa laudanda est, quia numquam fere aliquis 
 eius rei portione ad plenum caret, ad quam scandere ac peruenire 
 contendit.

ille ergo nobis in sensu semper et quasi in 
 conspectu sit, ille in animo atque in cogitatione uersetur, ille 
 denique ipse uobis etiam haec quae a me sunt scripta commendet, 
 quia haec quae ego scripsi ille me docuit. ac per hoc 


 

 
 
 
 non tam mea haec quam illius esse credite, quia riuus ex 
 fonte constat, et quidquid putatur esse discipuli, totum ad honorem 
 referri conuenit magistri. te autem praeter omnia ac super 
 omnia, deus pater domini nostri Iesu Christi, aeque uoce ac 
 mente supplici obsecro, ut haec, quae ex largitate tui muneris 
 scripsimus, tu dono tui amoris insinues.

et quia, ut ipse nos 
 dominus deus noster unigenitus tuus docuit, ita dilexisti hunc 
 mundum, ut pro salute mundi unigenitum tuum mitteres, dones 
 hoc plebi tuae quam redemisti, ut de incarnatione unigeniti 
 filii tui et tuum donum et affectum illius sapiat, et hoc, quod 
 pro nobis unigenitus tuus dominus deus noster et natus et 
 passus est et resurrexit, ita omnes et intellegant et ament, ut 
 dignatio sacrae maiestatis profectus sit nostri amoris, nec in 
 animis uniuersorum humilitas illius imminutionem habeat honoris, 
 sed augmentum semper pariat caritatis, ac beneficia sacrae 
 misericordiae ita omnes pie ac sapienter intellegamus, ut tanto 
 plus debere nouerimus nos deo nostro, quanto humilior propter 
 nos factus est a se deus.