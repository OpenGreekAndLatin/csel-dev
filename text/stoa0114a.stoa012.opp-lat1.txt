Solet dicendi affectum multarum rerum ardor exigere, si 
 aut auarus laudis est animus et fauorem desiderat sudore 
 mercari, ut per blandimenta gloriae crucem narrantis ignoret, 
 aut lucri adstrictus compedibus linguae uendit obsequium, ut

 
 
 
 dum animus habendi cupidine subiugatus praesumptum aestimat 
 iam tenere conpendium, sic ingruentia per stili exercitium 
 nesciat timere discrimina, aut necessitate conclusus profert eloquium 
 sine quacumque lima captiuum et nesciam pudoris 
 frontem monstrat in medium, ut dum intentioni famulatur, 
 diligentiam decoris abiuret, quia dicendi ornamenta non sunt 
 negotii sed quietis, nec militiae sunt picta uerba sed otii. 
 campus fortem postulat, pax profunda redimitum: qui profutura 
 adserit, loquelam, quae peniculo artis est colorata, contemnit. 
 his ergo ita se habentibus causam narrationis insinuo 
 et coactam uocem prauorum latratu religiosis mentibus commendo, 
 scriptum esse reminiscens: tempus tacendi, tempus 
 loquendi, uel post fidem prophetici oraculi cuiusdam 
 oratoris exemplum, qui refert, nisi cum necessariam dicendi 
 nimis ineptam esse condicionem. oris ergo ministerium pro 
 ingenii ualitudine sacerdotibus dedo, aduersus quos sibilantium 
 effusa sunt uenena linguarum, licet scuto munita fidei spiculorum 
 imbrem patientia religiosa non timeat et ad auctorem 
 redeant tela quae sine bellandi arte diriguntur. quibus enim 
 pro lorica Christus est uim non metuunt et inimicos longa 
 expectatione prosternunt. quisquamne tamen in hac acie 
 proelium putet esse formidini, in qua deo et pontificibus infertur 
 sine uirium aestimatione certamen? quisquamne fluxum

 

 
 
 
 et lacessentem hostem uideat et proeliorum causis aduersarium 
 debilem expauescat? inuidet sibi ipse uictoriam qui conscientia 
 uulneratum adgredi cessat inimicum. ad lucrum hostis sui 
 procedit qui in conflictibus non prius causas quam aliud expendit: 
 dat uires iaculis innocentia et mucronem acuunt ex 
 aequo uenientia uota bellandi: percutiendi inpetum plus iustum 
 dolorem scimus dedisse quam brachia.: inde paucorum telis 
 multitudo non substitit. dicente ergo mecum propheta: plures 
 nobiscum sunt quam cum illis, placiturum bonis, quantum 
 aestimo, opus incipiam.

Sufficeret quidem schismaticam inperitiam propositione cecidisse, 
 maxime cum secum habeant obiecta responsum et mereatur 
 titulus sine lectionis discussione cum auctore damnari, 
 cum in praenotatione ipsa significantia operis innotescat inmundi 
 dicentum ADVEBSVB STNODVM ABSOLVTIONIS INCON- 
 GRVAB. ego tamen nunc sic agam, quasi opus sit alieno ense 
 perire mala proponentem. istud praeloquium potest, dementissimi 
 hominum, tantum inscitiae adscribi. estne aliquis praeter 
 uos sic inter oues ulcerosas deputandus et erraticas, qui

 

 

 

 
 
 
 magnum gregem potuisset lacessere pastorum dicente propheta: 
 filios nutriui et exaltaui, ipsi autem spreuerunt 
 me, et domino de apostolis: qui uos spernit, me spernit, 
 quos episcopos fuisse propheta testatur de Iuda dicendo: 
 et episcopatum eius accipiat alter, apostolo aeque 
 Paulo proclamante: oboedite praepositis uestris, quoniam 
 ipsi exorabunt pro uobis?

Sed redeamus ad grauem et uenerabilem, non solum ex hara 
 productam, sed mephiticam propositionem. "non omnes" inquiunt 
 "sacerdotes regis ad concilium adsciuit auctoritas, nec 
 omnes in iudicatione senserunt". mancipia tartari et liquido 
 satanae ministri, quoscumque non euocauit scriptum principis, 
 nonis nexibus et actuum uestrorum spiris causa pertraxit. 
 nolo dicere, in quo fuerint uoto, in qua deliberatione discedentes, 
 quibus taedium illa peperit expectatio, cum uiderent 
 uenerabilem papam longas in uita contra fas suum indutias 
 accepisse. uidebant aether tantum directis a se iaculis uerberari. 
 his ne liceret infelicibus in malorum actuum consolatione 
 secreto delitescere, libris uestris nudantur absconditi et per 
 uos in turpi facto habere solitudinem non sinuntur dicente 
 domino in Euangeliis: omnis malus odit lucem.

Post haec adseritis aduersarios papae Romani dici non debuisse 
 qui praedictum prolatis petitionibus accusabant, ad 
 assertionis fidem iungentes, quod eos isto nomine praecepta 
 regia non uocassent. o homines omni artis lima conpositos 
 et caminis fabrilibus excoctos, qui (ad) adstipulationem dictorum 
 desudata inuenere testimonia. amamus, reuerendi uiri, sententiam 
 uestram et, ut aiunt, in ipsam pedibus imus: cognoscimus 
 errata quae dicitis. inimicum uocet aliquis accusantem 
 et tragico nomine appellet contumeliam non merentem? dehinc 
 subiunctam quaestionem rhetorica fibula momordistis allegando: 
 "testis est Romana ciuitas, si omnes episcopi senes et debiles 
 conuenerunt". ecce orationem ueri neruis nitentem et ipsi Cepasio 
 praeferendam nitore sermonum. ergo quia se aetate ualentes 
 et corpore inbecillos esse dixerunt, ipsi se ineptos iudicio 
 esse testantur, quoniam membrorum se dixerunt iam 
 sustinere dispendia, maxime si hoc ingerere clementissimi 
 domini auribus praesumpserunt. uos putatis. ab uniuersis dei 
 conspectibus pulsi, illo uestrorum more congressuum ubique 
 narranda confundi et apud principem de collectione pontificum 
 alios protulisse sermonem, nisi quos aetatis maturitas

 

 

 
 
 
 ordiendae loquelae fecit auctores, quibus anni ueteres reuerentiam 
 contulerunt, qui putabantur bonorum meritorum suffragio 
 in longum fuisse seruati. ipsos ergo de grauidae aetatis 
 fatigatione queri decuit, quos aetas iusserat allegare. uiri 
 optimi, subdidistis, ex praeceptis regiis euocationis causam 
 fuisse iam cognitam et, Italiae summa moderantem non fuisse 
 quasi de nouo negotio consulendum: plus chartae et scriptioni 
 religionis debitum quam praesentiae principali. nullus ergo 
 in praedicto negotio titulus remanserat, ad cuius inquisitionem 
 pergentes illud iure praeloquerentur exordium. exhinc digressi 
 bonarum rerum ia rege laudatis affectum et colitis uerbis 
 innocentiam quam actibus ignoratis, si tamen cultus est in 
 loquela uestra, quam scabro uomere uelut agentes per deuium 
 aratra proscinditis, marcenti solo lolia commendantes, recepturi 
 pro tali inpendio paleas, quibus gehennae in perniciem 
 uestram ignis animetur.

Sed nunc, ut quidam fertur dixisse, quae quibus anteferam? 
 contra apostolum dicitis inpugnatores summi pontificis 
 non auditos, qui caelestis mandati memores partem suam 
 a consortio adulteri subduxerunt. hic non incesso ignorantiam, 
 rimosam memoriam non accuso. nolo dicere quod prophetae 
 uerba apostolo contulistis, quia noui et ipsos apostolos recte 
 uocitari quos missos esse non nescio. Dauid enim dicit: furem 
 uidebas et currebas cum eo et cum adulteris portionem 
 tuam ponebas. deinde quis se de illa uestra

 

 
 
 
 enodem faciat quaestione, qua dicitis: "in criminibus obiectis quod. 
 non excluditur adprobatur" P en uocem Romanae ecclesiae Militibus 
 congruentem, in qua nescias utrum prius nitorem praedices 
 an saporem. putasne, audistis legi: quod iustum est 
 iuste exsequeris? audistis de malefactis hominum, si 
 tamen aliquando conuersatio humana uos tenuit, quicquid non 
 suis ordinibus adprobatur excludi? ubi est illud prophetae: 
 dominus ad indicium ueniet cum senibus populi 
 sui, et de uobis dictum: peccatum suum quasi Sodoma 
 praedicauerunt: uae animabus eorum? sed quid facto 
 opus est, quotiens nulla desperatis medela succurrit, nisi inplorandus 
 est dominus, qui promisit per prophetam, futurum 
 se super omnem superbum et, excelsum et super omnem adrogantem, 
 ut humilietur ? sed fetidum opus. uestigiis insequar 
 set ferrata, si ualeo, caloe contundam ut uere dicam, res cum 
 re, causa cum causa, ratio cum ea quam putant ratione pugnabit. 
 oblocutos sacerdotes praeceptionibus regiis allegatis et 
 quoddam sacrilegium creditis, mali aliquid, cum caelestem 
 nesciatis, de terreni domini iussione sentiri, opponendo: quis 
 regi debuit dicere, papam oportuisse. synodum conuocare? certe 
 quod in hac parte constat exemplum ? illum praecipue, qui 
 criminosis multorum propositionibus iam iacebat; quem hoc 
 fuerat damnare quod argui, cui praerogatiuam caelitus adscriptam 
 hostium suorum oblocutio iam tulisset? ad hanc uos 
 dementiam malorum actuum per gradus suos incrementa

 

 
 
 
 traxerunt, ut hoc credatis esse lacessere quod conuincere nec 
 apud uos habeant a ueritate differentiam odia, quae plerumque 
 contra meritum inpetiti studiis non rationi obsequentia uota 
 concinnant? ubi est illud priusquam agnoscas, ne adiudices 
 quemquam? olim uos accepit grex positus in sinistra 
 collegas, apud quos ex praeiudicio excepisse sententiam 
 creditur qui meruit ad examen adduci et hoc est reum existere 
 quod libram disceptationis intrare.

Praelocutioni tamen optime diuinum subdidistis exemplum, 
 quod ita quadratis constat alloquiis, ut ipsum in eo Chrysippum 
 tenere lineam putes: peccatori dicit deus: quare 
 tu enarras iustitias meas? huic dicto conserentes quasi ad 
 sacerdotes apostropham: "quia beati Petri apostoli uicarius 
 aestimatur, prohibetis archiatrum eius corpori adferre medicinam: 
 quomodo uos animae eius curationem exhibere renuitis ?" 
 magnum per diuina ridiculum an maxima lamenta sint nescio. 
 uos alienae febri curam quaeritis, uos fatiscenti animae medelam 
 adhiberi cupitis et in leti proximitate positi uestri inmemores 
 de alterius salute tractatis. quid si illud uere uobis 
 a propheta dictum sit: numquid parum est quod molesti 
 estis hominibus, molesti estis et deo meo ? 
 et iterum: medice, cura te ipsum ? sed hinc alias.

 

 
 
 
 nouimus, quia sanari non potest conclamatus et inprobus in 
 profundum deueniens mira temeritate contemnit. sed credo 
 uiuit ia istis et in malae conuersationis suae morte consilium, 
 et potest optare quia alteri quod. ipse iam perdidit. 
 nunc recte nobis cum propheta dicam: omnia quae loquitur 
 populus iste coniuratio est, et timorem 
 eius ne timeatis neque formidetis. facessat a nobis 
 qui in nobis est pruritus iste linguarum, quos uere idem 
 propheta arguit: scribentes iniustitiam scripsistis. 
 non nos beatum Petrum, sicut dicitis, a domino cum sedis 
 priuilegiis uel successores eius peccandi iudicamus licentiam 
 suscepisse. ille perennem meritorum dotem cum hereditate 
 innocentiae misit ad posteros: quod illi concessum est pro 
 actuum luce, ad illos pertinet quos par conuersationis splendor 
 inluminat. quis enim sanctum esse dubitet quem apex tantae 
 dignitatis adtollit, in quo si desint bona adquisita per meritum, 
 sufficiunt quae a loci decessore praestantur? aut enim claros 
 ad haec fastigia erigit aut qui eriguntur inlustrat: praenoscit 
 enim quid ecclesiarum fundamento sit habile, super quem ipsa 
 moles innititur. sed hinc actibus uestris caelestem potentiam 
 putatis esse suffragio, quod ad praesidium beati apostoli adiutricem, 
 ut dicitis, dexteram commodatis. nescitis, stolidi, solem 
 facibus non iuuari nec ad praesidium diurnae lucis lychnos 
 accendi? scriptum enim est : scrutatur corda et renes deus.

Sed in illa parte quis argumentis uestris audeat respondere, 
 nisi quia sine arte dicitur uerum et fides mendacio sermonum 
 technis adsuitur? "cur" inquiunt "ad principem conuenistis, si 
 audiri non licebat inpetitum?" sic uos in stuporem pecualem 
 peccati nebula aut diuinus horror oblimat, ut uerecundam excusationem 
 aut fraude mens uestra transeat aut beluarum 
 pressa hebetudine non agnoscat? an forte aliud putatis fuisse, 
 quod dictum est, ipsum debuisse synodum conuocare, cuius 
 opus erat officio, ut uos uidelicet per pontificale examen 
 sententia diuina percelleret, quos a capitis sui conpage in 
 salutis detrimento insanus feruor absciderat P

Post Esau mentionem operi uestro nescio uerbis an latratibus 
 indidistis, conparantes ei antistitem uestrum, qui senioris 
 naturae beneficium unius cibi commutatione perdiderit et 
 primogeniti canam dignitatem amiserit faucibus obsequendo 
 ad ista quid referam, qui ex omni obiectorum parte concludor? 
 quis rogo uestrum Symmacho benedictionem, dum patri plus 
 deseruit, eripuit? cui tantorum munerum lacob uoce est conlata 
 nobilitas? quis ei uobis caeci parentis desideriis pariturus 
 Occurrit? quis uestrum deuotione sua genitorem uenerabilem. 
 captum oculis nulla fecit lucis damna sentire? nonne conlatione 
 tenebrarum uestrarum nox putatur per sudum rutilans 
 iubar ostendere et omnis obscuritas actibus uestris conlata 
 decorem solis adsumit? praeterea tunc Iacob quamuis

 
 
 
 gruentem moribus filii benedictionem tamen contulit iam promissam. 
 nunc quid his longius inmoramur, cum docendi non 
 sint qui calces stimulis intulerunt ? credite mihi, pacis inimica 
 sunt, inpuguationi non sunt idonea quae profertis.

Sed sequitur uinculum cum aenigmate, quod nescio qua 
 replicationis arte soluamus. Tullianae enim profunditatis pelagus 
 ingressi cumbulam nostram quaestionum flatibus per 
 litorum incerta transmittunt. in qua tamen Christo clauum 
 tenente portum ingrediar et singillatim de turbinibus uestris 
 uniuersa discutiam, habiturus in ductu illorum facultatem non 
 meam. aiunt enim: "si uera est episcoporum adsertio, sedis 
 apostolicae praesulem minorum numquam subiacuisse sententiae, 
 cur ad iudicium districta conuentione productus est?" 
 multum quidem annosa hic in nobis laborat infantia, cui ille 
 aduocandus est, qui ineluctatae nobiscum semper pondus propositionis 
 exsuperat, cum manifeste pro sacerdotibus cum propheta 
 clamitem: numquid gloriabitur securis contra 
 eum qui secat in ea? aut exaltabitur serra contra 
 eam qui trahit eam ? ut sit mihi illud suffragio diuinum 
 oraculum: quomodo si cessauit exactor, tributum 
 quiescit : ita contriuit dominus baculum impiorum. 
 tribue, domine, quod praedixisti in illis, ut sicut errat ebrius 
 et uomens, ita pereat incredulus qui infideliter agit. propter 
 hoc propheta uobis insultans uociferat: audite uerbum 
 domini, uiri inlusores. quisquamne causarum ex

 

 
 
 
 praecognitione sancit euentum et rabidis terminum positura conflictibus 
 sic metitur, ut pernix decisio, dum inquisitione esse 
 senior innotescit, fauorem censentis accuset P nunc paulisper 
 ore actibus annis indignus pontificali uoce uos arguam. nos, 
 qui statuta nostra non una apud uos uoluimus lance constare, 
 quibus de inpugnatorum qualitate lati sunt canones, apud quos 
 nefas est cana patrum definita transcendere, quibus scriptum 
 est in Carthaginiensi concilio, quod apostolicae sedis per 
 Faustinum episcopum, qui tunc ab ea missus interfuit, probauit 
 auctoritas, accusatoribus de inimici domo prodeuntibus 
 non credendum, in quibus odio succensa uicinitas per nutrimenta 
 arida flammam persecutionis exsuscitat et uniuersam 
 doli fabricam sumptu et machinis cohaerentibus secreta dispositione 
 conponit: istos quae domus euomeret qui scire potuisset 
 nostra collectio nisi praesentes et inpugnationis qualitatem 
 unde nisi ex scripta propositione didicisset? in quibus 
 sentinam criminum, dum simulato ferunt persecutionem se 
 debere criminibus, agnouisset?

Post illa, quae de accusatoribus prolata sunt, addidistis, 
 cur personae iussae sint praesentari, quas saepe imperialis 
 flagitasset auctoritas, ad defraudationem genii pertinere eius, 
 qui nunc in sede apostolica quasi in quadam arce consistit. 
 uere uobis dicit Sapientia: homo infirmus et exigui

 

 
 
 
 temporis ad intellectum non perueniet, sed laboret, 
 ut sciat quid acceptum sit apud dominum, et iterum 
 dicunt Prouerbia: qui odit se qui neglegit studia, inperitis 
 enim obuiat mors. quid illam quae ex uiperina 
 scientia descendit ignorantiam fingitis? quid adhibetis mira 
 latrocinandi arte praestigia simplicitatem fronte monstrando? 
 de uobis uere dictum est : qui loquitur mendacium, ex 
 propriis loquitur. istam laetitiae faciem ex iudiciorum 
 censura uenientem uafra prouisione sacerdotis uestri oculis 
 abstulistis, ut eum talibus aduersus acies uestras instructum 
 munitionibus et innocentiae in testimonio orbis tela deferentem 
 ab ipsis iudiciorum adytis pelleretis, prouidentes ut nec sine 
 inpugnatione insons uiueret nec haberet solacium de incorrupta 
 iudicum inquisitione pulsatus. uos praefato et dedistis et 
 inuidistis examen, cum uno eodemque itinere a uobis disceptationum 
 dubia subire et prohibetur et cogitur et per singularem 
 callem ad causam arcendus euocatur, ne manifestam 
 salutem aut non lacessitus obtineret aut subriperet absolutus. 
 adulescentiae meae memini me legisse temporibus de quodam 
 dictum : exuli exilium imperas nec das uos inpetit 
 prophetae sententia: isti sunt ui.ri qui conturbauerunt 
 terram et qui concusserunt regna, et iterum: excidentur 
 ramusculi eorum falcibus, et quae derelicta 
 fuerint, abscidentur, et rursus: dum non

 

 
 
 
 speratis, ueniet contritio uestra et comminuetur multitudo 
 uestra, sicut lagena figuli nec non propheta ad 
 hanc causam specialiter locutus intonuit: dominus inclinabit 
 manum suam, et corruet qui fert malis auxilium 
 et cadet cui praestatur auxilium, simulque 
 omnes consumentur. redeo tamen post uetusta exemplorum 
 suffugia ad nouellas canonum definitiones. clamat in 
 alio loco Carthaginiense concilium: quascumque ad accusationem 
 personas leges publicae non admittunt, 
 his inpugnandi alterum et nos licentiam submouemus. 
 quaero a uobis, uiri, quibus indita est ad unguem 
 polita perfectio, cuius condicionis fuerint ista mancipia, 
 quae postulata scriptis principalibus intimastis? si ea seruilis 
 adhuc in potestate alterius catena retinebat et nulla ab 
 obscenae obligationis conpedibus uestigia in libertatem missa 
 laxabant, uel uobis disceptantibus fidem aliquam praedictorum 
 uerba portassent? sed, credo, replicabitis: ueritatem, 
 quam sponte prolata m illis non habere non poterat, hanc 
 diuersis crucibus e latebris suis religiosus tortor exegerat, 
 ut, dum poenis corpora soluerentur, quae gesta fuisse nouerat 
 anima non celaret. sed quaeso primum ad leges publicas, 
 deinde ad iudices ora conuertite, qui possunt in defensione 
 sua sic eloqui: nos, quos dei seruitium post istarum rerum 
 abiectionem fecit ingenuos, qui seruulorum insultantium

 

 
 
 
 contumelias aut despicimus aut ridemus, quibus scriptum est de 
 famulis per apostolum: mementote quia uester et illorum 
 dominus in caelis est, ad haec saeculi mala reuocabimur? 
 faciendum a nobis est quod facientem alterum profanum 
 esse contendimus? quod per ministerium iussionis et 
 manus alienae incestaret aspectum nostrum, nostro peragetur 
 imperio? nolite hanc ad uniuersas ecclesias mentem rapacium 
 luporum more et natura seruare, quia postquam nos maculasset 
 forte pro desideriis uestris cruenta discussio, effectum 
 in his, quo tenditis, non haberet. sed dicente nobis propheta 
 ponamus circulum in naribus uestris et frenum 
 ia labiis, et reducamus uos in uia qua uenistis, 
 qui eodem propheta adserente inpugnamini, qui dicit: erunt 
 quasi non sint, et peribunt uiri, qui contradicunt 
 uobis.

Hoc etiam nouo aduersus nos subdidistis inuento, ipsum 
 dominum et redemptorem nostrum seruorum subisse iudicia 
 et caeli operatorem particulae cuidam sponte subiacuisse terrenae, 
 dum testatur et loquitur: homo Iuda et qui habitas 
 Ierusalem, iudicate inter me et uineam meam. 
 hoc etiam beatum Petrum, hoc Paulum apostolum non horruisse 
 narratis et illam uestram elegantiam ad ius pertrahitis 
 exemplorum nexibus praecedentem, quasi uobis in hac parte 
 remanserit cum renitente contentio et ualidis facundiae uestrae

 

 
 
 
 digitis exigantur oblata. Samuelem etiam prophetam mirificum 
 de conscientiae suae serenitate uulgi dicitis inplorasse testimonium. 
 quid enim Samuel dixit? scire dominum, quod nullius 
 umquam substantiam, nullius pecus abegisset, aduersatum 
 se muneribus et, quod est supra hominem, sponte uenientia 
 dona uitasse, prouidens scilicet, ne per suspicionum praeiudicia 
 opinionis damna pateretur. postremum sub diuina adtestatione 
 patefecit innocentiam, ne humanum subiret examen. redemptor 
 noster iudicium, quod inter se et uineam suam optat euenire, 
 dum uestra in praesenti negotio mala respicit, magis inplorat. 
 sanctus Athanasius Alexandrinae urbis episcopus, dum participum 
 uestrorum argueretur inuidia, agnoscens sibi per contumeliarum 
 multitudinem exercitium contingere, non timorem, 
 uere ad coronae pretium iunxit quod de dignitate submisit, 
 et ante caelestem de absolutione sententiam personam rei 
 innocentiae bonus aestimator inpleuit. sic enim Christi milites 
 sudore suo honorum sibi incrementa parturiunt, dum concessa 
 fastigia celsiore humilitate castigant, inde laudum cumulos 
 mercaturi, unde indepta culmina sublimi parcitate moderantur. 
 sed quamuis beatum Athanasium Romano antistiti, quantum 
 nosse datur, inparem locus ostendat, facto tamen in negotiis 
 conparantur. ille praesto fuit iudicibus: iste, quantum et uos 
 dicitis, aduocauit. ille intentatam discussionem ut dei famulus 
 non refugit: iste triumphi sui spem in discussorum collectione 
 constituit. sed quid his longius conlationibus inmoremur?

 
 
 
 iudicia et iste uoluit amauit adtraxit ingressus est et, quod 
 posset fidelium corda doloris iusti aculeis excitare, uenerando 
 concilio auctoritatem etiam contra se, si mereretur, indulsit. 
 quis in hac allegationis ipsius fronte nesciret fultum ad coepiscopos 
 puritatis testimoniis conuenisse, qui hoc, quod districtioni 
 eorum minus licebat, exhorruit, aestimans illud magis 
 quolibet modo labefactandum, quod statuisset censor inualidus? 
 quid praefatum incessitis canina loquacitate ? quid laeditis non 
 merentem P uotum eius est quod uestrum putatis esse terrorem, 
 sed astutior in uobis quam in Athanasi aduersariis nouelli 
 uirus serpentis insibilat. illi nescierunt quod uos optime calletis, 
 qualiter triumphus tolleretur inpetito. illi prouocatum, 
 ne audiendus non occurreret, formidabant: uos moram quam 
 habebant examina non ferentes uenientem iaculis reppulistis 
 et taedium uobis de sententia praeparatum armorum ultricium 
 adsumptione conmutastis. o malorum commemoratio, quae 
 uocem et praestat et subruit, dum illos quos in clamorem 
 coegerit eorum etiam grauitate facti uerba confundit.

Quis patiatur uos aequo animo garrientes ? ergo nos secundum 
 adsertionem uestram nouellae utilitatis commoda non amamus, 
 dum definitis senioribus praestamus obsequium ? hic tota ingenii 
 uela suspenditis: hic resupinae ceruicis ex secessu pectoris 
 quicquid habuit flaminis ructus euomuit. aiunt enim: "Moysi 
 a uobis ieiunia et Helisaei miracula quae egit, dum mortuum

 
 
 
 suscitauit, si annosa tantum sectamini , condemnantur". quid 
 hic rationis inuenit scrutator idoneus? non si auri pallidus 
 inquisitor occurrat, in sensibus uestris latentium uenarum 
 motus inueniat et insuetis lucem latebris sermonum fossor admittat. 
 idcirco ergo cana, miracula non probamus, si iuuenilibus 
 consensum non praebemus excessibus? si seruum domino, 
 discipulum magistro euangelii memores subiugamus, quicquid 
 potuit prodesse neglegimus? alia sunt, inprobissimi hominum, 
 quae ad usum recentem sine iniuria uetustatis adhibemus.

Nouam deinde culpam et quam inuestigatio nostra transierat 
 reclusistis: "quare papa sine exempli instituto praecedentis 
 synodum conuocauit, ut de criminum eius obiectione cognosceret?" 
 post haec nos falsitatis arguitis, cur a principe, quae 
 in praefato negotio scripta sunt, dicimus postulata. praesta, 
 domine, ut labyrinthi huius sine errore sinuosos superemus 
 anfractus: dirige semitam, quam flexilis coluber iuxta fabricam 
 proprii corporis aut mentis operatur, ut uere dicamus: dominus 
 uirtutum nobiscum, adiutor noster deus Iacob, 
 et cum Salomone exultemus dicente: equus paratur in die 
 belli: apud dominum est autem omne praesidium. 
 superforaneum quidem est absurdis respondere propositionibus 
 dicente propheta: ne respondeas inprudenti ad

 

 
 
 
 inprudentiam eius. sed si quid contemptus transierit, uereor ne 
 quasi ualidum putetur non tetigisse formido. melius nobis est 
 cum beato Paulo insultationis causas incidere et plena uoce 
 testari: factus sum insipiens, uos me coegistis. hoccine 
 ergo nullo constabat exemplo, ut sacerdotum papa concilium 
 conuocaret, cuius arbitrium est collectio synodalis ? aut 
 parua erant, quae de uestris cum hac multitudine facinoribus 
 damnarentur ? nonne directa uerba sunt canonum, quicumque 
 clericorum ab episcopo suo ante sententiae tempus pro dubia 
 suspicione discesserit, manifestam eum manere censuram? ad 
 huius rei ministerium deuotum deo oportuit agmen occurrere, 
 ut perditi et profligati gregis ulceribus medicorum exercitus 
 subueniret, quia quotiens morborum uiolentia celeri gressu ad 
 animae secreta festinat, obuias manus adferre non potest salutare 
 consilium nisi ex collatione multorum. nam et hoc a rege 
 nostra poposcit allegatio, ut abscisis clericorum praeiudiciis 
 de accusatorum papae merito per humanum os supernum iudicaret 
 imperium. uideamus tamen, si placet, et illas didascalici 
 libelli uestri relegamus argutias habentibus etiam nobis ante 
 oculos patrum sanctiones, quibus excessuum uestrorum sentina 
 ponderetur. lex ecclesiastica pontificem ab aliis accusatum, 
 priusquam sub luce obiecta constiterint, exigit non relinqui. 
 uos uero diuini, ut puto, iuris memores, qui leuia errata despicitis, 
 qui peccati nobilitate gaudetis, ne una uos ex desertione 
 sacerdotis culpa respiceret, accusastis cum incrementis

 

 

 

 
 
 
 delictorum. ad hanc uos ualitudinem ille, qui est praeuius 
 uester, adduxit, ut post desolatum, post inpetitum pontificem, 
 sine ullius uigore sententiae totius paene Italiae inprobandam 
 antistitum crederetis esse censuram : quomodo quidam dixit 
 de cohorte uestra: 
 festinantem animam morti non credidit uni. 
 potesne, mens indocilis, criminum iam ditata successibus, a 
 detestabili proposito uelut effeta feriari ille uos his locupletes 
 malis effecit, cui elationum copiae opes angelicas sustulerunt 
 et diuinum censum nocendi quo exuberat thesaurus 
 inuidit.

Sed promissi memores uniuersa, quae operi ipsorum recolimus 
 inserta, tangamus. arguitur stilo splendidissimo papa 
 Symmachus, quare conuentionem praeueniens cum populorum 
 coetibus examen intrauerit et postea iudicia, cum euocatus 
 quater fuisset, spreuerit. sic a uobis ueri discessit affectio, 
 ut mendaciorum nebulis orbis testimonium putetis inuolui 
 et fallaciae peniculo depicta uerba plus uirium credatis habere, 
 quam ueritatem Roma quam retinet? ergone ille disceptationem 
 uel inportunus adiit uel expectatus aufugit? ergone illam multitudinem 
 deuotae deo plebis non pro fidei diligentia Christiana

 

 
 
 
 magis expectatio quam furor euocauit? quisquamne ad inferendam 
 uiolentiam currens lacrimas comites habet et qui 
 studet esse formidini uultum timentis ostendit? multitudo illa 
 iuncta sacerdotis officiis adtulit ad nos lamenta, non iacula, 
 nec uenit telis minax, sed fletibus miserabilis, una tantum 
 intentionem uestram ostentatione grauatura, quia uberibus 
 oculorum fluminibus demonstrabat, quam esset per acerbitatem 
 uestram condicio dolenda pulsati, et in sobrietate uenerandi 
 examinis adflictione propria commendabat quem uoce non 
 poterat. sed habetis manifestum ex hac re qui bilem furor 
 accendat, quia paene absolutus ad iudicia uenit, pro quo orbis 
 inlacrimat, et dum rebus extraneam in praedictum inuidiam 
 sermone colligitis, paulisper reuerentiae nostrae diu ceruix 
 superba submittitur. sacram enim congregationem tunc uocatis, 
 quando extinctorem nostrum Symmachum uultis adserere, et 
 crudeli pietate honori nostro putatis adcrescere quod residens 
 in ecclesiarum arce perdiderit. nos ista non solum non sensimus, 
 sed diuersa sentimus: ad alios magis tutelae uestrae 
 uenena conuertite. non habet testimonium defensoris qui 
 repugnanti inpendit oris obsequium: perdit quam esse putat 
 beneficii gratiam qui aliquid praestat inuito, quia non est 
 munus nisi quod uelis accipere.

Nunc longa non opus est admonitione iam perditis: odium 
 debemus operi, de cuius iam non superest quod damnetur auctoribus. 
 mulierum turbas adseritis urbanis coloribus cum praefato 
 ad iudicia conuenisse, et ilia uestra subtilitate ostenditur 
 sexus qui maiorem antistiti debuisset affectum. profanissimi

 

 
 
 
 hominum, scriptum retineo: aliud est male dicere, aliud 
 accusare, et prophetam dixisse: reprobantes uerbum 
 sperastis in calumnia et in tumultu, et estis in 
 eo: propterea erit nobis iniquitas haec sicut interruptio, 
 quia pro nobis dicit deus: eos uero, qui iudicant 
 uos, ego iudicabo. et iterum ad seruos suos dicit: nolite 
 timere obprobrium hominum et blasphemias eorum 
 ne metuatis. rursus etiam uobis clamat: accedite huc 
 semen adulteri et fornicarii: super quem lusistis, 
 super quem dilatastis os et eiecistis linguam? numquid 
 non uos fili scelesti estis, semen mendax?

Quae quibus copulatis, aduertite, dicentes: "indicta causa, 
 derelictis defensoribus papa discessit", fori nobis in negotio 
 praesenti et platearum quarum estis hypocritae exempla proponentes. 
 nobis scriptum est per Paulum apostolum: quibus 
 crucifixus est mundus, quid illis cum foro? sed ista 
 nescitis aut, quod est grauius, nota contemnitis. peregrinum 
 credo aliquid et a ratione separatum postulans papa discessit. 
 nonne hoc sperauit pro statu labentis ecclesiae pastorali cura 
 constrictus, quod et religiosa prouidentia et causae ipsius ordo 
 flagitabat? quae enim iudiciorum forma praecesserat, ut nobis 
 hostiliter disruptis, etiam per suggestionem uestram sublatis 
 ecclesiae opibus, qui diu fuerat cibus esurientium famis mancipium 
 uideretur effectus, dum alimentis distributor egebat, 
 ut fieret in dominatu seruitus et in seruitute dominatus? quae

 

 
 
 
 hoc qualitas praecedentis aeui per memoriam in medium 
 transacta reddebat? qualis habuit effici ex censura conuictus, 
 in quo causam adiudicatio praecedebat? non fuit priuilegium, 
 quo spoliari potuit iam nudatus. unum uobis putastis residere 
 in sacra collectione subsidium, ut ad tuendorum inmanitatem 
 criminum sacerdotes uobis comites iungeretis et fieret inpunitum 
 facinus pollutione multorum. numquam conuenienti 
 tempore censor adsciscitur, qui ad decisum paene negotium 
 conuocatur: criminosi etsi est meritum, tollit accusator, qui 
 in eo plus furori suo uult licere quam iudici. dicit enim uos 
 inpetens propheta : haec est pars eorum, qui uastauerunt 
 nos, et sors diripientium nos. ite, angeli 
 ueloces, ad gregem conuulsum et dilaceratum et 
 populum terribilem. ad uos angelus missus est, scilicet 
 per sacerdotes, quorum uoce atque merito perferenda Christo 
 dona suscipiunt et placato dominante inpetrata mortalibus 
 uota concedunt, per quos uobis oblata sunt munera repudiata 
 concordiae, qui poenam merentibus dilectionis praemia detulerunt, 
 qui dum se considerant, in nullo quod merebamini respexerunt.

"Quis eum" inquiunt "uidit cum accusatoribus suis aperta, ut 
 aiunt, pugna confligere?" inpudentissimi hominum, quem cum 
 quibus uultis decertare, respicite et utriusque partis, si quid 
 salutis in uobis resedit, loca tempora personas adtendite: et 
 si uos nefarie congesta cordis adhuc praui non subegit

 

 
 
 
 opulentia, oculos ad deum paulisper adtollite et uel breui tempore 
 sinistri monitoris iussa contemnite. agnoscitis summi regis 
 praeceptionibus uos in his, quae merito plectenda sunt, non 
 muniri, quia quamuis responsi qualitatem dictent dogmata 
 postulati et petitio dum existit praeuia quae sint secutura. 
 describat, numquam tamen cassibus uestris libera regnantis 
 uerba cepistis, numquam desideriis per aucupia calliditatis 
 imperialia uobis scripta militarunt. quotiens uanis hiatibus 
 nocendi inefficax morsus increpuit ? quotiens de accusato quicquid 
 spe tenuistis effugit et uacuos imago praesumptione 
 occupata deseruit? deo gratias, qui hanc prouidentiam indidit 
 ei, cui rerum humanarum summa conmisit. spes certa quietis 
 est et salutis perfecta in gubernatore sapientia. puppis, cuius 
 magister ad claui regimen intellectus dote praeparatur, ubique 
 stationem, ubique portum habet in fluctibus. certa est generalitatis 
 securitas, quando rempublicam nobilibus regit artibus 
 institutus. scit imperatoris nostri caelo infusa dispensatio obuiam 
 manum famosis in fallendum ingeniis exhibere. labore 
 apud eum non opus est, quem sortita est olim nuda ueritas 
 defensorem. cessent impii conmenticia apud illum simplicitatem 
 fraude mentiri: quicquid se aduersus iustitiam mouerit 
 mox tenetur: nihil apud praedictum tutius innocentia est: 
 legatione ualida utitur qui aequitati res congruentes insinuat: 
 quae grauis est plerumque principibus inpugnatio, minus

 
 
 
 fidelium blanditiis non legatur. sed haec deo melius narrantur, 
 a quo frugis huius planta descendit

Ad uos me reducit propositi operis non amica condicio, qui 
 melioribus hactenus operam uolui nauare sermonibus, dum 
 captiuam orationem exigit imperiosa necessitas. dixistis enim: 
 "quomodo de causa uel qualitate eius primitus tractabatis, cum 
 necdum haberet synodus firmitatem ?" o frontem dictionis inmundae 
 et faciem libelli, quam non sola maculauit inperitia. 
 tractatus nostri prouinciam et narratis et quaeritis. hinc 
 eramus nempe dubii, quia, quemadmodum loquimini, non habebat 
 synodus firmitatem: transibat negotii qualitas audituros et 
 plus adhuc remanserat in reuerentia pulsati, quam esset ia 
 nostri integritate collegii.

Deinde pro quaestionum tormentis uenerabilem Laurentium 
 et Petrum episcopos a communione papae se suspendisse replicatis 
 et quicquid prouidit cautio conuocatorum ducitis ad 
 crimen inpetiti. ullone ergo tempore, dum celebrarentur ab 
 his sacra missarum, a nominis eius commemoratione cessatum 
 est ? umquam pro desideriis uestris sine ritu catholico et cano 
 more semiplenas nominati antistites hostias obtulerunt? aliquando, 
 quod capiti uestro adscribatur, facta est apud deum 
 offensa per gratiam et extitit nutrix ueniae peccati mater 
 oblatio? fuerunt quidem corporis tantum conuentione separati, 
 quos loqueris, animarum tamen praesentiam non uitarunt. si

 
 
 
 eos putas a consortio mutuo dissociatos, quos fibula religionis 
 pio mordens dente coniungit, procul te ab aestimatione 
 culparum duxit affectus. mandati caelestis habitatio nos 
 aut miscet aut separat : non interest quae interualla, nos segregent, 
 si uno in supera mansione conclaue retinemur. uere 
 hinc conicimus esse uos seruos uentris et corporis, et per hanc 
 sententiae uestrae uilitatem declaratis mancipia uos esse terrena. 
 scriptum est enim: animalis homo non percipit 
 quae sunt spiritus.

Fost haec uersis in fugam ordinibus lymphatici more sermonis 
 addidistis: "ergo concilia sacerdotum ecclesiasticis legibus 
 quotannis decreta. per prouincias, quia praesentiam papae non 
 habent, ualitudinem perdiderunt?" legite, insanissimi, aliquando 
 in illis praeter apostolici apicis sanctionem aliquid constitutum, 
 et non de maioribus negotiis, ad conlationem si quid occurrit, 
 praefatae squis arbitrio fuisse seruatum. sic enim habes: si 
 quis episcoporum iudicio prouinciali depositus 
 fuerit, Romanum papam, si placet, rursus appellet, 
 et ipse, si uidetur, reparet iudicia in opitulatione 
 damnati. ecce enode est, quod ad laqueum praeparastis, 
 nisi forte artissimis in illa parte nexibus adstringamur 
 et replicationum nobis itinera non patescant, dum callis 
 ante peruius dumetis nouella interclusione uestitur.

His enim nos eloquii uepribus, dum gradimur per plana, 
 retinetis, cum dicitis laesum principem, quare adtributum 
 uisitatorem contra ecclesiasticas regulas prima uoluimus fronte 
 discedere, ut nihil amplius liceret tunc uitiis, ne duresceret 
 lolium, ne profana messis nulla disciplinae ante maturitatem 
 succisa falce decumberet et putaretur licere quod iudices non 
 uetabant. unde ex aperto constat, nulla uos extra praestantiam 
 piissimi regis, quam frustra desideratis noxae copulari, exemplorum 
 auctoritate fulciri. superest, ut et ipsum doceam 
 in his excessibus, quod bono uniuersitatis contigit, non teneri, 
 quia directum non occasionem litis nec fomentum iurgii, sed 
 causam uoluit esse concordiae, praeuidens scilicet, quod nisi 
 simplicem iussionum suarum tutela uallaret, cito in escam 
 diseidii toxica uestra subriperent. scriptum est enim: uir 
 simplex credit omni uerbo. idcirco mandati limitem 
 fixit, quem nulla liceret transgressione uiolari. praefatum ad 
 beati Petri basilicam, mox Romam perductus fuisset, mandauit 
 occurrere, faciens de sacerdotis uoto regis imperium. quis 
 enim non putaret pontificem sponte pariturum in ea parte, 
 quam licere sibi princeps non credidit, etiam si uetaret? ibique 
 papam ab eo salutatum suo ore iussit adfari, ut traderet 
 coepiscopo mancipia nullis subdenda tormentis, seruanda profecto 
 ad disceptationem synodalis examinis. o castitatem praecepti, 
 quae dum facem praesentibus praefert temporibus, in 
 umbram cogit antiqua, quae rapit lumen ueteribus inauspicato

 

 
 
 
 splendore nouitatis! quis hoc lingua diues cuiquam merito 
 pauperi uel opinionis fabricator adiunxit? quis taliter commenticiis 
 laudibus locupletauit fama dominum actuum suorum 
 ueritate mendicum? non derogo uobis de scriptoribus, quorum 
 beneficio contigit ornata ad nos maiorum gesta perduci: sed 
 dei beneficia non tacebo , quia princeps noster rebus superat 
 decora sermonum. obnoxiam linguis gloriam non requirit: ad 
 laudem suam incuriam credit esse quod iungitur. respicite 
 quasi libra qua dispensatione uenerabilis causarum trutinator 
 inspexerit, ut cum petitioni uestrae effectus artifex praestaretur, 
 in omnibus tamen iura ecclesiastica custodiret. quae ad hanc 
 aestimationem quamuis acutiora ceteris corda sufficiunt? uno 
 tempore, una scriptione, sine aequitatis detrimento desideria 
 uestra supplentur, et eadem carta ad ministerium religionis 
 et uestrum destinatur ad gaudium. boni enim principis praeuidit 
 inquisitio, seruilem adsertionem innocenti examine non 
 probandam. in electione enim uenerandorum iudicum ipse 
 accusantes extra ordinem reppulit, ipse ad spem retulit accusatum.

Videamus tamen, ista si facta sunt, si dei inimici etiam 
 terreni domini non fuistis, dum Christum et regem parili 
 temeritate despicitis et unus uobis ad utramque contumeliam 
 ductus est criminum. destinatus antistes ab ipse conplendae

 
 
 
 iussionis confinio oris uestri spiris abripitur et ad incentiuam 
 confusionis aptatur, qui paci militaturus aduenerat. inuisis 
 beati apostoli liminibus ad usum furoris uestri iam nescius 
 sui aduocatur, et illud quod ex omnibus orbis cardinibus deuotos 
 adtrahit positum in uicinitate transitur ecclesiarum 
 fundamentum: adiri non permittitur structura mediocris. tunc 
 spem bonorum fructuum perdidit a radice separatus. dicatis 
 forsitan, apostoli genio decerpi, si putatur caeli ciuis terrarum 
 locis includi. tamen quamuis benedictio poscentibus ubique 
 praestetur et exigat praesentiam martyris fides et deuotio 
 supplicantis, negari non potest, diligentiae natali solo plus 
 tribui et maiorem affectum loca impetrare, de quibus ad superna 
 transitur. quam fidem allegationi curationum multitudo 
 iam praestitit, et utimur post obsidionem diabolicam testibus 
 iam sanatis. haec licet per redemptorem nostrum in toto orbe 
 celebrentur, est tamen non modica monumenti illius per frequentiam 
 conparata nobilitas , quia per eum qui hominem 
 mutauit in angelum inlustrari potuit natura telluris. hanc 
 uisitatori uestro inuidistis gratiam, aestimantes quia errorum 
 uestrorum sectator esse desisteret, si reuerendae passionis 
 penetralia contigisset. ecce non habetis in regia auctoritate 
 subsidium : , ecce post caelestem commotionem iuste et et 
 principalis, quam sperni fecistis, censura percellit.

Videamus si superest aliqua de regulari propositione de 
 fensio. "uisitatores" inquiunt "et aliis episcopis ipse dedit, et 
 iustum est, ut facti sui lege teneatur". non uos in hoc titulo

 
 
 
 falsitatis incesso, diu mendaciis adhaerentia uerba non arguo: 
 dico tamen, latorem iuris definitionis suae, nisi uelit, terminis 
 non includi, et nisi princeps fastidii summa moderetur, frustra 
 ad illud quod dederit ius uocatur. lex probitatis et mentis 
 est, quae hominem uiuentem sine lege castigat: proprie moribus 
 inpendit qui necessitati non debet disciplinam. aliorum 
 forte hominum causas deus uoluerit per homines terminare: 
 sedis istius praesulem suo sine quaestione reseruauit arbitrio. 
 uoluit beati Petri apostoli successores caelo tantum debere 
 innocentiam et subtilissimi discussoris indagini inuiolatam 
 exhibere conscientiam. nolite aestimare eas animas de inquisitoribus 
 non habere formidinem, quae deus prae ceteris suo 
 reseruauit examini. non habet apud illum reus de allegationis 
 nitore subsidium, quando ipso factorum utitur teste quo iudice. 
 dicas forsitan: omnium animarum talis erit in illa disceptatione 
 condicio. replicabo uni dictum: tu es Petrus, et super 
 hanc petram aedificabo ecclesiam meam, et quaecumque 
 solueris super terram, erunt soluta et in 
 caelo, et rursus sanctorum uoce pontificum dignitatem sedis 
 eius factam toto orbe uenerabilem, dum illi quicquid fidelium 
 est ubique submittitur, dum totius corporis caput esse designatur, 
 de qua mihi uidetur dictum per prophetam: si haec 
 humiliatur, ad cuius fugietis auxilium, et ubi relinquetis 
 gloriam uestram ?

Quid si inmunda mihi labia habenti et nullis succensi

 

 
 
 
 carbonis, ut Eseiae concessum est, undis abluta ipsum ad possessionis 
 suae tuenda priuilegia Petrum apostolum liceret euocare 
 et quod agit precibus humana uoce loqueretur ? quem 
 si audiretis, haec diceret: "fili hominum, usquequo graues 
 corde? ut quid diligitis uanitatem et quaeritis 
 mendacium ? scitote quoniam mirificauit dominus 
 sanctum suum. quid stabilita Christi manibus cupitis 
 fundamenta subruere ? quid canum possessionis genium illius, 
 qui per culpas iuuenescit, ariete pulsatis, et diuulsione ecclesiastici 
 gregis nouis me et post carnem passionibus subiugatis? 
 inauditum sacrilegii genus est, quod mentitae religionis honore 
 coloratis : dehonestat uenerandi reuerentiam nominis qui adiutorem 
 se in his, quae in deum iactat conmissa, pollicetur. contumeliae 
 genus est, quasi in solacio adesse sublimi, iuxta 
 apostolum: tu quis es, qui iudices alienum seruum? 
 quid auribus inperitis inluditis et grauiorem uindictae speciem 
 facitis esse quam culpae? si odium debetis excessibus, uos 
 mundate. cur liberius condemnatis scelera quam uitatis? sui 
 inpugnator est qui fornicationis officiis urguet adulteria et 
 per animarum stupra carnis accusat. scriptum nempe retinetis: 
 maledicti omnes qui fornicantur abs te. foeda ergo 
 a nitore domini sui obligatione dissoluitur qui statutis caelestibus 
 minus mera fide dependit officia. possessionis nostrae

 

 
 
 
 uobis, ut uideo, claritas mouit inuidiam, quam simulata in 
 malis possessoris indignatione transfertis, dum desudatis inpendiis. 
 arcem, qua fuistis conspicui, crebris labefactatam 
 ictibus, nisi obsisterem, proposuistis subruere et caelo stabilitam 
 machinam, quanta sit, ostendere per ruinam. nolite 
 praestolari de clade uestra uictoriam: nolite triumphum superando 
 perdere meis laboribus meo sudore quaesitum. quicquid 
 ad tropaeum ducit, obtinui: quicquid uos inlustres faceret, 
 in sede congessi. uobis tribuit claritatem fax ista quam uiperino 
 liquore putatis extingui. in perniciem propriam accenditur 
 qui sic saeuit in gratiae suae germina, ut plantas abscidat: 
 liberior iusto iracundia plus quam alios lacessit auctorem".

"Symmachi quos uocatis excessus, si sunt, illa qua et 
 uos expectatione sustineo: nefas est peccantem patientiam 
 iudicis non amare. quid nisi ultionem flagitat, qui dum reus 
 et ipse sit, uindictae in altero moras accusat? haec illis a me 
 uox debetur studiis, quia deum dixisse teneo, pronum esse 
 hominem in malitia et omnem carnem amicam esse peccatis. 
 nolo occasione personae innumeris datura dignitatem fiat in 
 abiectione possessio, ne, dum homo incessitur, lex diuina frangatur. 
 mihi credite, si sunt ista quae dicitis, respicio, quia et in 
 illis, de quibus nihil tale dicebatur, quid fuisset inspexi. errat 
 qui falli deo proximum credit: mihi uindictam, ego

 

 
 
 
 retribuam, dicit dominus. uos potius olim fili, de quibus 
 spiritalis uentrem partus onerabat, ad abiuratam redite concordiam 
 : pio uos sinu, sicut habuit hactenus, ecclesia mater 
 accipiat. numquam est sera correctio: scit diu expectare inmodico 
 labore quaesitos: nescit pro uilibus despicere magno 
 pretio conparatos. multis gradibus recursus est ad salutem: 
 praeter desperantem nullus excluditur: fructus ueniae proximus 
 eat coronae. nolite Symmachum papam pressuris uestris iuuare : 
 si reus est, mihi credite, cum cessauerit humanae inpugnationis 
 ministerium, diuinum mox succedit arbitrium. nonne in splendidissimi 
 cognitoris lance praedicto aut poena debetur aut 
 praemium? syllogismos a me sermonum et schemata non quaeratis. 
 antiquo adhuc utor reti post hominem et inrisam a sapientibus 
 saeculi cumbulam non reliqui. illa me per mundi 
 freta sustentat: ditat probatum in captione hominum rete, 
 quod cernitis".

"Redite ergo, quia fuga uos nec dum essetis agrestes 
 eripuit: currite ad ouile, ne luporum uos exponatis insidiis, 
 ne per moram amittatis gratiam sponte uenientum, quia 
 contemptam inuitationem gehenna subsequitur. ego si quid 
 dulcedinis ut pater debui, si quid districtionis ut adtributus 
 a deo magister inpleui, prouidete ne diutius qualemcumque 
 crucis meae angulum rara Leuitarum corona circumdet, 
 ne dolenda etiam extraneis in longum solitudo dominetur, 
 ne labor uteri mei sterilitatis uice hostilem peperisset

 
 
 
 familiam et numerosa proles per sinistros actus infecunditatem 
 parientis ostendat. pauca sunt quae adserui, sed quanta ex his 
 pendeant aestimate. uenite, fili, audite me: timorem 
 domini docui uos. Romam respicite, quam ab idolorum 
 seruitute sine auri , sine argenti pretio liberam sanguinis 
 Christi fecit effusio, cui etiam meam seruuli sui mortem iussit 
 inpendi, quae per multa tempora famosis cultum delubris 
 exhibuit, quae diu uenerata est in imaginibus daemonum quem 
 laborante censu indiderat manus magistra terrorem, quae suspexit 
 potestatem numinum emptam pretio metallorum, cui 
 sublimiores deos peperit exercitatior manus artificis et diuinitatem 
 quam homo per fabricam contulit apud homines dei 
 habuit forma maiorem. ecce iam Christo propitio ad nouas 
 fornaces simulacra redierunt : ecce iam de obsoleta superstitione 
 usus uester accipit quod laetetur, dum de ueteri tonante noua 
 merito uascula praeparantur. quid hanc adnitimini interrumpere 
 quietem? quid ludere uanis intentionibus felicitatem ? 
 excusationem non habet furor iste, si creditis: non interest 
 quibus itineribus ad mundi principem currat qui a sancta 
 unitate desciscit: pingues hostias litat diabolo qui contristat 
 ecclesiam. uanas ergo repudiate tendiculas: simplicem habet 
 defensionem pacis affectus: nimis armatus est qui illa quae 
 aduersarius concordise ministrat tela contemnit: sufficit contra 
 omnia iacula iurgiorum fidei nuda oppositio. quid Eulali et

 

 
 
 
 Bonifaci tempora, dum malorum solacium quaeritis, reuocatis 
 in medium ? quid incrementis excessuum praesentatis uetusta 
 contagia et per iniquam uoluntatem senectuti in operiendis 
 delictis facitis nil licere ?alia tunc fuit causa discordiae, et 
 nisi narrando cogerer sustinere transacta, ostenderem uobis 
 nullum euenire solacium de conparatione factorum, quia illos, 
 quos ad pontificale fastigium intentioni obsequens feruor euexerat, 
 utrosque reppuli, hunc elegi, quia de illis teste exitu 
 nemo mihi placuit : de istis contra regulas nitentem profugum 
 feci, prouectum legitime mundo impugnante seruaui. scitis 
 ista nec noua sunt, quia, dum ille truditur, iste firmatur, 
 uester mihi militauit adsensus".

"Deinde cur in perniciem uestram laeditis sacerdotale concilium 
 ? cur laceratis sententiam, in qua inspirante Christo 
 oracula superna patuerunt ei inter deum atque homines 
 interpres extitit lingua pontificum ? quid generalis ecclesiae 
 dolorem facitis quamuis in principali tamen in una conmissum 
 ? illa enim caeli curia uariarum dotibus aucta curulium 
 et multo redemptoris nostri auro ostroque decorata 
 nihil M illa decisione auctore se protulit, sed per humanae 
 linguae ministerium diuino militauit imperio. intellexit non 
 esse suum quicquid inpulsa constituit: nihil habet in illa 
 sententia, nisi unde de sola deuotione gratuletur : peregrinum 
 stilus sensit eloquium, inde sumens solam gloriam, quod infusa 
 sibi et seruauit et coluit. quid his de exemplis-

 

 

 
 
 
 euangelicis praeparastis calumniam? sicut de uobis scriptum est: 
 errauerunt ebrietate, nescierunt uidentem, ignoranerunt 
 iudicium. nam dam profanis memoratos uerbis 
 caeditis, et inscitiam proditis et liuorem. isti ergo resurrectionem 
 corporis quam praedicant non credentes haereticis 
 se miscuere contagiis ? isti quod abiurant linguis corde sectantur ? 
 ergo quia dixerunt, eum timendum esse, qui potest 
 corpus occidere et animam mittere in gehennam, ideo a fide 
 aliena texuerunt? ecce profundam inperitiam! en beatum 
 Lucam,. cuius potestis adsertione conuinci, qui clamat: timete 
 eum, qui postquam occiderit corpus, habet potestatem 
 animam mittere in gehennam. quid hic locus 
 erroris, ubi congruentia pari ductu exempli et historiae uerba 
 concurrunt nec diuersum est ab intellectu catholico et lectionibus 
 quod profertur? numquam bene nodus in scirpo quaeritur: 
 non inuoluunt nebulae praedicantes lucis auctorem. resurrectionem 
 ergo carnis non credunt, quia posse corpus confitentur 
 occidi, quia peccatricem animam gehenna mancipari? 
 densis cor uestrum uepribus suffocatur et interna uitia aliis 
 certat adscribere. Iohannis etiam apostoli iactatis scripta uiolari, 
 quia ei uerbis eius dictum est: si dicamus quod

 

 
 
 
 peccatum non habemus, mendaces sumus, et ueritas 
 in nobis non est. de codicum diuersitate nil conqueror. 
 ideo ergo corrupta sunt apostoli monita, quia non iunxerunt : 
 nos ipsos decipimus, et quia iunxerunt: mendaces sumus, 
 non solum diuinae, sed etiam humanae rationis ignari? 
 qui ueritatem non habet, mendax recte censetur, nec alia re 
 nisi falsitate plenus est qui integritate uacuus innotescit. sed 
 haec in nobis non curanda sunt: linguae oratione sed\' gemituum, 
 nec magis sunt uobis exhibenda uerba quam lacrimae, 
 quia liquido nocens est qui insontibus aut meritum culpabilis 
 aut nomen opponit".

"Reliqua obiectionum uestrarum capita non reuoluam: praestat 
 silentio damnanda sepeliri. \' nobilitatem dat facinoribus 
 qui uentilationem ipsorum multiplici ad aures posteras 
 relatione transmittit. beati Pauli est sequenda sententia, 
 qui monet per discipulum cunctos et clamat: inanes quaestiones 
 euita. multa enim sunt in propositionibus uestris, 
 quae ita faeculentis ulnis peccandi amor amplectitur, ut fiant 
 indigna memoratu: plura leuitas dehonestat, dum subductis 
 euiscerantur uerba uestra ponderibus et de religionis 
 causis elocutio uentosa conponitur, auris congruam sortita 
 grauitatem, quae in palearum abundantia nihil est horreis 
 inlatura de tritico, dum infecundam frugibus culmorum

 

 

 
 
 
 parturit ubertatem et spem de herbae luxuria mentitur agricolis. 
 de quibus nihil lucri uentilabra reperiunt, ea sunt igni debita 
 incendioque peritura: de his scriptum est: dormierunt nitri 
 somnium suum, et nihil inuenerunt. nihil est, carissimi, 
 pace dulcius, si tamen saporem eius non plenum 
 amaritudine pectus excludat. breuiorem quidem admonitionem 
 debueram, quam prolixam non parua uestri consideratio et 
 diu in uobis iurgiis exercitata frons protulit usus est multa 
 peccantium stricta adlocutione non corrigi, et effusionem 
 plurimi quam, in delictis habuerunt, in monitoris sermonibus 
 hanc requirunt. me satis est et diligentiae uestrae et iussis 
 caelestibus obsecutum. in his, quae secutura sunt, locum sermonibus 
 non relinquam, quia haec refero, mundi caput Romam 
 per uestras intentiones esse prostratam et nutricem pontificii 
 cathedram quasi ultimum uidere sedile despectam".

. Cuius uocem beatus Paulus excepit et illa qua semper usus 
 est eloquii intonuit libertate, apostolorum principem lenitatis 
 incessens, quod fluxis et profligatis mentibus parentis adhuc 
 seruaret. affectum nec in profundum ductis ulceribus ferro 
 medicante succurreret, rescindenda docens laminis secreta morborum 
 et manifestae desperationi salutiferum esse uulnus 
 adhibendum, ne, dum manus medici per impietatem a sectione 
 carnis corruptae suspenditur, de abstinentia teli inuitetur 
 exitium, quia, dum parcit aegris dextera, curandos interficit,

 

 
 
 
 nec grandis est differentia, utrum letum inferas an admittas. 
 mortem languentibus qui cum possit non excludit inflixit. his 
 ergo aduersus eos oris ianuam patefecit alloquiis:

"Omnis qui iudicas, in quo alium iudicas, te ipsum 
 condemnas: eadem enim agis qui iudicas. 
 scimus autem quia iudicium dei est secundum 
 ueritatem in eos, qui talia agunt, et iterum: beatus 
 qui non iudicat, inquo probat se ipsum. quae malum 
 ratio est, ut praedicet non furandum qui furatur et prodigam 
 uerecundiae frontem nube uestiat inpugnationis alienae? nemo 
 recte monitoris personam suscipit, nisi qui actibus suis errata 
 condemnat et amorem innocentiae conuersatione demonstrat. 
 nam adiacet etiam publicanis amica moribus uitia damnare 
 sermone et sceleratioribus linguae officiis punire quod diligunt, 
 quasi non quoddam genus sit maiorum excessuum, dare rei 
 affectum labiis, quam mente despicias, et ingenii uirus conloquii 
 melle uestire. haec sic ago, quasi si uobis esset pudor 
 pudicitia uenustas affectu(s aut cu)i liceret accusare doctorem et 
 aduersus electum oris liuidi morsus aptare, cum ante futuri 
 praescius per epistulam ad uos datam plena uoce monuissem: 
 quis accusabit aduersus electos dei ? deus qui iustificat: 
 quis est qui condemnet? et iterum: o homo, 
 qui iudicas eos qui talia agunt et facis illa, putas 
 quoniam effugies iudicium dei ? an diuitias

 

 
 
 
 bonitatis eius et patientiae et longanimitatis contemnis ? 
 accusatis malitiam repleti iniquitate fornicatione 
 anaritia nequitia inuidia homicidiis condemnatione 
 dolo malignitate, superbi elati inuentores 
 malorum, parenti non oboedientes, insipientes 
 incompositi sine adfectione sine misericordia. docetis 
 fornicantibus neminem esse miscendum, adulteri Laurenti 
 aut sequaces aut praeuii, per quos ille aut exseruit quae habebat 
 toxica aut quae effundens monstrauit accepit. post illam 
 inlecebrosae communionis maculam et pestem toto orbe exsecrabilem 
 sacerdotes dei quasi obsoleta corporatos communione 
 culpatis: reos putatis esse qui subiere consortium nullo teste 
 conuicti, et sectamini hominem toto ecclesiasticae inscriptionis 
 non dicam stilo sed ense perfossum. quod licet non licet et 
 quod non licet licet. quemadmodum Iamnes et Mambres 
 restiterunt ueritati, sic et uos mente reprobi, 
 circa fidem proditores, proterui inflati, amantes 
 uoluptatem magis quam deum, habentes speciem 
 quidem pietatis, uirtutem autem ipsius abnegantes. 
 s o uim doloris interni ! qui\' nequit expedire quod concepit, 
 qui profundis ingestum uisceribus loquendi affectum, quem 
 imperauit, inrumpit. nihil uobis ultra plus eloquar: quod de 
 oratione remanet lamenta subplebunt".

Post haec si inter manus medicorum curatione aegrescitis

 

 
 
 
 nec aliqua a coepto salutis consideratio uos reducit, saltem 
 orbis parentem urbem uestram respicite : ipsa uos post defensores 
 suos apostolos maerens adgreditur, ipsa conpellat et, I ei 
 quid est pietatis in reliquum, orditur impetratura sermonem :

"Me, quam dei summi templa repudiate fanorum cultibus 
 et nouae lucis nitore gaudentem fecerunt, ecce conspicuam, 
 quam post sacella sordentia et multo pecudum tabo polluta 
 ab hostiarum cruore dominici et apostolici sanguinis effusio 
 purgauit, quam reducta post longum sanitas febrium fecit 
 delubra contemnere, quam a uictimis liberauit oblatio, quae 
 pacem Christi per idolorum inimicitias adquisiui, cui I non 
 fuerunt pene numerosiora dona quam numina, quam religio 
 sua reddebat uaria deuotione mendieam, quam egestas oppresserat 
 frequentia a diis suis beneficia postulantem, quae 
 Curios Torquatos Camillos, quos ecclesia non regenerauit, et 
 reliquos misi plurimae prolis infecunda mater ad tartarum, 
 dum exhaustis emarcui male feta uisceribus, quia Fabios seruata 
 patria non redemit, Deciis multo sudore gloria parta nil 
 praestitit. profligata est operum sine fide innocentia: criminosis 
 iunctus est aequi obseruantissimus, quia Christum ignorauit, 
 Scipio. per totam uellem stilum ducere, ei orbatae 
 pectus pateretur, infantiam. sed quisquis lamentationis trans 
 acta relegit, lacrimarum tempora uidetur optare. nemo creditur 
 d

 
 
 
 adisse quorum relatione non laeditur: qui siccam faciem de 
 filiorum funeribus referens seruat certo teste crudelitatis arguitur. 
 illa posteritas plus maeroris adtulit perdita, quam 
 iucunditatis adquisita. relegamus tamen quibus mutata sint 
 ista successibus, ecce iam in illo sacrario libertatis nihil seruile 
 de idolorum cultibus inuenitur; ecce honorum corona, 
 orbis genius, flos Romanus, quae diu uenerata est, plena 
 sanctitate calcat altaria : ecce iam curia mea ad caelum uocatur 
 laudatur accipitur, nec possum dicere, perdidisse me 
 sobolem post gratiam baptismi quam uel repentina mors abstulit. 
 multos trabearum uel curulium possessores supremus 
 regnator sine dispendio cultus aut dignitatis amplectitur pene 
 iam terreni munificentia triumphi diuinum mercatur affectum, 
 et hoc ad Christi gratiam proficit, quod mundo studetis me 
 uenerabiles. mentior, nisi egena agmina consulatus uestri in 
 subsidio miseriarum praestolantur aduentum, etenim purpura 
 uestra, qua anni uocabulum nobilitatis, subripientem miseris 
 uestimentorum largitate pellit algorem, prope iam iterum 
 necessitatibus ferunt auxilium decora fastorum, et ueteri infidelitate 
 deposita ia tali praeparatione census dispendia efficiuntur 
 lucra animarum, ecce nunc ad gestatoriam sellam apostolicae 
 confessionis uda mittunt limina candidatos, et uberibus 
 gaudio exactore fletibus conlata dei beneficio dona geminantur".

"Quis tempore, quo pretiosis siccamus ubera partubus, quo 
 prolem nostram aeterna genetrix rursus paritura nunc suscipit, 
 cuius post primam natiuitatem grandaeuis fetibus aluus impletur, 
 quae mihi prolem regenerando dulcem facit esse quam 
 peperi, quae ad M uenientes senium facit exuere et ad uitae 
 principia redire confractos, quis hanc felicitatem, rogo, interpellatione 
 commutat?. quis per discordiam uiperina mente 
 consitam aurei mihi saeculi iubet perire beneficia? quis in 
 renouatione mea occasum clandestinus inspirat et per blandae 
 frontis speciem inimicitiis uires adquirit? generosam in tali 
 negotio prosapiem non agnosco. si qui sunt tamen summorum; 
 quos uilibus tempestatis huius procella sociauit, aliis auctoribus 
 facinorum participatione maculantur. splendor sanguinis, etsi 
 communionem criminum incurrit, nescit tamen ducem se praebere 
 peccantibus. habeat forsitan reatum de neglecta cautione, 
 non habet dignum supplicium de scelerum principatu. sub 
 quadam uerecundia iungitur delinquentibus qui ad adulta 
 iurgia conuocatur: non meretur desperationem perditi, in quo 
 facilis tantum credulitas inprobatur. uos potius uideo, triuiorum 
 germina, uos agnosco, in quibus naturae uilitas conuenientes 
 sibi mores peperit, quos degenerasse claritas fuerat, 
 qui per mentitae titulum religionis gaudetis inpunitate uitiorum, 
 quorum labia numquam aut honorum sapor tetigit aut 
 quietis, qui fas omne origini parendo uiolatis, quos de latebris 
 et specubus productos praesens causa monstrauit. quis ante

 
 
 


 concinnationem, mali huius, qui essetis, agnouit ? diu feuistis 
 secreta, quibus nos nox generationis abdiderat. redite potius 
 ad amicam caecitatem: nobis serenam et diurnam lucem relinquite: 
 concordiam ecclesiae aut absentia aut correctione 
 praestate. si tamen uultis uos numerari inter splendidas prosapies, 
 actuum emendatione cognoscam".