Imperatore Valeriano quartum et Gallieno tertium consulibus 
 tertio kalendarum Septembrium Carthagine in secretario Paternus 
 proconsul Cypriano episcopo dixit: sacratissimi imperatores 
 Yalerianus et Gallienus litteras ad me dare dignati sunt, quibus 
 praeceperunt eos qui Romanam religionem non colunt, debere 
 Romanas caeremonias recognoscere. exquisiui ergo de nomine 
 tuo, quid mihi respondes? Cyprianus episcopus dixit: Christianus 
 sum et episcopus. nullos alios deos noui, nisi 
 unum et uerum Deum, qui fecit caelum et terram, 
 mare et quae sunt in eis omnia. huic Deo nos Christiani 
 deseruimus: hunc deprecamur diebus ac noctibus 
 pro nobis et pro omnibus hominibus et pro incolumitate 
 ipsorum imperatorum. Patemus proconsul 
 dixit: in hac ergo uoluntate perseueras? Cyprianus episcopus 
 respondit: bona uoluntas, quae Deum nouit, immutari 
 non potest. Paternus proconsul dixit: poteris ergo secundum 
 praeceptum Valeriani et Gallieni exsul ad urbem Curubitanam 
 proficisci? Cyprianus episcopus dixit: proficiscor. Paternus 
 proconsul dixit: non solum de episcopis, uerum etiam de presbyteris 
 mihi scribere dignati sunt. uolo ergo scire ex te, qui sint 
 presbyteri qui in hac ciuitate consistunt. Cyprianus episcopus 
 respondit: legibus uestris bene atque utiliter

 

 


 
 censaistis delatores non esse. itaque detegi et deferri 
 a me non possunt. in ciuitatibus autem suis inuenientur. 
 Patemus proconsul dixit: ego hodie in hoc loco 
 exquiro. Cyprianus dixit: cum disciplina probibeat , ut 
 quis se ultro offerat et tuae quoque censurae hoc 
 displiceat, nec offerre se ipsi possunt, sed a te exquisiti 
 inuenientur. Paternus proconsul dixit: a me inuenientur. 
 et adiecit: praeceperunt etiam, ne in aliquibus locis 
 conciliabula fiant nec coemeteria ingrediantur. si quis itaque hoc 
 tam salubre praeceptum non obseruauerit, capiteplectetur . Cyprianos 
 episcopos respondit: fac quod tibi praeceptum est.

Tunc Paternus proconsul iussit beatum Cyprianum episcopum 
 in exilium deportari. cumque diu ibidem moraretur, successit 
 Aspasio Paterno proconsuli Galerius Maximus proconsul, qui 
 sanctum Cyprianum episcopum ab exsilio reuocatum sibi iussit 
 praesentari. cumque Cyprianus sanctus martyr electus a Deo de 
 ciuitate Curubitana , in qua exsilio ex praecepto Aspasii Paterni 
 tunc proconsulis datus fuerat, regressus esset, ex sacro praecepto 
 in suis hortis manebat et inde quotidie sperabat ueniri ad se, 
 sicut illi ostensum fuerat: et cum illic demoraretur, repente 
 idibus Septembris Tusco et Basso consulibus uenerunt ad eum 
 principes duo, unus strator officii Galeri Maximi proconsulis qui 
 Aspasio Paterno successerat et alius equistrator a custodiis eiusdem 
 officii. qui et in curriculum eum leuauerunt in medioque 
 posuerunt et in Sexti perduxerunt, ubi idem Galerius Maximus 
 proconsul bonae ualitudinis recuperandae gratia secesserat. et ita

 


 
 idem Galerius Maximus proconsul in aliam diem Cyprianum sibi 
 reseruari praecepit. et eo tempore beatus Cyprianus ductus ad 
 principem et stratorem eiusdem officii GaleriiMaximi proconsulis 
 clarissimi uiri secessit, et in hospitio eius cum eo in uico qui 
 dicitur Saturni inter Veneream et Salutariam mansit. illuc uniuersus 
 populus fratrum conuenit. et cum hoc sanctus Cyprianus 
 comperisset, cnstodiri puellas praecepit, quoniam omnes in uico 
 ante ianuam hospitii principis manserant.

Et ita altera die octaua decima kalendarum Octobrium mane 
 multa turba conuenit ad Sexti secundum praeceptum Galeri 
 Maximi proconsulis. et ita idem Galerius Maximus proconsul 
 eadem die Cyprianum sibi offerri praecepit in atrio Sauciolo 
 sedenti. cumque oblatus fuisset, Galerius Maximus proconsul 
 Cypriano episcopo dixit: tu es Thascius Cyprianus? Cyprianus 
 episcopus respondit: ego sum. Galerius Maximus proconsul 
 dixit: tu papam te sacrilegae mentis hominibus praebuisti? 
 Cyprianus episcopus respondit. ego. Galerius Maximus proconsul 
 dixit: iusserunt te sacratissimi imperatores caeremoniari . Cyprianus 
 episcopus dixit: non facio. Galerius Maximus ait: consule 
 tibi. Cyprianus episcopus respondit: fac quod tibi praeceptum 
 est. in re tam iusta nulla est consultatio.

Galerius Maximus collocutus cum concilio sententiam uix et 
 aegre dixit uerbis huiusmodi: diu sacrilega mente uixisti et

 


 
 i plurimos nefariae tibi conspirationis homines adgregasti et inimicrnn 
 te diis Romanis et religionibus sacris constituisti, nec te 
 Ipii et sacratissimi principes Yalerianus et Gallienas Augusti et 
 Yalerianus nobilissimus Caesar ad sectam caeremoniarum suarum 
 reuocare potuerunt. et ideo cum sis nequissimorum criminum 
 auctor et signifer deprehensus, eris ipse documento his quos 
 scelere tuo tecum adgregasti : sanguine tuo sancietur disciplina. 
 et his dictis decretum ex tabella recitanit : Thascium Cyprianum 
 gladio animaduerti placet. Cyprianus episcopus dixit: Deo 
 Â«gratias.. 
 
 
 Post hanc uero sententiam turba fratrum dicebat: et nos cum 
 ipso decollemur . propter hoc tumultus fratrum exortus est et 
 multa turba eum prosecuta est. et ita idem Cyprianus in agrum 
 Sexti productus est et ibi se lacerna byrro expoliauit et genu in 
 terra flexit et in orationem se Domino prostrauit. et cum ae dalmatica 
 exspoliasset et diaconibus tradidisset, in linea stetit et 
 coepit spiculatorem sustinere. cum uenisset autem spiculator , 
 inssit suis ut eidem spiculatori uiginti quinque aureos darent. 
 linteamina uero et manualia a fratribus ante eum mittebantur. 
 postea. uero beatus Cyprianjis manu sna oculos sibi texit. qui cum 
 lacinias manuales ligare sibi non potuisset, Iulianus presbyter et 
 Iulianus subdiaconus ei ligauerunt. ita beatus Cyprianus passus 
 est, eiusque corpus propter gentilium curiositatem in proximo 
 positum est. inde per noctem sublatum cum cereis et scolacibus 
 ad areas Macrobii Candidiani procuratoris, quae sunt in uia 
 Mappaliensi iuxta piscinas, cum uoto et triumpho magno dedoctum 
 est. post paucos autem dies Galerius Maximus proconsul 
 decessit.

 

 

 

 
 
 
 Passus est autem beatissimus Cyprianus martyr die octaua 
 decima kalendarum Octobrium sub Yaleriano et Gallieno imperatoribus 
 regnante uero Domino nostro Iesu Christo, cui est honor 
 et gloria in saecula saeculorum. amen.