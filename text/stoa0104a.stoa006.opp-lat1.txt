Deos non esse, quos colit uulgus, hinc notum est. reges olim 
 fuerunt, qu ob regalem memoriam coli apud suos postmodum 
 etiam in morte coeperant. inde illis instituta templa, inde ad 
 defunctorum uultus per imaginem detinendos expressa simulacra 
 et immolabant hostias et dies festos dando honore celebrabant. 
 inde posteris facta sunt sacra, quae primis fuerant adsumpta 
 solacia. et uideamus, an sit et haec apud singulos ueritas.

Melicertes et Leucothea praecipitantur in maria et fiunt postmodum 
 maris numina, Castores alternis moriuntur ut uiuant, 
 Aesculapius ut in deum surgat, fulminatur, Hercules ut 



 

 


 
 hominem exuat, Oetaeis ignibus concrematur. Apollo Admeto pecus 
 pauit, Laomedonti muros Neptunus instituit nec mercedem operis 
 infelix instructor accepit. antrum Iouis in Creta uisitur et sepulcrum 
 eius ostenditur, et ab eo Saturnum fugatum manifestum 
 est: inde Latium de latebra eius nomen accepit. hic literas inprimere, 
 hic signare nummos in Italia primus instituit : inde 
 aerarium Saturni uocitatur. et rusticitatis hic cultor fuit: inde 
 ferens falcem pingitur. hunc fugatum hospitio Ianus exceperat, 
 de cuius nomine Ianiculum dictum est et mensis Ianuarius institutus 
 est. ipse bifrons exprimitur, quod in medio constitutus 
 annum incipientem pariter et recedentem sectari uideatur. Mauri 
 uero manifeste reges colunt nec ullo uelamento hoc nomen obtexunt.

Inde per gentes et prouincias singulas uaria deorum religio 
 mutatur, dum non unus ab omnibus Deus colitur, sed propria 
 cuique maiorum suorum cultura seruatur. hoc ita esse Alexander 
 magnus insigni uolumine ad matrem suam scripsit, metu suae 
 potestatis proditum sibi de diis hominibus a sacerdote secretum, 
 quod maiorum et regum memoria seruata sit. inde colendi et

 


 
 sacrificandi ritus inoleuit. si autem aliquando dii nati sunt, cur 
 non hodieque nascuntur? nisi forte Iuppiter senuit aut partus 
 in Iunone defecit?

Cur uero deos putas pro Romanis posse, quos uideas nihil pro 
 suis aduersus eorum arma ualuisse? Romanorum enim uernaculos 
 deos nouimus. est Romulus perierante Proculo deus factus, et 
 Picus et Tiberinus et Pilumnus et Consus, quem deum fraudis 
 uelut consiliorum deum coli Romulus uoluit, postquam in raptum 
 Sabinarum perfidia prouenit. deam quoque Cloacinam Tatius 
 inuenit et coluit , Pauorem Hostilius adque Pallorem. mox a 
 nescio quo Febris dedicata et Acca et Flora meretrices. hi dii Romani. 
 ceterum Mars Thracius et Iuppiter Creticus et Iuno uel 
 Argiua uel Samia uel Poena et Diana Taurica et deum mater 
 Idaea et Aegyptia portenta, non numina: quae utique si quid

 


 
 potestatis habuissent, sua ac suorum regna seruassent. plane 
 sunt apud Romanos et uicti penates, quos Aeneas profugus aduexit: 
 est et Venus calua, multo hic turpius calua, quam apud 
 Homerum uulnerata.

Regna autem non merito accidunt, sed sorte uariantur. ceterum 
 imperium ante tenuerunt Syri et Persae: et Graecos et 
 Aegyptios regnasse cognouimus. ita uicibus potestatum Romanis 
 quoque ut et ceteris imperandi tempus obuenit. ceterum si ad 
 originem redeas, erubescas. populus de sceleratis et nocentibus 
 congregatur et asylo constituto facit numerum inpunitas criminum: 
 nunc ut rex ipse principatum habeat ad crimina, fit Romulus 
 parricida, adque ut matrimonium faciat, rem concordiae 
 per discordias auspicatur. rapiunt, ferociunt, fallunt ad 
 copiam ciuitatis augendam: nuptiae sunt illis rupta hospitii foedera 
 et cum soceris bella crudelia. est et gradus . summus in Romanis 
 honoribus consulatus. sic consulatum coepisse uidemus

 

 


 
 at regnum: filios interficit Brutus, ut crescat de suffragio sceleris 
 commendatio dignitatis. non ergo de religionibus sanctis nec 
 de auspiciis aut auguriis Romana regna creuerunt, sed acceptum 
 tempus certo fine custodiunt. ceterum et Regulus auspicia seruauit 
 et captus est, et Mancinus religionem tenuit et sub iugum 
 missus est: pullos edaces habuit Paulus et apud Cannas tamen 
 caesus est, Gaius Caesar, ne ante brumam in Africam nauigia 
 transmitteret, auguriis et auspiciis retinentibus spreuit: eo facilius 
 et nauigauit et uicit.

Horam autem omnium ratio est illa, quae fallit et decipit et 
 praestigiis caecantibus ueritatem stultum et prodigum uulgus inducit. 
 spiritus sunt insinceri et uagi, qui posteaquam terrenis 
 uitiis inmersi sunt et a uigore caelesti terreno contagio recesserunt, 
 non desinunt perditi perdere et deprauati errorem prauitatis 
 infundere. hos et poetae daemonas norunt et Socrates 
 instrui se et regi ad arbitrium daemonii praedicabat, et magis

 


 
 inde est ad perniciosa uel ludicra potentatus: quorum tamen praecipuus 
 Ostanes et formam ueri Dei negat conspici posse et angelos 
 ueros sedi eius dicit adsistere. in quo et Plato pari ratione 
 consentit et unum Deum seruans ceteros angelos uel daemonas 
 dicit. Hermes quoque Trismegistus unum Deum loquitur eumque 
 inconprehensibilem adque inaestimabilem confitetur.

Hi ergo spiritus sub statuis adque imaginibus consecratis delitescunt, 
 hi adflatu suo uatum pectora inspirant, extorum fibras 
 animant, auium uolatus gubernant, sortes regunt, oracula efficiunt, 
 falsa ueris semper inuoluunt, nam et falluntur et fallunt, 
 uitam turbant, somnos inquietant, inrepentes etiam spiritus in 
 corporibus occulte mentes terrent, membra distorquent, ualitudinem 
 frangunt, morbos lacessunt, ut ad cultum sui cogant, ut 
 nidore altarium et rogis pecorum saginati remissis, quae constrinxerant, 
 curasse uideantur. haec est de illis medella, cultorum 
 cessat iniuria : nec aliud studium est quam a Deo homines

 


 
 auocare et ad superstitionem sui ab intellectu uerae religionis auertere, 
 cum sint ipsi poenales, quaerere sibi ad poenam comites, 
 quos ad crimen suum fecerint errore participes. hi tamen adiurati 
 per Deum uerum nobis statim cedunt et fatentur et de obsessis 
 corporibus exire coguntur: uideas illos nostra uoce et oratione 
 maiestatis occultae flagris caedi, igne torreri, incremento poenae 
 progagantis extendi, eiulare, gemere, deprecari, unde ueniant 
 et quando discedant ipsis etiam, qui se colunt, audientibus confiteri, 
 ut uel exiliant statim uel euanescant gradatim, prout fides 
 patientis adiuuat aut gratia curantis adspirat. hinc uulgus in 
 odium nostri nominis cogunt, ut nos odisse incipiant homines 
 antequam nosse, ne cognitos aut imitari possint aut damnare non 
 possint.

Vnus igitur omnium dominus Deus: neque enim illa sublimitas 
 potest habere consortem, cum sola omnem teneat potestatem. 
 ad diuinum imperium etiam de terris mutuemur exemplum. 
 quando umquam regni societas aut cum fide coepit aut sine cruore 
 desiit? sic Thebanorum germanitas rupta, permanens rogis

 


 
 dissidentibus etiam in morte discordia. et Romanos geminos unum 
 non capit regnum, quos unum uteri cepit hospitium. Pompeius 
 et Caesar adfines fuerunt nec tamen necessitudinis foedus in 
 aemula potestate tenuerant. nec tu de homine mireris, cam in 
 hoc omnis natura consentiat. rex unus est apibus et dux unus in 
 gregibus et in armentis rector unus. multo magis mundi unus 
 est rector, qui uniuersa quaecumque sunt uerbo iubet, ratione 
 dispensat, uirtute consummat.

Hic nec uideri potest, uisu clarior est, nec conprehendi, tactu 
 purior est, nec aestimari, sensu maior est. et ideo sic eum digne 
 aestimamus deum, dum inaestimabilem dicimus. quod uero templum 
 habere possit Deus, cuius templum totus est mundus? et 
 cum homo latius maneam, intra unam aediculam uim tantae 
 maiestatis includam? in nostra dedicandus est mente, in nostro 
 consecrandus est pectore. nec nomen Deo quaeras, Deus nomen 
 est. illic uocabulis opus est, ubi propriis appellationum insignibus 
 multitudo dirimenda est. Deo, qui solus est, Dei uocabulum 
 totum est. ergo unus est et ubique ipse diffusus est. nam et

 


 
 uulgus in multis Deum naturaliter confitetur, cum mens et anima 
 sui auctoris et principis admonetur. dici frequenter audimus 
 ro Deus\' et Deus uidet\' et (Deo commendo\' et \'Deus mihi reddet' 
 [et quod Deus uult\'] et si Deus dederit: at quae est haec summa 
 delicti, nolle agnoscere quem ignorare non possis!

Quod uero Christus sit et quomodo per ipsum nobis salus uenerit, 
 sic est ordo, sic ratio. Iudaeis [primum] erat apud Deum 
 gratia. sic olim iusti erant, sic maiores eorum religionibus oboediebant. 
 [inde illis et regni sublimitas floruit et generis magnitudo 
 prouenit. J sed illi indisciplinati postmodum facti et fiducia 
 patrum inflati, dum diuina praecepta contemnunt, datam sibi 
 gratiam perdiderunt. quam fuerit illis profana uita, quae contracta 
 sit uiolatae religionis offensa, ipsi quoque testantur, qui 
 etsi uoce tacent, exitu confitentur: dispersi et palabundi uagantur, 
 soli et caeli sui profugi per hospitia aliena iactantur.

Nec non Deus ante praedixerat, fore ut uergente saeculo et 
 mundi fine iam proximo [ex omni gente et populo et loco] cultores 
 sibi adlegeret Deus multo fideliores, qui indulgentiam de diuinis 
 muneribus haurirent [quam acceptam Iudaei contemptis religionibus 
 perdidissent]. cuius igitur gratiae disciplinaeque arbiter et 
 magister sermo et filius Dei mittitur, qui per prophetas omnes 
 [retro] inluminator et deductor humani generis praedicatur. hic 
 est uirtus Dei, hic ratio, hic sapientia eius et gloria: hic in uirginem 
 delabitur, carnem Spiritus sanctus induitur, Deus cum 
 homine miscetur. hic Deus noster, hic Christus est, qui mediator 
 duorum hominem induit, quem perducat ad patrem. quod 
 homo est, esse Christus uoluit, ut et homo possit esse quod 
 Christus est.

Sciebant et Iudaei Christum esse uenturum: nam hic illis semper 
 prophetis monentibus adnuntiabatur. sed significato duplici 
 eius aduentu, uno qui exercitio et exemplo hominis fungeretur, 
 altero qui Deum fateretur, non intellegendo primum aduentum, 
 quod in passione praecessit occultus, unum tantum credunt 
 qui erit in potestate manifestus. quod autem hoc Iudaeorum 
 populus intellegere non potuit, delictorum meritum fuit: sic 
 erant sapientiae et intellegentiae caecitate multati, ut qui uita 
 indigni essent, haberent uitam ante oculos nec uiderent.

Itaque cum Christns lesus secundum a prophetis ante praedicta 
 uerbo et uocis imperio daemonia de hominibus excuteret, 
 paralyticos restringeret, leprosos purgaret, inluminaret caecos, 
 clodis gressum daret, mortuos rursus animaret, cogeret sibi 
 elementa famulari, seruire uentos, maria oboedire, inferos cedere, 
 Iudaei, qui illum crediderant hominem tantum de humilitate carnis 
 et corporis, existimabant magum de licentia potestatis. hinc

 


 
 magistri eorum adque primores, hoc est quos et doctrina ille 
 et sapientia reuincebat, accensa ira et indignatione prouocati, ut 
 postremo detentum Pontio Pilato, qui tunc ex parte Romana 
 Syriam procurabat, traderent, crucem eius et mortem suffragiis 
 [uiolentis ac pertinacibus flagitarent.

Hoc facturos et ipse praedixerat et prophetarum omnium testimonium 
 sic ante praecesserat, oportere illum pati, non ut sentiret 
 mortem sed ut uinceret, et cum passus esset, ad superos 
 denuo regredi, ut uim diuinae maiestatis ostenderet. fidem itaque 
 rerum cursus inpleuit. nam et crucifixus praeuento carnificis 
 officio spiritum sponte dimisit et die tertio rursus a mortuis 
 sponte surrexit. apparuit discipulis suis talis ut fuerat, agnoscendum 
 se uidentibus praebuit simul iunctis et substantiae corporalis 
 firmitate conspicuus ad dies quadraginta remoratus est, ut de

 


 
 eo ad praecepta uitalia instrui possent et discerent, quae docerent. 
 tunc in caelum circumfusa nube sublatus est, ut hominem, quem 
 dilexit, quem induit, quem a morte protexit, ad patrem uictor 
 inponeret, iam uenturus e caelo ad poenam diaboli et ad censuram 
 generis humani ultoris uigore et iudicis potestate: per 
 orbem uero discipuli magistro et Deo monente diffusi praecepta 
 in salutem dare, ab errore tenebrarum ad uiam lucis adducere, 
 caecos et ignaros ad agnitionem ueritatis oculare.

Ac ne esset probatio minus solida et de Christo delicata confessio, 
 per tormenta, per cruces, per multa poenarum genera 
 temptantur. dolor, qui ueritatis testis est, admonetur, ut 
 Christus Dei filius, qui hominibus ad uitam datus creditur, non 
 tantum praeconio uocis sed et passionis testimonio praedicaretur. 
 hunc igitur comitamur, hunc sequimur, hunc habemus itineris 
 ducem, lucis principem, salutis auctorem, caelum pariter et patrem 
 quaerentibus et credentibus pollicentem. quod est Christus, 
 erimus [christiani], si Christum fuerimus secuti.