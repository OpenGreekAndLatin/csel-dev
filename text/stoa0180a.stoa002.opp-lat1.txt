Superatum te, imperator, a dei seruis ex omni cum 
 conspexisses parte, dixisti passum te ac pati a nobis contra 
 monita sacrarum scripturarum contumeliam; dicis nos insolentes 
 exstitisse circa te quem honorari decuerit. si quisquam dei 
 cultorum pepercit apostatis, sint uera quae dicis de nobis. 
 unde ordiamur, ut tu nunc a nobis corriperis, ita esse correptos 
 omnes erraticos per dei cultores, quo probare possimus? 
 unde nisi a Mosi dei serui actibus? legimus in Exodo ascendisse 
 montem Mosen post testamentum sibi traditum et plurimos 
 interfecisse eorum propter idololatriae reatum. stetit, inquit, 
 Moses ad portas castrorum et dixit: quis ad dominum paratus ? 
 ueniat ad me. et conuenerunt ad eum omnes filii Leui et 
 dixit eis: haec dicit dominus deus Israel: ponite unusquisque 
 gladium suum in femore suo et pertransite et reuertimini a 
 porta usque ad portam per castra, et occidite unusquisque 
 fratrem suum et unusquisque propinquum suum et unusquisque 
 proximum suum. et fecerunt filii Leui sicut dixit eis Moses. 
 et ceciderunt de populo in illa die quasi tria millia hominum. 
 et dixit eis Moses: inplestis hodie manus domino unusquisque 
 in filio aut in fratre dari in uobis benedictionem . sumus tibi 
 contumeliosi ut fuit Moses populo insulso illi; neque illis 
 placebant illa quae dicebantur aut fiebant a Mosi, quando iam 
 delegissent non seruire deo qui eos eripuisset de potestate

 

 

 

 
 
 
 Pharaonis, sed illi uitulo quem illis fuderat ignis. ita et tu 
 iam non deo mancipatus, sed Arrii idololatriae, qui errasse 
 arguaris, indigne fers, contumaces nos clamitas, dicis indignum 
 nos circa te facinus perpetratos, ut imperatori Romani regni 
 dicere auderemus: male, Constanti, facis idololatriam introducere 
 in ecclesiam . Moses primus prophetarum ille deo amantissimus 
 gladio est persecutus eos quorum te instituisti imitatorem, 
 et ego contumax esse notor a te, quia dixerim deum 
 te dereliquisse et idololatriae temet mancipasse? adhuc filios 
 Israel fornicatos clamat sacra scriptura in filias Moabitarum 
 et quod uocati ab eis manducauerunt immolata idolis et eadem 
 adorasse idola; contra quos quia ita exarserit zelo deuotionis 
 incensus Finees sacerdos, propterea uel maxime quod 
 gladio idololatres media in synagoga interemerit, adeo placuit 
 deo, ut sit scriptum ad hoc factum domini indignantis quieuisse 
 iram et ipsum nimio praecipuum apud dominum effectum: 
 et locutus est dominus ad Mosen dicens: Finees filius Eleasar 
 filii Aaron sacerdotis conpescuit iram meam a filiis Israel, 
 in eo quod zelatus est zelo in eis, et non έξνήλωσα filios 
 Israel in zelo meo. et ecce dabo ei testamentum meum, testamentum 
 pacis ei et semini eius cum ipso in testamentum 
 sacerdotii aeternum, quoniam selatus est deo suo et exorauit 
 pro filiis Israel . et tu nos arbitraris contumaces, quia tibi 
 erranti uera dicamus? existimas, cum tibi displicemus, non 
 nos tunc deo placere? sed oro te dicas, Constanti, qua auctoritate 
 uiam iustorum patriarcharum prophetarum apostolorum 
 ac martyrum nos uolueris deserere et conprehendere istam 
 tuam nouam quam per Arrium instituerat diabolus. numquidnam 
 somnio es admonitus et dictum est ad te, ne patiaris 
 Christi nos tenere uiam quam tenuerunt Abel, Enoc, Noe,

 

 
 
 
 Melchisedec, Abraham, Isaac et Iacob, Ioseph, Moses, Aaron, 
 Iesus Nane, Iob, indices et ceteri reges, hoc est Dauid, Iosaphat, 
 Ezechias, Iosias, quam tenuerant cuncti prophetae 
 apostoli ac martyres, quam tenuerant omnes qui deo inueniuntur 
 placuisse?

Si hoc tibi a daemonum dictum est principe, audi quid 
 fieri deus statuerit de te per gloriosum prophetam Mosen: 
 si autem surrexerit in te propheta aut somnium somnians 
 et dederit signum aut prodigium et uenerit signa faciens aut 
 prodigia et dixerit ad te dicens: eamus et seruiamus dis 
 alienis quos nescitis, non audietis uerbum prophetae illius aut 
 somniantis, quoniam temptat dominus deus uos uidere, si diligatis 
 dominum deum uestrum ex toto corde uestro et ex tota 
 anima uestra. post dominum deum uestrum abibitis et ipsum 
 timebitis, et mandata eius custodietis et uocem eius audietis, 
 et illi adponemini. et propheta ille aut somnium somnians, 
 illi moriantur. locuti sunt enim seducere uos a domino deo 
 uestro . cognoscis quid pati iussus sis? siue etenim te somnio 
 dicas admonitum siue te prophetam uelis adstruere nobis, 
 inimicus dei es, qui uelis nos fidem apostolicam derelinquere 
 atque suscipere eam quae negat unicum dei filium. illos etenim 
 cunctos quos recitaui, propterea quod credentes fuerint 
 in unicum dei filium, tantos ac tales effectos est clarum, siquidem 
 qui non crediderit in filium nec patrem habeat, qui 
 uero credit in filium et patrem et filium habeat . haec cum 
 uox sit beati Iohannis, cum quo quia sit faciens chorus sanctorum 
 apostolorum, omnes utique debes intellegere, sicut 
 crediderunt apostoli, quod sic ante fuissent credentes patriarchae 
 atque prophetae, sic cuncti qui fidei merito honorati esse 
 noscantur. neque enim poteris mihi probare, quia aliter crediderunt 
 Abraham Isaac et Iacob et aliter Iohannes uel omnes 
 coapostoli eius. si enim non ita crediderunt apostoli, ut

 

 

 
 
 
 crediderunt patriarchae, cur beatus Paulus omnes ad Abrabae 
 conprehendendam prouocat fidem? sed inquis: ego te arguo 
 cur insolens sis, cur contumeliosus imperatori extiteris; et tu 
 fidei causam retexis . fidei utique, ut probem te esse sacrilegum, 
 ut probem te a uia deorbitasse ueritatis; hinc contumeliosus 
 tibi uideor, quia dicam tibi deseruisse te iter omnium 
 dei cultorum atque conprehendisse illam quam tenuerant ac 
 sunt tenentes hi qui non deo, sed phantasiae seruierunt ac 
 sunt seruientes. de te itaque a deo me recedere suadenti 
 accipe quid sanxerit fieri deus per Mosen: si autem rogauerit 
 te frater tuus ex patre uel matre aut filius tuus aut filia tua 
 aut mulier quae in gremio tuo est aut amicus qui animae 
 tuae par est, clam dicens: eamus et seruiamus dis alienis 
 quos nescis nec patres tui, ex diis nationum quae circa te 
 proxime aut longe, ne uelis ire cum illo et ne audieris eum 
 non parcet oculus tuus super eum nec salutabis eum m 
 celabis eum. adnuntians adnuntiabis de eo. manus tuae crunt 
 in eum in primis ad occidendum eum et manus populi tui 
 in nouissimo. et lapidabitis illum, et morietur, quoniam quaesiit 
 absistere a domino deo tuo . praeceptum te interfiei quippe 
 deum me derelinquere inuitantem ignorans dicis: contumeliam 
 mihi facit Lucifer . aut negabis te ad idololatriam inuitasse 
 nos suscipiendam? si censes negandum, conuincent te expositiones 
 sectae tuae episcoporum, conblasphemorum uidelicet 
 tuorum; conuincent te libelli recitati a te ac dati Romae 
 episcopis etiam catholicis ad hoc uidelicet, ut omni in loco 
 tua roborari posset blasphemia.

Quas incurreris errorum tenebras non sentis? non conspicis 
 quo possis perire modo? quando uideas, cur contra diuina 
 fecerit monita Achar unus e populo, cur furto abstulisset ab 
 Hiericho certam partem uestis argenti aurique, (quod) sic fuerit

 

 
 
 
 multatus morte, quid tibi sit futurum conspice, qui sis negans 
 aeternam unici filii dei diuinam maiestatem. accipe quid circa 
 Achar fuerit celebratum et tandem consule tuae saluti, redi ad 
 dei ecclesiam, a qua te per Arrianos abigauit coluber ille refuga 
 qui uerterit Adam quoque et Euam: et erat, inquit, dominus 
 cum Iesu, et erat nomen eius super uniuersam terram. ei 
 neglexerunt filii Israel neglegentia et fraudauerunt fraude dc 
 anathemate. et indignatus est ira dominus filiis Israel. et 
 misit Iesus uiros in Ge, quae est coniuncta Bethel, dicens; 
 considerate Ge. et ascenderunt uiri et considerauerunt Ge. 
 et reuersi sunt ad Iesum et dixerunt ad eum: non ascendat 
 omnis populus, sed duo uel tria milia uirorum ascendant et 
 deuastent ciuitatem. ne inducas illo uniuersum populum, 
 pauci enim sunt. et ascenderunt cum illo fere tria millia 
 uirorum, et fugerunt a facie uirorum qui erant in Ge. et 
 occiderunt ex ipsis uiri Ge triginta sex uiros, et persecuti 
 sunt illos a porta et contribulauerunt illo in procliuo, et 
 expauit cor populi, et factum est ut aqua. et conscidit Iesus 
 uestimenta sua, et procidit Iesus in faciem ante deum usque 
 ad uesperum, ipse et seniores Israel, et miserunt puluerem 
 super capita sua, et dixit Iesus: precor, domine, ut quid 
 transiecit puer tuus populum istum Iordanem tradere eum 
 Amorrhaeo, perdere nos ? si mansimus in terra, commorati 
 sumus apud Iordanem. et quid dicam, quod conuertit Israel 
 dorsum contra inimicum suum? et audiet Chananaeus et 
 omnes qui commorantur terram, et circumibunt nos et contribulabunt 
 nos a terra. et quid facias nomen tuum magnum? 
 et dixit dominus ad Iesum: surge, ut quid tu procidisti in 
 faciem tuam? peccauit populus et transgressus est testamentum 
 meum quod disposui ad eos, et furati sunt de anathemate et 
 miserunt in uasa sua. non poterunt filii Israel resistere contra 

 

 
 
 
 faciem inimicorum suorum, dorsa conuertent in conspectu 
 inimicorum, quia facti sunt anathema. non ero ultra uobiscum, 
 nisi abstuleritis anathema ex uobis ipsis. surge, sanctifica 
 populum et dic, sanctificetur in crastinum. haec enim 
 dicit dominus deus Israel: anathema est inter uos, non poteritis 
 resistere contra inimicos uestros usque dum auferetis 
 anathema ex uobis ipsis. et conuenite mane omnes per tribus, 
 et erit tribus quae ostensa fuerit mane per deum, adducile 
 per plebes, plebem quam ostenderit dominus offerteper uirum, 
 et quisquis ostensus fuerit per dominum, cremabitur igni et 
 omnia quae sunt eius, quia transgressus est testamentum 
 domini et fecit iniquitatem in Israel. et uigilauit Iesus mane 
 et obtulit populum per tribus, et ostensa est tribus Iuda . et 
 oblati sunt per plebes, et ostensa est plebs, Zara. et obtulit 
 plebem Zarae per domus, et ostensa est domus Iambri. et lata 
 est domus per uiros, et ostensus est Achar filius Charmi 
 filii Iambri. et dixit Iesus ad Achar: da honorem hodie do. 
 mino deo Israel et da confessionem et indica mihi quid feceris 
 et ne celaueris me. et respondit Achar ad Iesum et dixit: 
 uere peccaui ante conspectum domini dei Israel, taliter et 
 taliter feci. uidi in praeda uestem uariam optimam et ducenta 
 argenti didragma et ligulam unam auream quinquaginta 
 didragmorum, et concupiui eam et sustuli, et ecce haec abscondita 
 sunt in tabernaculo meo et argentum absconsum est 
 sub ipsis. et misit Iesus nuntios, et cucurrerunt in tabernaculum, 
 et haec erant abscondita in tabernaculo et argenta 
 sub ipsis. et tulerunt ea de tabernaculo et attulerunt ad Iesum 
 et ad seniores Israel et posuerunt ea ante dem. et 
 adprehenderunt Achar filium Charmi et perduxerunt in ualle 
 le Achar et filios eius et filias et uitulos eius et subiunctoria 
 eius et oues eius et tabernaculum eius et omnia quae erant 
 eius. et omnis Israel cum eo erat, et perduxerunt eos in Mecachor. 
 et dixit Iesus ad Achar: quid exterminasii nos ?

 
 
 
 disperdat te dominus sicut hodierna die. et lapidauerunt eum 
 omnis Israel lapidibus et inposuerunt super illum congestum 
 lapidum magnum. et cessauit dominus ab indignatione irae 
 suae . considera, Constanti, quali sis periturus exemplo, nisi 
 tibi prouideris tu, quas sis in aeternum daturus poenas. Achar 
 propter praeuaricationem mandatorum talia est consecutus; tu 
 qualia. mereris hinc intellegi datur, quod sis apostata. si ille 
 etenim quia habuerit de anathemate, tanto est punitus exitio, 
 quanto magis tu! sine dubio punieris grauius qui fueris facio 
 anathema negando dei filium.

In eo nos scelesti apud te, in eo superbi ac peruicaces, 
 in eo petulantes, quia dicamus tibi: sacrilegium fecisti unici filii 
 dei existendo negator, quia dicamus: consule tibi, eripe animam 
 tuam de laqueis diaboli . quid noui facimus episcopi, si tibi ea 
 dicamus quae tu mereris audire? cum inueniamus illum sanctissimum 
 Samuhel dei sacerdotem haec dixisse ad Saul regem quae 
 infra lecturus es: dolores et gemitus ad te adducentur. pro quibus 
 nullius momenti fecisti uerbum domini, nullius momenti te 
 faciet dominus, ne regnes, et iterum: quoniam nullius momenti 
 fecisti uerbum domini, et ad nihilum rediget te deus, 
 ne sis rex super Israel, et infra: disrumpet dominus regnum 
 tuum ex Israel de manu tua hodie, et dabit illud proximo 
 tuo meliori te . si haec ille dixit ad Saul, propterea quod 
 domini praecepta praeterierit, cur nos putas non libera uoce 
 dicere oportuisse te esse sacrilegum, qui nisi conuerteris 
 temet ad deum, quod sit te ad nihilum redacturus? si non 
 te fuissemus hortati, si non ad satisfactionem prouocaremus, 
 merito diceres odiri te a nobis. aut cum audias nos dicere. 
 poenitere, imperator, corrige uias tuas, ut misericordiae inuenias 
 locum, arbitror considerare te oportuisse, quod enim 
 diligaris a nobis, amaris a nobis; et tu in eo nos exsecraris, 
 cur maneamus in fide apostolica, reddis mala pro bonis. non

 

 
 
 
 miramur, si uos, ex quo receditis a dei uoluntate, et facere 
 non desinitis desiderium diaboli, bene uobis fieri poscentibus 
 deum atque cupientibus repraesentetis mala, quandoquidem 
 sit uobis insitum male agere, quippe qui a bono ad malum 
 feceritis transitum, hoc est ad diabolum. si nos tu persequeris 
 diligentes te, omnia tibi summa cupientes prouenire, non 
 magnum nec nouum, quando et istum Samuhel prophetam atque 
 sacerdotem domini Saul fuerit persecutus. persequebatur 
 eum, per quem et in regem unctus fuerat et cuius preces 
 ad dominum iugi obsecratione dirigerentur pro incolumitate 
 utique istius persecutoris. si nobis non credis dolere nobis 
 sacerdotibus dei pro te, propterea quod tantas hauseris errorum 
 tenebras, quod sic temet sis mactans, deo dicenti crede 
 ad Samuhel propter Saul: usquequo luges tu in Saul? ecce 
 ego expello illum ne regnet super Israel, et supra: et factum 
 est uerbum domini ad Samuhel dicens : paenitet me quod constituerim 
 regem Saul, quoniam auersus est a me et uerba 
 mea non statuit. et contristatus est Samuhel et clamauit 
 dominum tota nocte et ante lucem . cum haec propter Saul 
 regis incolumitatem Samuhel sacerdos egerit, tamen Saul postea 
 persequebatur Samuhelem nec cognoscens miser quod prophetam 
 atque sacerdotem persequeretur domini; ita et tu ignorans 
 quid faciens sis persequeris nos, qui te placere deo 
 cupiamus, et amas eos, qui secum te ad aeternam mortem 
 trahant, ad perpetuam domini offensam; indignaris cur uera 
 audias, cum uideas Samuhel sacerdotem domini non adulatum 
 regi. an numquid decuerat aliud praecessores nostros, aliud 
 nos agere? cur tibi uera dicamus, superbi tibi uidemur. quid 
 a nobis audisti? nempe quod homicida sis. si mentimur, tunc 
 contumeliosi, tunc superbi recte dicimur a te; si uero rem 
 dicamus ueram, non sumus contumeliosi, sed hi qui

 

 
 
 
 imitemur illos, qui commissis sibi non adulando, sed eos salubriter 
 praemonendo deo effici meruerint dilectissimi. ad Helisaeum 
 interficiendum prophetam ut rex misit Israel, si minime legisses 
 dixisse Helisaeum ad eos qui secum fuissent: si uidistis 
 quoniam filius homicidae illius misit ad auferendum caput 
 meum ? merito ut reum me iniuriarum peteres. sancto spiritu 
 plenus propheta homicidae filium uocauit regem Israel, hoc 
 est filium diaboli, non quia patrem illius carnalem dixisset 
 homicidam, sed diabolum, cuius se filium esse, ut tu nunc 
 te actibus tuis aperis, et ille se esse monstrabat dei persequendo 
 seruos, prophetas illius clementiae interficere audendo. 
 omnia haec ut faciatis, diabolus uestra instigat corda. quod 
 ita esse accipe dominum dicentem Iudaeis in euangelio: uos 
 de diabolo patre nati estis et concupiscentias patris uestri 
 facere uultis; ille enim homicida fuit ab initio . propheta, inquam, 
 domini plenus spiritu sancto regem Israel homicidae 
 filium uocat, hoc est diaboli, et nos arbitraris contumeliam 
 tibi facere, quia dicamus te esse interfectorem seruorum dei, 
 esse carnificem corporum nostrorum, esse te totius cogitationis 
 uirum iniustitiae, destructorem religionis, negatorem 
 unici filii dei? quae te facere cernimus haec te dicimus, quod 
 es hoc te esse clamamus. dicis nos petulantes, quoniam quidem 
 quod es tibi dicamus.

Dicas uelim, unde meruerit a domino talia audire rex 
 Israel: eapropter quod fecisti bona coram me et fecisti secundum 
 cor meum, et secundum animam meam domui Achab, 
 filii tui quarta progenie sedebunt tibi in throno Israel ? dic, 
 inquam, cur haec audire a deo meruerit? quia pepercerit dei 
 inimicis? an quia eos quam acerrime fuerit etiam gladio persecutus 
 (s)eu quia interfecerit filium Achab idololatrem et

 
 2 dei v 15 fuit v, fuerit V, fuerat fort . 21 haec te dicimus 
 scripai, haec didicimus Vv, hoc didicimus coni. Tilius in notis, hoc dicimus 
 coni. Latinius 23 es scripsi, est Vv 25 eupropter 
 28 meruerit ita marg. m. 1 30 seu scripsi, eu V, an v idololatram v 
 
 
 quadraginta eius filios, Iezabelem quoque reginam quod extinctam 
 proiecerit canibus omnesque seruos Bahal cum omnibus 
 sacerdotibus et prophetis confusionis ore extinxerit gladii, 
 quod simulacra destruxerit, placet deo ? nos quid agere circa 
 te decuerat, ne nos contumeliae designares reos te circa, 
 quem Achab et Iezabel uias tenentem uidemus? non est nouum 
 quod agis facere contra deum, impugnare eius domum, 
 persequi eius antistites, eos per quos te monet ut tibi consulas, 
 ut, dum est locus paenitentiae, temet trahas a malo. 
 fuerunt tibi ante te in sacrilegio similes sic idolis seruientes 
 derelicto deo patrum suorum. in libro secundo Paralipomenon 
 Amasiam regem Iudae commonitum a deo per prophetam 
 \'<audimus), ne ex filiis Israel quos centum millibus talentis 
 argenti conduxerat secum fuissent profecti ad bellum, propterea 
 uidelicet quod deus dereliquisset Israel, quoniam quia 
 dereliquissent deum et idolis seruissent. obtemperauit 
 rex prophetae uerbis, credidit dei fuisse comminationem, quia 
 haec facit? posteaquam aduersarios suos subigit, eorundem 
 idola tollenda atque ad regnum suum transferenda putauit 
 et ipsa adoranda; cui quia dixerit ille dei homo non bene 
 illum egisse, ut deum derelinquens idola coleret gentium, 
 fortiter est domini prophetam iste rex persecutus. conspicis, 
 quod in uobis conuersis in apostasiam semper unus fuerit 
 animus ad persequendos eos qui uobis bene uelint. et factum 
 est, dicit scriptura sancta, posteaquam uenit Amasias 
 percutere Idumaeam, et attulit inde deos montis Seir et statuit 
 eos sibi in deos et in conspectu eorum adorabat et ipse eis 
 immolabat. et facta est super eum ira domini in Amasiam, 
 et misit ad eum prophetam Baneam, dixitque ei Baneas: 
 quid quaesisti deos populi, qui non liberauerunt populum 

 

 
 
 
 suum de manu tua? et factum est, ut loqueretur ei, dixit ad 
 eum: numquid consiliarium regis dedi te? caue tibi ne flagelleris 
 . uides, Constanti, quam amentes efficiamini, posteaquam 
 placuerit uobis diabolo uiuere seruientes, posteaquam 
 placuerit nobis nescire deum totum potentem, posteaquam 
 elegeritis uobis in contumeliam dei uos oportere statuere 
 idololatriam. ut enim ille dixit: numquid in consiliarium 
 regis dedi te ? caue tibi ne flagelleris, ita et tu, numquid uos 
 mihi consiliarios elegi, dicis, ut non prout mihi placitum est 
 geram, ut non hanc teneam uiam quam tenuerit Arrius ? nec 
 conspicis quo exemplo interierit Arrius ? quomodo in eum fuerit 
 uindicatum diuinitus? interea, quia dicis nos tibi esse contumeliosos, 
 uide hunc dei hominem non pepercisse consacrilego 
 tuo illi regi, sed posteaquam dictum est ei tace, ne 
 flagelleris, dixisse ad illum: scio ego quoniam dominus disperdet 
 te, qui fecisti istud et non obaudisti consilium meum . 
 in qua re nos sentis contumeliosos? nempe quia dicimus tibi: 
 nos scimus, quod enim, nisi tibi prouideris ut conuertaris ad 
 deum, sit te dominus ad aeternam poenam damnaturus . haec 
 est contumelia, haec omnis iniuria, quia tibi dicatur per dei 
 antistites in aeternum te interiturum, nisi correxeris uias tuas. 
 non credidit ille rex homini dei. quid statim ei acciderit, 
 dicit sancta scriptura sic: et in tempore, quo discessit Amasias 
 a domino, insurrexerunt ad eum insurrexerunt. et fugit 
 ab Hierusalem in Lachis et inter fecerunt #** eum in equis . 
 sic et te malorum tuorum facta potuerunt conseruare tueri 
 ac defendere, quomodo et illum qui dixit homini dei pro 
 salute ipsius loquenti: numquid consiliarium te regi constitui? 
 tace, ne flagelleris . non est a nobis primum factum, si dicamus 
 tibi erranti, ordinationi dei resistenti, nonas uias constituere 
 laboranti: male facis non ire per uiam, per quam 
 omnes dei cultores ad caelestia regna peruenerunt .

Legisti Odiam regem iurgatum a sacerdotibus domini, 
 cur inlicita fuisset ausus gerere: et intrauit, inquit scriptura. 
 in templum domini incensum ponere super altare. et intrauit 
 post eum Oeias sacerdos et cum ipso sacerdotes domini triginta 
 filii uirtutis, et surrexerunt super Odiam regem et 
 dixerunt ei: non licet tibi Odia incendere domino, sed sacerdotibus 
 filiis Aaron, qui sanctificati sunt ut incendant. exi 
 de sanctis, quoniam recessisti a domino, et non erit tibi istud 
 in honore a domino deo . dicis contumeliosos illi fuisse regi 
 domini sacerdotes necne? si necdum fuerunt contumeliosi, 
 nec nos tibi uideamur, quandoquidem similia audias a nobis 
 quae audierit et ille: non licet tibi, Constanti, Arriano cum 
 dei conuenire populo, non licet tibi idololatriae Arrianae 
 haeresis auctori, negator unici filii dei de dei sacerdotibus 
 iudicare, sacrilegus fingens te Christianum, cum sis antichristi 
 praecursor. non erit tibi bonum, ut dei tollens sacerdotes 
 ordines aduersarios eius, collegas scilicet sacrilegii tui. 
 cum haec audis, irasceris nobis; iratus est et illis tunc sacerdotibus 
 domini Odias rex. sed aduerte illos deo dicatos perpetuum 
 status sui tenuisse honorem, Odiam uero ad opprobrium 
 sempiternum leprae confestim uarietate maculatum. et 
 iratus est, inquit, Odias, : et in manu eius erat altare, ut 
 incenderet in ara sua. et lepra apparuit in fronte eius in 
 conspectu sacerdotum in domo domini . haec ita sunt, et arbitraris 
 te contumacem praeuaricatorem non trahere offensam 
 apud eum, qui nos suae claritudini perpetuo praeceperit sacerdotii 
 repraesentare officia? quae ista nostra, Constanti, superbia 
 est quaeue adrogantia? (ni)si quia te uideamus morbidum esse 
 pestiferum quippe Arrianum, elephantiam in te esse quia 
 istam consideremus, illam quam Arrius habuerit, quod

 

 
 
 
 urgeamus te secedere e populo dei, sicut illi sacerdotes domini 
 Odiam de templo conpulerint egredi, quia te ita cogamus 
 dare deo honorem. si enim Odiam dei sacerdotes idcirco 
 pellebant ex aula dei, quia meminissent diuinitus praeceptum 
 leprosos ante expiationem ingredi templum prohibitos, quanto 
 magis nos digni te, conspice, ex ecclesia pellere Christi, de 
 domo domini, quia non sit licitum haereticum conuenire cum 
 catholicis, insanum cum sanis, plenum inmundis spiritibus 
 cum eis, in quibus inhabitat spiritus dei. quae haec contumelia 
 est, si sacerdotes domini zelo eo accensi quo sunt 
 semper praecessores nostri tibi dicimus quae nostrae conducant 
 ac tuae saluti? petulans est, inquis, Lucifer . hinc petulans, 
 quia te urgeam elephantiam reicere Arrii atque <quod) per 
 hanc, quam praedicauerunt apostoli beatissimi fidem quamque 
 nos sumus ut cernis tenentes, tuae menti es adeptus sospitatem 
 teque totum ereptum e laqueis diaboli, temet in aeternum 
 gaudeas deo quaesitum. tu, qui nos ingentis supercilii 
 esse flagitas, inuenisti scriptum, quid Iosias rex Iudae de 
 consacrilegis fecerit tuis, de talibus qualis tu esse hodie conspiceris, 
 quomodo eorum quam plurimos etiam post mortem 
 fuerit persecutus ossa eorundem ignibus consumens. sed illum 
 decuit regem tanto zelo persequi dei hostes; nos episcopos, 
 nos dei sacerdotes indignum fuerat tibi resistere idololatriam 
 introducenti in ecclesiam. ille gladio interfecit consacrilegos 
 tuos, reliquias etiam olim sepultas est persecutus, cupiens 
 cultor inueniri dei fidelissimus; nos contra nec uerbo tibi 
 resistere oportuerat, tibi dei inimici amico, tibi omnium carissimo 
 in apostasiam conuersorum angelorum, tibi qui factus 
 es per hanc blasphemiam tuam deo inimicus.

Accipe igitur in quarto Regnorum libro quae propter 
 illa quae circa coinmundos tuos gesserit Iosias seruus domini 
 9

 
 
 
 rex Iudaeae adeptus fuerit, et tandem desine de nobis dicere: 
 superbi sunt atque contumeliosi. fecit, inquit, quod rectum 
 est ante conspectum domini et ambulauit in uia patris 
 sui Dauid, et non declinauit dextra aut sinistra, item infra, 
 posteaquam domos reaedificauit domini et sacerdos misisset 
 legis librum ad regem: et factum est, cum audisset rex uerba 
 libri legis, conscidit uestimenta sua. et mandauit rex Chelchiae 
 sacerdoti et Alchinae filio Iosafan et Achiliae filio 
 Melchiae et Safan scribae et Ioas filio regis dicens: quaerite 
 a domino pro me et pro omnibus Iuda de uerbis libri huius 
 inuenti, quoniam magna ira domini accensa est in nobis, 
 quoniam non audierunt patres nostri uerba libri huius secundum 
 omnia scripta ut facerent. et abiit Chelchias sacerdos 
 et Acican et Safan et Ioas ad Oldam prophetissam, uxorem 
 Selle filii Tacuelarum, uestis c\'ttstodem, et ipsa habitabat in 
 Hierusalem. et locuti sunt ad eam secundum haec. et dixit eis: 
 haec dicit dominus deus Israel: uiro qui misit uos ad me 
 (dicite: haec) dicit dominus: ecce adducam mala super hunc 
 locum et super inhabitantes in eum secundum omnia uerba 
 libri huius quae legit rex Iuda, pro quibus dereliquerunt me 
 et intenderunt dis alienis et exacerbauerunt me in operibus 
 manuum suarum. et incensa est ira mea in hoc loco et non 
 exstinguetur. et ad regem Iuda qui misit uos, ut quaereretis 
 a domino, haec dicetis: haec dicit dominus deus Israel: uerba 
 mea quae audisti et reueritus es a facie mea, quia audisti 
 quae locutus sum in locum istum et inhabitantes in dium, 
 fieri in heremo et in maledictionem. et scidisti uestimenta 
 tua et plorasti ante conspectum meum, et ego audiui, dixit 
 dominus uirtutum. propter hoc ego abduco te apud patres 
 tuos, et adaugeris in pace, et uidebunt oculi tui omnia mala 
 quae ego induco in loco isto et super inhabitantes in illum .

 

 
 
 
 et respondit regi uerbum et misit rex Iosias et collegii ad se 
 ommes presbyteros Iuda in Hierusalem. et ascendit rex ad 
 dominum et omnes uiri Iuda et sacerdotes et leuitae et omnis 
 populus a pusillo usque ad maiorem. et legit rex in auribus 
 populi omnia uerba libri testamenti, qui inuentus est in domo 
 domini. et stetit rex ad columnam et disposuit testamentum 
 quod inuentum est in domo domini ante conspectum domini, 
 ire post dominum et obseruare mandata eius et testificationes 
 et praecepta eius in toto corde eius et tota anima, statuere 
 omnia uerba testamenti istius scripta in libro isto. et transi-uit 
 omnis populus in testamentum quod disposuit rex;, ex 
 libro. et mandauit rex Ghelchiae sacerdoti magno et sacerdotibus 
 secundariis et custodientibus Ephod, ut eicerent de 
 domo domini omnia uasa quae fecit ad Bahal et Asera et 
 omni militiae caeli. et combussit illa foras extra Hierusalem 
 in incendio riui Cedron. et sumpsit cineres illorum et sparsit 
 in riuum et abiit in Bethel. et conbussit sacerdotes quos 
 constituerant reges Iudae, ut incenderent excelsis ciuitatum 
 Iuda et circa Hierusalem; incendebant Bahali et soli et lunae 
 et omni militiae caeli. et extulerunt de domo domini foras 
 extra Hierusalem in riuum Cedron, et extenuauit cinerem et 
 proiecit in monumentum filiorum plebis. et extraxit filios 
 illorum qui erant in domo domini, quorum mulieres officiabantur 
 ibi ad stolas. et introduxit omnes sacerdotes ex ciuitatibus 
 Iuda et coinquinauit sancta, ubi incendebant sacer.., 
 dotes Agabae usque de Basabe, et detraxit excelsos illorum, 
 et infra: et coinquinauit Phem quod erat in Cepenan, quoniam 
 perduxerunt quisque filium suum et filiam suam in 
 igne Moloch . **# posuerant reges. Iuda soli ab introitu do- 

 

 
 
 
 mus domini ad pastorum, quos posuit tres equos, qui in 
 Faradin, et fontem solis conbussit in igne in domo domus, 
 quam aedificauerunt reges Israel excelso illi Bahal et omni 
 militiae caeli. et sacraria erant supra aedificia superiorum 
 Achas quae fecerit rex Iuda et sacraria quae fecit Manasses 
 in duobus aedificiis domus domini, detraxit rex et expulit 
 ilia inde et proiecit cineres illorum in riuo Cedron. et excelsos 
 quae fecerant a facie lerusalem, quod erat in dextro 
 montis Amissa, quod aedificauit Salomon rex Astarte simulacro 
 Sidoniorum et Gamos idolo et Mulcro simulacro 
 filiorum Ammon, polluit rex. et contribulauit titulos et implebat 
 loca illorum ossibus hominum. et sacrarium quod in 
 Bethel, excelsum quod fecit Hieroboam filius Natae, in quo 
 fecit peccare Israel, et sacrarium illum excelsum detraxit et 
 contribulauit lapides illius et adtenuauit in puluerem, et in. 
 cendit lucos eorum. et reuersus est Iosias rex et uidit monu 
 menta quae erant ibi in montem, et sumpsit ossa de monumento 
 et conbussit super sacrarium et polluit illud secundum 
 uerbum quod locutus est homo dei, cum staret Hieroboam in 
 die festo ad aram . quid cognoscis, Constanti, factum esse a 
 rege cultore dei? et nos te idololatriam introducentem in 
 ecclesiam quia uerbo percutimus, contumeliam, inquis, mihi 
 facit Lucifer ? cum, si illius fuisses temporis homo, gladio 
 possis extingui, aut si iam fuisses defunctus, etiam ossa tua 
 quippe sacrijegi fuissent igni perducta ad nihilum. ille gladio 
 reos tanti sceleris percutit, nos te nec uerbo uulnerare decuerat? 
 conspicis interea hoc etiam loco in ciuitatem dei, in 
 domini domum et in templum eius introduxisse consacrilegos 
 tuos illos reges idololatriam quam iste exterminarit Iosias 
 rex deo dicatissimus; nec existimes te tantum hoc opus inplere 
 contra deum fuisse adgressum ? nolo te itaque dicere:

 
 
 
 si male agerem, iam in me deus dedisset uindictam, sed potius 
 obsecro uideas captam te detineri a diabolo, in eius te 
 degere potestate, sicuti et illi reges, quorum operam Iosias 
 persecutus est rex.

Cur blasphemias execremur tuas, cur resistamus iniquis 
 conspirationibus tuis, uidemur tibi esse iniuriosi. sic et 
 Iudaeis, quorum imitator es, uidebantur contumeliosi, superbi 
 sanctissimi prophetae beatissimique apostoli. in libro Amos 
 prophetae, et misit, inquit, Amasias sacerdos in Bethel ad 
 Hieroboam regem Israel dicens: conuentum facit aduersum 
 te Amos in media domo Israel; non poterit terra sufferre 
 uerba eius, propter quod haec dicit Amos: in gladio morietur 
 Hieroboam, Israel autem captiuus ducetur a terra sua. et 
 dixit Amasias ad Amos: uade, discede in terram Iuda et ibi 
 commorare et ibi prophetabis. in Bethel autem iam non adicies 
 prophetare, quia sanctificatio regis est et domus regni 
 erit. et respondit Amos et dixit ad Amasiam: non eram propheta 
 neque filius prophetae sum ego, sed pastor eram caprarum 
 uellicans, et adsumpsit me dominus de ouibus et\' dixit\' 
 ad me : uade prophetare in plebem meam Israel. et nunc 
 audi uerbum domini: tu dicis: non prophetabis in Israel, et 
 non congregabitur in domo Iacob. propter hoc haec dicit dominus 
 deus: uxor tua in ciuitate prostabit et filii tui et filiae 
 tuae gladio decident, terra tua funiculo metibitur, et tu in 
 terra inmunda morieris, Israel autem captiuus ducetur a 
 terra sua . cum haec esse facta uideris ab eo qui ueritatem 
 et correptionem populo suo erranti uoluerat nuntiari, cur dicas 
 nos insolentes, cur contumeliosos, quia quae sunt erratico 
 tibi uera dicamus, quia non tuam audiamus uocem dicentem: 
 nolite credere sicuti crediderunt patriarchae prophetae 
 apostoli ac martyres, sed credite quomodo tradiderit Arrius ? 
 in quibus rebus apud te superbi inuenimur? nisi in hoc quod

 

 

 

 
 
 
 sacrilegia tua exsecremur praeceptaque tua ut gladios atque 
 uenena uitemus. non hoc factum a nobis est primum; omnes 
 illi \'qui iam deo placuerunt hanc tenentes fidem quam nos 
 praedicamus istud fecerunt; nemo mortem timuit suscipere 
 pro deo ex eius seruis, nemo famulorum eius cogitauit tormentorum 
 genera quae a uobis inferuntur tyrannis, sed illius 
 praecepta ante oculos habuit. sic Tobias gloriosus praecipuus 
 inuenitur factus apud dominum, dum non conperditi tui regis 
 timet edictum, sed solum totum potentem deum. haec ita 
 esse ipsi crede Tobiae dicenti: ubi uenit Sennacherim rex 
 de Iudaea fugiens propter defensionem quam fecit ex illis 
 dominus, propter blasphemias illius quae blasphemauit, et occidit 
 in ira sua multos ex filiis Israel; ego autem corpora 
 illorum inuolabam et sepeliebam. et renuntiatum est regi quoniam 
 sepelio et quaerebat ut occideret me. ego autem fugi, 
 et direpta est omnis substantia mea et nihil mihi remansit 
 plus quam uxor mea Anna, Tobias filius meus. et contigit 
 post dies quadraginta quinque, occiderunt regem illum filii 
 eius, et regnauit Arcedonossar filius eius pro eo iUic. et cum 
 uenissem in domo meam et reddita esset mihi uxor mea Anna 
 et filius meus Tobias, in Pentecoste die festo nostro, qui est 
 sanctus ex septimanis, factum est mihi prandium bonum, et 
 discubui ut pranderem, et posita est mihi mensa, et uidi 
 pulmentaria quam plurima, et dixi Tobiae filio meo: uade et 
 adduc quemcumque pauperem inueneris ex fratribus nostris 
 qui sunt captiui in Nineue, qui tamen in mente habent deum 
 in toto corde suo; hunc adduc, et manducet pariter mecum 
 hoc prandium; ecce sustineo te, fili, donec uenias. et exiit 
 Tobias inquirere aliquem pauperem captiuum ex fratribus 
 nostris, et reuersus dixit mihi: pater. et dixi: quid est, fili? 
 et dixit mihi: ecce unus de natione nostra occisus laqueo 
 circumdato proiectus est. et exii relicto prandio meo, antequam 
 aliquid ex illo gustarem, et tollo illum de platea ita 

 

 
 
 
 unum locum apud me, donec sol occideret, ut illum sepelirem. 
 et\' reuersus laui et manducaui prandium meum cum luctu 
 et rememoratus sum sermonem prophetae Amos quem locutus 
 est in Bethel, dicens: conuertentur dies festi uestri in luctum 
 et omnia cantica uestra in lamentationem, et lacrimatus sum. 
 et postquam sol occidit, abii et fodi et sepeliui illum. et 
 omnes proximi mei deridebant me dicentes: quomodo non 
 timet hic homo ? iam enim inquisitus est huius rei caussa ut 
 interficeretur et fugit, et iterum sepelire coepit mortuos .

Cum conspicias itaque dei seruos non uestram crudelitatem 
 tyrannorum semper timuisse ac nunc timere posse, 
 sed praecepta cogitasse domini ac cogitare, quomodo tu nos 
 dignaris petulantes iudicare? nempe quia faciente deo tuam 
 calcemus ut lutum potentiam. hoc non faciunt uires nostrae, 
 sed tribuit illius misericordia quem execrari dignaris in nobis. 
 dicit deus ad Ezechielem prophetam: filii hominis, mitto te 
 ad domum Israel, quia amaricauerunt me ipsi et patres eorum 
 usque in hodiernum diem. et dices ad illos: haec dicit 
 dominus, si audierint aut trepidauerint, quoniam domus amaricans 
 est, et cognoscent quoniam propheta es tu in medio 
 eorum. et tu, fili hominis, ne timueris eos neque trepidaueris 
 a facie eorum, quoniam effuriabuntur et concurrent super te 
 in circuitu et in medio scorpionum tu inhabitas; sermones 
 eorum ne timueris et a facie eorum ne trepidaueris, quoniam 
 domus amaricans est. et loqueris uerba mea ad eos, si forte 
 audierint uel expauerint, quoniam domus amaricans est . contumaces 
 uidemur tibi, ut iste deo soli dicatus uidebatur propheta 
 illis, quorum tu tenebras sequeris; nempe hinc Ezechiel 
 propheta apud Iudaeos coapostatas tuos contumax, hinc superbus 
 regibus uidebatur Israel, quia domini impleret mandata, 
 qui eisdem loqueretur quae praecepisset eum loqui deus. 
 recte nos superbos appellas, nos per quos omnia praecepta

 

 

 
 
 
 sua noluit ad populorum credentium perferri notitiam. recte, 
 inquam, insolentes designas nos dei antistites, si nos ea tibi 
 dicamus quae uoluerit deus dici ad uos. odis amantes te, 
 persequeris bene tibi cupientes, sed non metuere possumus 
 frendores carnificinae tuae. audis etenim dominum dicere: et 
 tu, fili hominis, ne timueris eos neque trepidaueris a facie 
 eorum, quoniam effuriabuntur et concurrent super te in circuitu 
 et in medio scorpionum tu habitas. sermones eorum ne 
 timueris, a facie eorum ne trepidaueris, quoniam domus amaricans 
 est . non, inquam, possumus metuere minas imperii tui, 
 quia nullae sunt uires tuae scorpiaces aduersum nos, quos 
 dei uirtute tegi cernas, quorum esse defensorem ac protectorem 
 deum aduertas. non itaque cessabimus tibi domini ingerendo 
 praecepta, illi solimet uni seruantes timores qui dicit: 
 fili hominis, ingredere ad domum Israel et loquere sermones 
 meos ad eos, quoniam non ad populum alti sermonis tu mitteris 
 ad Israel neque ad populos multos aliae uocis aut aliae 
 linguae neque graues qui sint in lingua, quorum non audies 
 sermonem. et si ad tales misissem te, illi forsitan audissent 
 sermones tuos; domus autem Israel nolent audire te, quoniam 
 nolunt audire me, quoniam tota domus Israel contentiosi sunt 
 et duri corde. et ecce dedi faciem tuam potentem aduersus 
 facies eorum et constantiam tuam confortabo aduersus contentionem 
 eorum, et eris semper firmior petra. ne timueris ab 
 eis neque expaueris a facie eorum, quoniam domus amaricans 
 est . metuere te quis poterit nostrum, quos uideas dei 
 potentia solidatos atque firmatos ad tuam contumaciam retundendam, 
 fixo gradu stare contra tuam rabiem inmobiles, 
 ut saxa mole solent robusta aequor contra tumidum? hinc 
 nos iudicas hostes tuos, quia te urgeamus dei fieri seruum 
 ex scorpione. nunc etenim unum te esse ex scorpionibus non

 

 
 
 
 poteris dubitare, ex illis dictum de quibus audisti prophetae 
 a domino: et tu, fili hominis, ne timueris neque trepidaueris 
 a facie eorum, quoniam effuriabuntur et concurrent super te 
 in circuitu et in medio scorpionum tu habitas . hinc tibi iniuriosi 
 sumus, quia uideas te a nobis scorpium uocari. si non 
 te esse scorpium dixisset deus, merito me diceres contumeliosum; 
 nunc uero actibus te tuis manifestas esse scorpium 
 et es frustra clamitans contumeliam te pati a nobis. deus te 
 scorpium esse dicit, et mihi irasceris cur te eo uocem nomine? 
 quae haec contumelia est, si dicatur tibi: nisi te uerteris 
 ad deum, eris semper unus ut nunc es ex scorpionibus, 
 ex uastissimis unus inimicis dei ?

Percurre reliqua Ezechiel prophetae, et aude me dicere 
 insolentem, superbum, contumeliosum, contumacem: et facis 
 est uerbum domini ad me dicens: fili hominis, ecce dedi 
 te speculatorem domus Israel, et audies de ore meo sermonem 
 et comminaberis eis a me in eo quod dicam ad sceleratum: 
 morte morieris. et non distinxisti illi neque locutus es, 
 ut distingueres scelerato auertere a uiis suis, ut uiuat, ille 
 sceleratus in iniustitia sua morietur, et sanguinem eius de 
 manu tua inquiram. et tu si distinxeris scelerato et non 
 auersatus fuerit ab scelere suo et uia sua, sceleratus ille in 
 iniustitia sua morietur, et tu animam tuam liberabis. et in 
 eo in quo aduersatur iustus a iustitiis suis et faciet delictum, 
 et dabo tormentum in facie eius, ipse morietur, quoniam 
 non distinxisti illi. et in peccatis suis morietur, eo quod non 
 sint in memoriam iustitiae eius, et sanguinem eius de manu 
 tua exquiram. tu autem si distinxeris iusto ne derelinquat, 
 et ipse non derelinquat, iustus ille uiuens uiuet, quoniam 
 distinxisti illi, et tu animam tuam saluabis . quid, Constanti, 
 dicis ad haec? tacendumne sacerdotibus dei erit et mandata

 

 
 
 
 celare diuina eius an dignum est aperire tibi cuncta praecepta 
 domini? omnem uoluntatem perferemusne dei ad nos 
 nobis commissos an eam ad nosmet iugulandos nobis fraudabimur? 
 sanguinem etenim tuum dicit dominus requisiturum 
 a me; quin immo si non oboedieris deo, cuius nos tibi ingerimus 
 diuina monita, tu in tuo morieris sceleratus scelere et 
 a nobis iam non requiretur salus animae tuae, quoniam quidem 
 minis tuis non fuerimus territi, sed solum timuerimus 
 eum qui praeter se neminem mandarit timendum, quoniam 
 quidem ut temet eriperes a nefandis semitis tuis in nomine 
 domini dei conuenerimus. ne tibi imperatori uiderer facere 
 contumeliam, quid me agere oportuit tempore quo te indico 
 natum ad nos dei seruos a uia uertendos ueritatis? cum enim 
 Nabuchodonosor Olofernam uirtutis suae principem misisset 
 et Ierusalem obsideret, quid orat Iudith deum? nempe ut destrueret 
 inimicoslsrael. numquid (non) dixit: custodi insurgentes 
 aduersus domum tuam? domine deus patris mei Symeon, qui 
 dedisti gladium in ultione alienigenarum qui uiolauerunt 
 uuluam uirginis in coinquinationem et denudauerunt femur 
 in consummationem et coinquinauerunt matricem in improperium. 
 dixisti enim: non sic erit, et fecisti. propter quod 
 dedisti principes eorum in occisionem et torum eorum qui 
 accepit dilectam in sanguinem, et percussisti seruos super 
 potentes, super thronos. eorum. et dedisti mulieres eorum in 
 praedam et filias in captiuitatem et omnem praedam in diuisionem 
 filiorum dilectorum, qui eelauerunt zelum tuum et 
 abominauerunt coinquinationem generis tui et inuocauerunt 
 te in adiutorium tuum. deus meus exaudiet me uiduam. tu 
 enim fecisti priora eorum cum illis et illa postea et nunc et 

 

 
 
 
 quae superuenientia. omnes enim uiae tuae paratae, creatura 
 tua in prouidentia. ecce enim Assyrii repleti sunt in uirtute 
 sua et exaltati sunt in equo et ascensore, et gloriati sunt in 
 brachio peditum, sperauerunt in clipeis et tenso arcu et fundibalis, 
 et nescierunt quoniam tu es dominus qui conteres 
 bella. dominus nomen est tibi. tu proice illorum uires, aeterne, 
 contere illorum plenitudinem uirtute tua et deduc eorum tenacitatem 
 in ira tua. cogitauerunt enim frustrare sancta tua, 
 coinquinare tabernaculum requietionis tuae nominis honorifici 
 tui, adprehendere ferro cornu altaris tui. respice in 
 fastigio eorum, da in manu mea uiduae quam cogitaui uirtutem 
 et percute os eorum labiis persuasionis meae in principe 
 et principem super seruum suum, quassa substantiam 
 eius in manu uiduae. non enim in multitudine uirtus tua, 
 sed nec potentia neque datum tuum in fortibus, sed humilium 
 es deus, infirmorum adiutorium, infirmium susceptor, 
 desperatorum saluator. etiam deus patris mei et deus hereditatis 
 Israel, domine dominator caelorum et terrae, creator 
 aquarum, rex totius creaturae, exaudi obsecrationem meam, 
 da uersutiam et suasionem in uulnere et in liuorem eorum, 
 qui aduersus testamentum et domum sanctam tuam et uertices 
 Sion et domui retentionis filiorum tuorum cogitauerunt 
 dura. fac tu super omnem gentem et tribum omnem sciant 
 quia tu es deus uniuersae potestatis et uirtutis, et non est 
 alius defensor generis Israel praeter te .

Quid ad haec prudens mens tua sentire dignabitur? 
 numquidnam poteris dicere post hanc deo fusam contra religionis 
 hostes obsecrationem, quod enim nos malo ordine te 
 contra nitamur, quia dicamus tibi: aut corrige uias tuas 
 prauas et noli tibi in imperii tui placere potentia aut cognosce 
 ad nihilum te peruenturum ? quid aliud nos hodie 
 facimus dei serui, eius diuinae magnitudinis sacerdotes, nisi

 
 
 
 quae fecerunt illi quorum cupimus inueniri imitatores? puto 
 etenim dignum esse non derelinquere populos nobis commissos 
 in tanta hac a te inlata persecutione, sed eos hortari, 
 quod enim potens sit cuius sumus nos eripere de inimicorum 
 suorum manibus, non esse te metuendum hostem dei domus, 
 aduertendum quod sis nihil, quia uidelicet noster deus ac 
 dominus omnia potens ad nihilum redacturus sit omnia contra 
 eius domum instituta impia tua conamina. quae hic tibi 
 iniuria fit a nobis? quae ingeritur imperatori Romano contumelia 
 ab antistitibus dei uiui, si ut aut uitam aeternam 
 habeas rogaris aut dicatur tibi, propterea quod contra 
 dei susceperis arma domum, nisi te correxeris, ingenti exitio 
 sis interiturus? qua etenim de re tibi cunctorum dei domus 
 inimicorum proferimus interitum? nisi ut aut metu dei territus 
 temet mutes -aut, cum temet in aeternum esse feceris 
 punitum, nos securi ex omni triumphemus parte, quia et tuos 
 sanguis a nobis non possit a deo requiri et quia interitum 
 aduersariorum ecclesiae eius uiderimus. perseuera denique in 
 hac tua iniustitia, et inuenies quid te pro tantis consequitur 
 meritis. superbia inflatus est, inquis, Lucifer, quia uera tibi 
 dicat. quid me iubebas facere tempore isto quo tu antichristi 
 praecursor ad nos interficiendos arma contra dei leuasti 
 domum? tempore quo exstitisti unici filii dei negator? 
 taceremne et te lupum uenientem ad dei uastandum gregem 
 sinerem? an dignum fuisse censes obuiam pastores tibi iremus 
 siccis parato faucibus ad nosmet nobisque commissos 
 transuorandos? magnalium fuerat satis, ut mulier ista deo 
 cupiens placere Iudith manu interimeret sua hostem, et nos 
 nec quidem uerbo tibi a domino restitissemus instituti

 
 
 
 pastor? dicit dominus in Euangelio: pastor bonus animam 
 suam ponit pro ouibus; qui mercennarius est et non est 
 pastor, cuius non sunt oues propriae, uidet lupum uenientem 
 et relinquit oues et fugit; et lupus rapit illas et dispargit, 
 quoniam mercennarius est et non pertinet ad eum de ouibus . 
 quid itaque nobis erat gerendum, ne tibi contumeliosi extitisse 
 uideremur? cognouimus te lupum, uidimus ad oues te 
 tetendisse domini manus, conspeximus te uno tempore conatum 
 laniare cunctos domini inuocantes nomen. numquidnam 
 fuerat dignum non pastores, sed mercennarios exhibere nos? 
 Petro dicit beato: pasce agnos meos, et iterum: pasce ouiculas 
 meas; et ut ueniens lupus uis eos qui successores extitisse 
 inueniuntur beato Petro uicem gerere mercennariorum ? 
 eos quos iampridem per Hieremiam promiserat populo suo 
 dicens: et dabo uobis pastores secundum cor meum, et pascent 
 uos pascentes cum disciplina, et non dixit: dabo uobis 
 Constantium imperatorem, qui uos possit in diaboli uertere 
 praedam . dicas nos male agere, quia sacrilegio tuo resistamus 
 uirtute protecti dei

Videamus quid etiam tempore quo contyrannus tuus 
 Antiochus persecutor nostrae religionis extitit, quid. fecerint 
 hi qui meminerant praeter deum neminem timendum. sed 
 prius est cognoscas quae ille, cui tu similis es, scripserit; 
 sic etenim poteris intellegere illos dei seruos, quorum nos 
 cupimus inueniri participes, restitisse Antiochi sacrilegio, sicut 
 et nos tibi deo propitio resistamus. loquitur sancta scriptura 
 dicens in Machabaeorum primo libro: et scripsit rex omni 
 regno suo, ut esset uniuersus populus unus et relinquerent 
 unusquisque legitima sua. et receperunt omnes gentes secundum 
 uerbum regis et multi ex Israel consenserunt simul cum 
 illis et polluerunt sabbatum. et misit rex libros in manu 

 

 
 
 
 nuntiorum Hierusalem et ciuitates Iudae, ut irent post legitima 
 exterae terrae et prohibere holocausta et sacrificium et 
 libationem de sanctificatione, contaminare sabbata et dies 
 solem(nes) et polluere sanctificationem et statuere delubra et 
 idola et immolare porcinam et pecora communia et relinquere 
 filios suos incircumcisos et polluere animas eorum in 
 omni immunditia et abominatione, ita ut obliuiscerentur legem 
 et mutarent iustificationes; et quicumque non fecisset secundum 
 uerbum regis moreretur. secundum omnia uerba haec 
 misit scripta uniuerso regno suo et fecit consideratores super 
 populum. et mandauit ciuitatibus luda immolare per ciuitatem 
 et ciuitatem. et congregati sunt multi de populo ad eos, 
 omnis derelinquens legem, et fecerunt mala in terra, et 
 infra: et aedificauerunt abominationem desolationis super altare 
 et in ciuitatibus Iuda in circuitu struxerunt aras et 
 in ostiis domorum et in plateis incendebant. et libros legis 
 inuenerunt et succenderunt igne conscissos, et apud quem inueniebatur 
 liber testamenti et si quis consentiebat legi, constitutio 
 regis interficiebat eum. in uirtute sua faciebant ad 
 Israel his qui inueniebantur in omni mense et mense in 
 ciuitatibus; et quarta et uicesima mensis sacrificabant super 
 aram quae erat super altare. et mulieres quae circumciderant 
 natos suos interficiebant secundum praeceptum. suspendebant 
 infantes a ceruicibus eorum et in domos eorum et eos qui 
 circumciderant eos. et multi in Israel obtinuerunt et confirmati 
 sunt in eis, ut non manducarent communia, et susceperunt 
 mori, ut non polluerentur escis et non profanarent 
 testamentum sanctum. et facta est ira magna super Israd 
 nimis in diebus illis. et surrexit Matathias filius Iohannis 
 Simeonis sacerdos filiorum Ioarib ab Hierusalem, et huic filii 
 quinque, et infra: et uiderunt blasphemias quas faciebant in 
 luda et in Israel, et dixit: heu me, ut quid istud factus 

 

 
 
 
 sum uidere contritionem sanctae ciuitatis, et sederunt illic, 
 cum daretur in manu inimicorum sanctificatio, in manu exterorum 
 ? et infra: omnis ornatus eius ablatus est, ex libera 
 facta est ancilla. ecce sancta nostra et speciositas nostra et 
 gloria nostra desolata est, et polluerunt eam gentes. ut quid 
 nobis adhuc uita ? et conscidit Matathias et filii eius uestimenta 
 sua, et percooperuerunt se ciliciis et luctum habuerunt 
 ualde. et uenerunt qui erant a rege et conpellebant discessionem 
 in Modiin ciuitatem ut sacrificarent. et multi Israel 
 accesserunt ad eos. et Matathias et filii eius congregati sunt. 
 et responderunt qui a rege missi fuerant et aiunt Matathiae 
 dicentes: princeps et nobilis et magnus es in ciuitate ista et 
 confirmatus filiis et fratribus. nunc accede primus et fac imperium 
 regis, sicut fecerunt omnes gentes et uiri Iuda et qui 
 derelicti sunt in Israel, et eris tu et filii tui amici regis et 
 tu et filii tui gloriamini argento et auro et muneribus multis. 
 respondit Matathias et dixit uoce magna: si omnes gentes 
 quae in domo regis audiunt eum, ut discedat unusquisque ab 
 officio patrum suorum, et elegerunt in mandata eius, et ego 
 et filii mei ibimus in testamentum patrum nostrorum. dominus 
 propitius nobis sit, non derelinquemus legem et iustificationes. 
 uerbum regis non audiemus, non declinabimus officium 
 deseruitionis nostrae dextra uel sinistra. ut cessauit 
 loqui sermones istos, accessit uir Iudaeus in oculis omnium 
 sacrificare in Modiin secundum praeceptum regis. et uidit 
 Matathias et celatus est, et contremuerunt renes eius et attulitł 
 iram secundum iudicium. et adcurrens ad aram inter fecit 
 eum. et uirum regis qui cogebat immolare occidit in illo tempore, 
 et aram destruxit. et aemulatus est in lege, sicut fecit 
 Finees Iambrim filio Salom. et exclamauit Matathias in 

 

 
 
 
 ciuitate uoce magna dicens : omnis aemulus statuens testamentum. 
 mentum exeat post me. et fugit et ipse et filii eius in mentum 
 et reliquerunt quaecumque habebant in ciuitate .

Quid tale a nobis factum conspexisti, ut digneris 
 dicere: contumeliam mihi fecit Lucifer ? ille gladio occidit 
 regis ministrum, sed et eum quem uiderat de populo suo 
 regis edicto quam dei temperasse ; ego, quia tibi ac tuis 
 uerbo resisto et dico: non derelinquo apostolicam atque euan. : 
 gelicam fidem, sic credo quomodo crediderunt Abraham, Isw 
 et Iacob patres nostri, inde apud te reus contumeliarum sum., 
 si fuisses inter manus Matathiae istius zelantis deum aut in 
 manu Finees cui testimonium in Numeris apud Moysen perhibet 
 deus et alienigenarum more uiuere temptares, sine dubio 
 te gladio interficerent illi te gladio fuerant interfectori: 
 ego, quia uerbo animum illum tuum cruore Christianorum 
 madidatum uulnero, reus iudicor contumeliarum a te. cur. 
 imperator, non ulcisceris te de me? cur contumelias tuas non 
 dignaris defendere, uindicare te de homine mendico? cur non 
 satis agens? non quia nolis, sed quia tibi adhuc non fuerit 
 data potestas ab eo, cuius me esse confidens tibi haec libera 
 dico uoce quae quidem iuxta tuos nefandos actus praua mihi 
 uideantur. tibi omnibusque diuitiis regni tui, patri quoque 
 tuo renuntiasse nos cum uideris et a fide nullo pacto recessuros 
 pollicitus inspexeris multum, mirari nos scias quod. 
 cum ore gladii soleas displicentes tibi deuorare, nobis tamen 
 parcas. credo pietatis causa, et possumus istud sentire de toa 
 lenitate. nullum etenim te interfecisse ex nimia tua benignitate 
 potui colligere. dicis: superbus est . unde tibi superbus; 
 esse uideor? nempe quia audis a me ea te gerere quae semper 
 fecerint hostes dei religionis. est officii mei, ut haec ingeram 
 tibi haeretico. aut non es haereticus? si autem haereticus es. 
 cur me incusas, quod enim sim tibi iniuriosus, qui id facio

 
 
 
 te contra quod me noluerit facere deus? loquitur sanctissimus 
 propheta Ieremias dixisse ad se deum: et tu accinge 
 lumbos tuos et surge et dic omnia quaecumque mandaui tibi, 
 et ne timeas a facie eorum nec formides in conspectu eorum . 
 cum haec ita sint et nos urgeat necessitas officii nobis a deo 
 inpositi, ut uobis agentibus dicamus quaecumque uobis dici 
 iusserit deus, superest ut aut oboedias dei mandatis conuentus 
 a me. ipsius clementiae seruo ac sacerdotê aut probes 
 de scripturis sacris, fortassis quia rex sis, quod enim non 
 liceat mihi te in nomine domini conuenire ut temet corrigas. 
 si probare non poteris mihi prohibitum, sed inuenire magis 
 incipies mihi praeceptum, ut te arguam et increpem et exhorter 
 et deprecer et admoneam atque prouocem ad deo 
 placendum, cur me dicis tibi facere contumeliam? eo etenim 
 usque nobis antistitibus suis dedit potestatem ad uos nobis 
 commissos increpandos docendos, ut dixerit: ne timeas a facie 
 eorum, ne formides in conspectu eorum. ecce posui te in hodierna 
 die sicut ciuitatem firmatam et sicut murum aereum 
 firmum omnibus regibus Iuda et principibus eius et plebi 
 terrae. et pugnabunt ad te, et non poterunt aduersum te, 
 quia ego tecum sum, ut liberem te, dicit dominus . quae sunt 
 quae dicebat Hieremias regibus Iuda et principibus eius et 
 plebibus terrae? nempe haec quia dereliquerunt dominum et 
 immolauerunt diis alienis. haec et tu fecisti ac facis, dereliquisti 
 apostolicam atque euangelicam fidem, suscepisti haeresem 
 Arrianam, et cogis omnes idololatres fieri dei seruos. 
 quia haec audes, uocas superbos saluti tuae cupientes consultum. 
 dicit deus Hieremiae: et tu accinge lumbos tuos et 
 exsurge, et dic omnia quaecumque dico tibi. ne timeas a facie 
 eorum nec formides in conspectu eorum . et Constantius imperator 
 indignaris cur tibi erranti dicamus: redi ad uiam 

 
 n

 
 
 
 salutiferam, derelinque errorem per Arrium instinctu diaboli 
 inuentum .

Deus se solum timendum mandat, praeter se esse 
 neminem formidandum praecepit; et tu ea statuisti implendi 
 quae domini auferant metum et te faciant formidandum? deus; 
 dicit Hieremiae: ecce posui te in hodierna die sicut ciuitatm 
 firmam et sicut murum aereum firmum omnibus regibus Iwda 
 et principibus eius et plebi terrae. et pugnabunt ad te et non 
 poterunt aduersum te, quia ego tecum sum, ut liberem te 
 dicit dominus; et tu existimas te timeri posse a quoquam. 
 seruorum dei? cur me dicis adrogantem superbum? cur contumeliosum 
 vocas? nempe quia te reppererim operibus tuis 
 esse unam ex illis de quibus beatus Iohannes: audistis quia 
 antichristus uenit; nunc autem antichristi multi sunt . sic nos 
 iniuriarum reos designas, tamquam primi restiterimus ne idololatriam 
 tuam in dei introduceres ecclesiam. legisti in Machabaoorum 
 libro primo: et dixit uir proximo suo: si omms 
 fecerimus sicuti et fratres nostra fecerunt et non pugnauerimus 
 antichristus gentes pro anima nostra et iustificationibus 
 nostris, nunc citius disperdent nos a terra. et cogitauerunt in 
 die illa dicentes: omnis homo, quicumque uenerit ad nos II 
 bellum die sabbatorum, pugnemus aduersum eum, et non moriemur 
 omnes, sicut mortui sunt fratres nostri in occultis. 
 tunc congregati sunt ad eos conuentus fortis in uiribus ab 
 Israel, omnis uoluntarius in lege et omnes qui fugiebant 
 malis ad eos, et facti sunt illis in firmamentum. et percusserunt 
 uirtutem et percusserunt peccatores in ira sua et utros 
 iniquos in indignatione. et ceteri fugerunt ad nationes, i 
 se liberarent, et circumiuit Matathias et amici eius, et 
 destruxerunt aras et circumciderunt pueros incircumcisos quot- 
 quot inuenerunt in finibus Israel in fortitudine, et persecuti 
 sunt filios superbiae, et prosperauit opus in manu eorum, d 
 obtinuerunt legem de manibus gentium et regum, et non 

 

 
 
 
 derunt cornum peccatori . quid sentire dignatur uenenis Arrii 
 sauciata mens tua? quid poterit excogitare contra hanc nostram 
 defensionem morsibus serpentis concisum cor tuum? illos cum 
 illa aduertas egisse, nobis quiescendum fuerat ore tuo prolatis 
 blasphemiis ad populum nobis diuinitus commissum sauciandum 
 ? et circumiuit, inquit, Matathias et amici eiuset 
 destruxerunt aras et circumciderunt pueros incircumcisos quotquot 
 inuenerunt in finibus Israel in fortitudine, et persecuti 
 sunt filios superbiae, et prosperauit opus in manu eorum, et 
 obtinuerunt legem de manibus gentium et regum, et non dederunt 
 cornum peccatori . cum illi haec qui ita egerint fuerint 
 facti deo amantissimi, nos tibi adulando tecumque in tuo 
 currendo scelere fuerat dignum ut tu es efficeremur deo 
 inimicissimi? si nos tibi hinc uidemur iniuriosi, quia idololatriam 
 tuam suscipere nequiuerimus, des unum, quaeso, qui 
 pepercerit ex dei cultoribus aduersariis eius religionis. in 
 secundo libro Esdrae contradicentibus ne domum et templum 
 et ciuitatem in Hierosolymis domino instaurarent, dem:), inquit, 
 caeli ipse prosperauit nobis, et nos serui eius surgemus et 
 aedificabimus, uobis autem non est portio neque mentio 
 Hierusalem, et infra dicentibus aduersariis: numquid sacrificabunt 
 an manducabunt in loco suo ? nonne ascendet uulpes 
 et demoliet muros lapidum eorum ? et haec dicit ad deum 
 seruus eius Esdra: exaudi , deus noster, quia facti sumus 
 contemptibiles et conuerte conuicia ipsorum in capita ipsorum 
 et da illos ut sint in derisu et in terra captiuitatis; et ne 
 operias iniquitatem ipsorum et peccata eorum a facie tua 
 non deleantur .

Quid tale nos circa te locuti sumus? est testis quem 
 orauit Esdras quemque et ego oro et omnis per totum

 

 
 
 
 mundum constituta eius orat beata ecclesia mea circa te haec 
 esse uota, ut corrigas errores sisque unus ex nobis. conspice 
 ihterea quomodo dei homines neque aduersarios timuerint neque 
 contra inimicos dei domus precem fundendo desinnerint. 
 ut uidelicet uires dei religionis aduersariorum fuissent deductae 
 ad nihilum. sic etenim etiam sanctissimus Moyses dicit 
 in cantico Exodi ad deum: decidat super eos timor et tremor 
 magnitudinis brachii tui; fiant tamquam lapides donec transeat 
 populus tuus, usque dum transeat populus tuus, domine. 
 hic quem adquisisti . talia illi ad deum uerba fecerunt sibi 
 traditis, nos quia tibi dicimus: aut conuertere ad deum alii 
 habe certum quod deum ad nihilum sit deducturus omnem 
 inanem superbiam tuam, uidemur tibi petulantes. conspice 
 adhuc quid fecerit Matathias sanctissimus ille uir deuotus 
 deo post tam inlustria illa quae egerit, quae etiam in fine 
 exitus sui dixerit ad filios, et uide an recto contra te ordine 
 dei haec agamus sacerdotes. loquitur scriptura sancta dicens: 
 adpropiauerunt dies Matathiae moriundi, et dixit filiis suis: 
 nunc confortata est superbia et castigatio et tempus euersionis 
 et ira indignationis. nunc, filii, aemuli estote legis et data 
 animas uestras ad testamentum patrum nostrorum et memen. 
 tote operum patrum quae fecerunt in saeculis suis, et accipietis 
 gloriam magnam et nomen aeternum. Abraham nount 
 in temptatione inuentus est fidelis, et reputatum est ei ad 
 iustitiam? Ioseph in tempore angustiae suae custodiuit mandatum, 
 et factus est dominus Aegypti. Finees pater noster 
 in zelando zelum accepit testamentum sacerdotii aeterni. Iesus 
 dum implet uerbum, factus est dux in Israel. Chaleb dum 
 testificatur in ecclesia, accepit hereditatem. Dauid in sua 
 misericordia consecutus est sedem regni in saecula. Helias 

 

 
 
 
 dum zelat gelum legis, raptus est ad caelum. Ananias, Azarias 
 et Misahel credentes liberati sunt de flamma. Danihel in 
 sua simplicitate liberatus est de ore leonum. et ita cogitate 
 per generationem et generationem, - quia omnes qui sperant 
 in eum non infirmabuntur. et a uerbis uiri peccatoris non 
 timueritis, quia gloria eius in stercore ef uermes. hodie extollitur, 
 cras non inuenietur, quia conuersus est in terram 
 suam et cogitatio eius peribit. filii, confortamini et praeua- . 
 lete in lege, quia in ipsa gloriosi eritis. et ecce Symeon frater 
 uester, scio quod uir consilii est; illum audite, ipse uobis 
 pater erit. et ludas Machabaeus fortis uiribus a iuuentute 
 sua sit uobis principalis militiae, et expugnabit bellum. et 
 adducetis ad uos omnes factores legis et uindicate uindictam 
 populi uestri, retribuite retributionem gentibus et intendite in 
 praeceptum legis . quando itaque uideas talia praecepta dedisse 
 filiis et ea mandasse fieri quae etiam fecerit ipse, cum 
 doceat sic patriarchas prophetas et cunctos iustos deo placuisse, 
 quid nos, tu tenebrose, ne tibi contumaces uideremur, 
 uolueras facere? cessissemusne tibi mortuo uiui, dei serui 
 satelliti diaboli, cum cernas istum Matathiam dicere ad filios? 
 et ita cogitate per generationem et generationem, quia omnes 
 qui sperant in eum non infirmabuntur. et a uerbis uiri peccatoris 
 non timueritis, quia gloria eius in stercore et uermes. 
 hodie extollitur, et cras non inuenietur, quia conuersus est 
 in terram suam et cogitatio eius peribit . ne tibi iniuriosi 
 uideamur, parcamus tibi dei domum destruenti, tibi qui hodie 
 sis et cras eris in uermes et stercore, et hanc trahamus apud 
 deum offensam, quo tecum mereamur redigi ad nihilum?

Cognosce post haec, quid etiam filii Matathiae istius 
 religiosissimi fecerint, si timuerint concarnificis tui manum, 
 si exercitum illius ante oculos habuerint et non dominum

 

 

 

 
 
 
 nostrum, quem omnia potentem ut nos credimus credentes 
 contra hostem omnibus suis uiribus semet erexerint et sur. 
 rexit Iudas qui uocabatur Machabaeus filius eius pro eo. et 
 adiuuabant eum omnes fratres eius et uniuersi qui se coniunxerant 
 patri eius; et proeliabatur proelium Israel cum 
 laetitia. et dilatauit gloriam populo suo et induit se loricam 
 sicut gigans et succinxit uasa bellica sua et proelia consti- 
 tuit protegens castra gladio. et similis factus est leoni a 
 operibus suis et sicut catulus leonis rugiens in uenationm. 
 et persecutus est iniquos et perscrutans et hos qui perturbabant 
 populum suum succendit. et subducti sunt iniqui prae 
 timore eius et omnes. operarii iniquitatis conturbati sunt, et 
 prospera facta est salus in manu eius. et exacerbabat regs) 
 multos et delectabat lacob in operibus suis, et usque in satcula 
 memoria eius in benedictione. et perambulauit in ciui- 
 tatibus Iuda et disperdidit impios omnes ex ea et auertit 
 iram ab Israel. et nominatus est usque ad nouissimum terral 
 et congregauit pereuntes . illi tali zelo accensi contra dei domus 
 fecerunt inimicos; nobis te contra non fuerat surgendum. 
 ne dicti fuissemus petulantes? sed bene me petulantem diceres, 
 si non recte contempsissemus sacrilegum edictum tuum. 
 respice etenim conperditi tui quid praeceperint duces Iudaeorum 
 apostolis et contra quid fecerit beatorum chorus apostolorum, 
 et inuenies nos non esse petulantes, sed ettibiet 
 nobis consultum esse cupientes. Petrus autem et Iohannes 
 ascendebant in templum ad horam orationis nonam. et qui. 
 dam uir claudus ex utero matris suae portabatur, quem cotidie 
 ponebant qu ianuam templi quae dicitur speciosa, ut 
 peteret eleemosynam ab introeuntibus in templum. hic cum 
 uidisset Petrum et Iohannem introeuntes in templum, rogabat 
 eleemosynam. intendens autem in illum Petrus cum Iohannem 

 

 
 
 
 dixit: aspice in nos. at ille respexit in eos, sperans se.aliquid 
 accepturum ab eis. ait autem illi Petrus: argentum et 
 aurum non habeo, sed quod habeo hoc tibi do, in nomine Iesu 
 Christi Naeareni surge et ambula. et adprehensa dextera 
 manu eius erexit eum, confestimque confirmati sumt pedes 
 eius et plantae, et exsiliens stetit et ambulabat et intrauit 
 cum illis in templum ambulans ac saliens, laudans deum. 
 et uidit eum omnis populus ambulantem et laudantem, deum, 
 et cognoscebant quia ipse erat qui ad eleemosynam sedebat 
 ad speciosam portam templi, et repleti sunt pauore et admiratione 
 in eo quod acciderat ei . et infra: loquentibus autem 
 illis ad populum haec uerba insurrexerunt sacerdotes et pontifex 
 templi et Sadducaei dolentes, quod docerent plebem et 
 adnuntiarent in legum resurrectionem mortuorum, et iniece* 
 runt in eos manus et posuerunt in custodia . et infra: uidentes 
 Petri cow,$antiam et Johannis et conperto quod homines inperiti 
 sint et sine litteris mirabantur, cognoscentes etiam 
 illos, quia cum Iesu erant, hominem etiam uidentes ad. 
 ipsis stantem qui curatus erat, nihil poterant contradicere. 
 cum iussissent autem illos foras extra concilium discedere, 
 conferebant ad inuicem dicentes; quid faciemus hominibus 
 his ? nam quia notum factum est signum per ipsos omnibus 
 habitantibus Ierusalem, manifestum est, et in possumus negare. 
 sed ne amplius innotescant in populum uerba haec, 
 comminemur illis ne amplius loquantur in nomine hoc ulti 
 hominum. consentientibus autem omnibus accersientes eos 
 praeceperunt illis, ne omnino loquerentur neque docerent W. 
 nomine Iesu. respondentes autem Petrus et Iohannes dixerunt: 
 si iustum est coram deo uos audire potius quem deum, iudicate; 
 non enim possumus nos quae uidimus et audiuimus 
 non loqui. at illi comminantes dimiserunt eos, non inmni- 

 

 

 
 
 
 entes quomodo punirent eos propter populum. omnes enim 
 honorificabant deum in facto. annorum erat plus quadraginta 
 homo, in quo factum est signum sanitatis. dimissi autem 
 uenerunt ad suos et retulerunt quanta ad illos principes 
 sacerdotum et seniores dixerunt. at illi cum audissent, uno 
 animo leuauerunt uocem ad dominum et dixerunt: domine 
 tu deus qui fecisti caelum et terram et mare et omnia quae 
 in eis sunt qui per spiritum sanctum et os patris nostri 
 Dauid pueri tui dixisti: quare fremuerunt gentes et populi 
 meditati sunt inania ? adstiterunt reges terrae et principes 
 conuenerunt in unum aduersus dominum et aduersus Christum 
 eius. conuenerunt enim uere in hac ciuitate aduersus sanctum 
 filium tuum Iesum quem unxisti Herodes et pontius 
 Pilatus cum gentibus et populis Israel facere quae manus 
 tua et consilium praefiniit. et nunc, domine, respice in minas 
 eorum et da seruis tuis cum omni fiducia loqui uerbum tuum, 
 dum extendis manus ad sanitates ac signa et prodigia facienda 
 per nomen sancti filii tui Iesu. et cum orassent, motus 
 est locus in quo erant congregati, et repleti sunt omnes spiritu 
 sancto, et loquebantur uerbum dei cum omni fiducia .

Si collegisti iam cuncta cur haec protulerimus, si 
 inbibisti omne penitus praescriptionis nostrae desiderium, dicere 
 audebis ulterius nos esse petulantes? quandoquidem 
 uideas nec apostolos beatos temperasse ducibus Iudaeorum 
 nec minis succubuisse eorum, sed magis intrepide semper 
 duxisse ad effectum, sibi delegatum totidem etiam dei populum 
 non solum non fuisse perterritum comminationibus incredulorum, 
 sed etiam fuisse obsecratum, ut fiduciam loquendi 
 constantiamque defendendi ueritatem fuisset apostolis suis 
 dignatus tribuere deus. si igitur hoc et ab apostolis factum 
 est beatis et populis deo dicatis et non sunt neque contumaces 
 neque petulantes dicti a deo, quod restiterint inimicis 
 eius, quomodo nos dicimur a te superbi petulantes contua 
 
 
 
 meliosi, qui licet peccatores tamen sanctam teneamus fidem 
 apostolorum atque illorum populorum qui credentes fuerant 
 in unicum dei filium? cum apostolis idcirco superbi, quia 
 uocem tuam apostatae, quia terrores tuos sacrilegi Christi 
 milites ducamus pro nihilo, quia dei filium uerum dei praedicemus 
 filium, sicut praedicauerint beatissimi apostoli. sic 
 nos tibi proterui petulantes superbi uidemur, ut Iudaeis uidebantur 
 sanctissimi apostoli, quibus, si hodie fuissent in corporibus, 
 potueras haec dicere quae dignaris dicere ad nos. 
 inuenimus etenim semper praeceptum eis ore comblasphemorum 
 tuorum scribarum, Pharisaeorum, principum atque pontificis 
 Iudaeorum, ne docerent neue praedicarent unicum dei 
 filium; tamen quid illi fecerint accipe adhuc quae scripta 
 sunt, ne forte possit tenebris saginatum cor tuum aliquando 
 ad uidendam adduci ueritatem: per manus apostolorum fie-. 
 bant signa et prodigia multa in plebe. et erant uno animo 
 omnes in porticu Salomonis, ceterorum autem nemo audebat 
 ad illos accedere, sed magnificabat illos plebs. magisque addebantur 
 credentes domino multitudo uirorum ac mulierum, 
 ita ut in plateis eicerent infirmos et inponerent in lectulis et 
 grabatis, ut ueniente Petro uel umbra inumbraret aliquem \' 
 eorum. et liberabantur ab infirmitate sua. concurrebat autem 
 multitudo uicinarum ciuitatum Hierusalem portantes infirmos , 
 et eos qui a spiritibus inmundis uexabantur, et omnes sanabantur. 
 exsurgens autem princeps sacerdotum et omnes qui 
 cum illo erant haeresis Sadducaeorum repleti sunt inuidia 
 et iniecerunt manus apostolis et posuerunt illos in custodiam. 
 angelus autem domini aperuit ianuas carceris et eduxit illos 
 dicens: ite et stantes in templo loquimini ad populum omnia 
 uerba uitae huius. cum haec itaque audissent, introierunt 
 sub luce \'in templum et docebant.. adueniens autem princeps 
 sacerdotum et qui cum eo erant conuocauerunt concilium et 

 

 
 
 
 omnem congregationem (filiorum Israel et miserunt in carcerem, 
 ut eos adducerent. uenerunt autem ministri, et non i. 
 uenerunt illos in carcerem, et regressi renuntiauerunt dicentes: 
 quoniam carcerem quidem clausum inuenimus in omni diligentia 
 et custodes stantes in ianua; cum aperuissemus autem, 
 neminem intus inuenimus. ut autem audierunt hos sermones 
 principes et pontifex sacerdotum, haesitabant de illis quid 
 illud esset. adueniens autem quidam renuntiauit illis dicens: 
 ecce ui quos posuistis in custodia in templo sunt stantes d 
 docentes populum. tunc abiit princeps cum ministris et adduxit 
 illos, non cum ui; timebant etenim populum ne laudarentur. 
 cum autem adduxissent eos, statuerunt in concilium. 
 et interrogauit eos sacerdos dicens: denuntiatione denuntiauimus 
 vobis ne doceretis in hoc nomine, et ecce replestis 
 Hierusalem doctrina uestra et uultis inducere super nos sanguinem 
 hommis illius. respondens autem Petrus et apostoli 
 dicentes: utrum oboedire oportet deo an hominibus ? si igitur 
 deo est oboediendum et non hominibus, cur nos contumaces. 
 cur nos iniuriosos uocas, quos uideas dei oboedire praeceptis? 
 audientes autem haec fremebant} dicit scriptura, et cogitabant 
 eos occidere . ita et tu retines nos in custodias, minitaris interficere, 
 quia sis eo obsessus spiritu quo capti detinebantur 
 Iudaei atque detinentur. si non eo captus inmundo spiritu 
 detineris, cur nos prohibes confiteri ac praedicare unicum 
 dei filium P angelus dei producens apostolos ex Iudaeorum 
 condesperatorum tuorum carcere: ite, docete in templo uerba 
 uitae huius; et tu tollens sacerdotes de ecclesia dei ih carcerem 
 coiciendos putasti, ne praedicaremus uerbum uitae.

Interea oro te respondeas, quid sit inter te et conseotinum 
 tuum, quem uerso ordine Sirmienses uocant Photinum 
 ? quid intersit, quid distet rogaris \'distinguas. ecce si

 

 
 
 
 tunc dixerint ad apostolos principes et pontifex et omne concilium 
 Iudaeorum: uultis introducere super nos sanguinem 
 hominis illius, etiam Photinus hominem tantum profitetur 
 dei filium, dicit illum non fuisse ante beatam Mariam. tua 
 quoque haec est professio, quod enim ante omnia quidem,. 
 hoc est ante caelos terram mare et omnia quae in eis sunt 
 dei sit filius, sed quod constiterit ex nihilo, sed quod creatura 
 sit. quid interesse arbitraris inter te et Paulum Samosatenum 
 uel istum eius discipulum tuum conscotinum, nisi 
 quia tu ante omnia dicas, ille uero post omnia ? ceterum una 
 uobis crudelitatis atque incredulitatis mens est, ut diceretis 
 non habere deum uerum filium. contra uidete quomodo sit 
 credens sancta ecclesia. credimus in Unum deum patrem 
 omnipotentem, uisibilium et inuisibilium factorem, et in unum 
 dominum Iesum Christum filium dei natum de patre, hoc est 
 de substantia patris, deum de deo, lumen de lumine, deum 
 uerum de deo uero, natum non factum, unius substantiae 
 cum patre, quod Graeci dicunt 6(iooviov, per quem omnia 
 facta sunt, siue quae in caelo siue quae in terra sunt, qui 
 propter nos homines et propter nostram salutem descendit, 
 incarnatus est, homo factus est, passus est, resurrexit tertia 
 die, ascendit in caelum uenturus iudicare uiuos et mortuds; 
 credimus et in spiritum sanctum . conspicis fidem apostolicam 
 euangelicamque esse hanc, quae semper.filium cum patre 
 regnasse et regnare defendat, quae fateatur et perfectam esse 
 diuinam trinitatem et unam habere substantiam. ceterum quid 
 inter ecclesiam et uos haereticos uel Iudaeos erat inter, si 
 non sic crederet beata ecclesia? quae sancta fides? ut sciretis 
 quid in uobis punit domini ecclesia, dixit atque dicit 
 de uobis: eos autem qui dicunt: erat quando non erat et 
 priusquam nasceretur non erat, et quia ex nullis extantibus 

 

 
 
 
 factus est uel ex alia substantia, dicentes mutabilem et conuertiibilem 
 filium dei, hos anathematisat catholica et apostolico 
 ecclesia . propter hanc sanctam fidem recludebantur apostoli 
 in carcerem, uincula accipiebant, uerberibus per horarum 
 momenta uexabantur, ne mundo reuelarent ueritatem, et tamen 
 praedicare eo noluerunt usque quo etiam mactati fuissent 
 et dicis nos maximae esse homines contumaciae, quia uidelicet 
 uiam teneamus apostolorum, quia tibi dicamus erraticum 
 te factum, quid fecerit Herodi beatus baptista Iohannes. 
 Herodes autem tetrarcha cum corriperetur ab illo propter 
 Herodiadem uxorem fratris sui et de omnibus malis quae 
 fecit Herodes, adiecit hoc super omnia et inclusit Iohannem I 
 in carcere . qua de re inclusit Iohannem Herodes ? certe quia i 
 arguebantur opera eius; ita et tu cum semis dei agis, quia 
 dicamus tibi: noli gerere quae geris, noli esse homicida, noli 
 persequi ecclesiam domini, noli apostolicam reprobare fidem, 
 probare uero haereticam, noli idololatriam introducere in ecclesiam 
 . nos arbitramur haec propter tuam specialiter dicere 
 salutem, qui si nolueris temperare, sine dubio sic tibi sis 
 aeternam quaesiturus mortem, quomodo quaesierit et Herodes, 
 Iohanni etenim nocere non potuit, siue quod eum in carcerem 
 coniecerit siue quod interfecerit, quandoquidem uideas 
 Iohannem dei amicum, Herodem uero esse dei inimicum. 
 quaerens nocitum nobis, qui tibi aeternam sospitatem tribui 
 desideramus, omnibus nos persequeris modis; sed ualere non 
 poterunt uires auctoritatis tuae ad dei unici filii seruis nocendum, 
 quia tu unus esse ex illis inueniris quos nobis credentibus 
 subiecit dicens: ecce dedi uobis potestatem calcandi 
 super serpentes et scorpiones et supra omnem uirtutem inimici; 
 et nihil uos nocebit . tu qui dicis, quia uera tibi dicam, 
 superbum, quem me uis inueniri? illumne seruum qui

 

 
 
 
 acceperit unum talentum et absconderit atque ipsum solum domino 
 repraesentauerit, propterea quod non per fenus eundem 
 multiplicatum sicuti conserui eius domino repraesentauerit, 
 meruit etiam ipsum talentum amittere et audire: serue nequam 
 et piger, an illum qui acceptam quantitatem decies 
 multiplicatam repraesentauerit cuique fuerit dictum: euge, 
 serue bone et fidelis, quia in modico fuisti fidelis, et in plurimis 
 te constituam; intra in gaudium domini tui ? sed istud 
 unde audire potero, si te metuens quae tibi fuerint placita 
 fecero? intuere in Euangelio quid nos facere uoluerit dominus, 
 et desine nos dicere adrogantes: homo quidam erat diues; is 
 abiit in regionem longe accipere regnum et reuerti. et uocauit 
 decem seruos et dedit illis decem talenta et ait ad illos: negotiamini 
 dum uenio. ciues autem oderant illum et miserunt 
 legationem post illum dicentes: nolumus hunc regnare super 
 nos. et factum est dum reuerteretur accepto regno, et iussit 
 uocari seruos quibus dedit pecuniam, ut sciret quantum quisque 
 negotiatus esset. uenit autem primus dicens: domine, 
 talentum tuum decem talenta adquisiuit. et ait illi: euge, 
 bone ser-ue, quia in modico fidelis fuisti, eris potestatem habens 
 supra decem ciuitates. et alter uenit dicens: domine, 
 mna tua fecit quinque talenta. ait et huic: at tu esto supra 
 quinque duitates. et alter uenit dicens: ecce talentum tuum 
 quem habui repositum in sudario, quia timui te, quod homo 
 austerus es; tollis quod non posuisti et metis quod non seminasti. 
 et dixit ei dominus: de ore tuo te indico, infidelis serue; 
 sciebas quod homo ego • austerus$um et tollis quod non posui 
 et meto quod non seminaui, et quare non dedisti pecuniam 
 meam ad mensam, et ego ueniens cum usuris utique exegissem 
 illam? et astantibus, date : auferte ab illo talentum et 
 date illi qui decem talenta habet. dico autem uobis: omni 
 habenti dabitur, ab eo autem qui non habet et quod habet 

 

 
 
 
 auferetur. uerum tamen inimicos meos illos, qui noluerunt m 
 regnare super se, adducite huc et interficite ante me .

Nempe si te non mutaueris, unus eris ex his qui 
 interfici fuerunt iussi. hinc superbus uideor tibi, quia te cupiam 
 non interfici, quia sim exoptans <in) illa quantitate mihi 
 commissa, quam cupio multiplicari, te quoque inueniri. quia 
 tali modo tecum geramus luctam, uidemur tibi inimici, hi 
 qui praeceptum retinentes beati apostoli indesinenter propter 
 tuam incolumitatem fundamus precem. obsecro igitur primo 
 omnium fieri obsecrationes orationes postulationes gratiarum 
 actiones pro omnibus hominibus pro regibus et omnibus qui 
 in sublimitate sunt, ut tranquillam et quietam uitam agamus 
 cum pietate et grauitate. hoc enim bonum et acceptum cora, 
 salutari nostro deo, qui omnes homines qui saluos fieri ei 
 ad agnitionem ueritatis uenire, uidemur tibi inimici hi qui 
 te agnitionem ueritatis cupimus consequi; contumeliosum me 
 dicis, quia dicam quae tuae et meae conducant saluti. sed 
 haec quoque adseueratio tua, quae adstruit me tibi facere 
 iniuriam, ostendit te inprudentem. si etenim fuisses prudens! 
 primo numquam sacrilegus repertus fuisses, deinde correptus 
 sacrarum litterarum auctori<(tate temperan)tem te iam hominem 
 praebuisses; at nunc, quia sis inprudens, dicenti 
 tibi episcopo: imperator, prouide saluti tuae; es enim ingen. 
 tifous sarcinis scelerum tuorum praegrauatus, dicis: contumeliam 
 mihi facis. testor coram deo, dicit apostolus Timotheo, 
 et Christo Iesu et electis angelis, ut haec custodias sine dis. 
 orimine, nihil faciens in aliam partem, sed aequitatem custodire 
 . et tu contumeliosum appellas eum, qui te in tantis 
 sceleribus deprehensum nunc increpet, cur illa fueris perpetratus, 
 nunc deprecetur, ut temet dum facultas est malis 
 eripias tuis sisque talis, quem non deus puniat inter illos

 

 
 
 
 quos nequam esse ac perfidos designat dicens: filios genui 
 et exaltaui, ipsi autem me spreuerunt . hinc tibi superbus 
 uideor, quia cupiam te inueniri inter eos quos unicus dei 
 filius ad regnum suum inuitat dicens: uenite, benedicti patris 
 mei, percipite regnum quod uobis paratum est ab origine 
 mundi . tu tibi arbitraris contumeliam te pati, quia dicantur 
 tibi quae uera sunt; apostolus gloriosus contra mandat dicens: 
 peccantes coram omnibus argue, ut et ceteri timorem 
 habeant . cui auscultare me oportet? tibine qui dicas: sine me 
 destruere dei religionem, seruos eius conuertere ad antichristum, 
 sine me in sacrilegio hoc meo cunctos statuere, an 
 beato apostolo qui mihi praecipit ut te peccantem arguam 
 coram cunctis? sed si existimas parcere me tibi debuisse, 
 propterea quod sis imperator, et in hoc ineniris inprudens. 
 audis enim dicere apostolum: peccantes coram omnibus argue, 
 ut et ceteri timorem habeant; et tu, debueras, inquis; 
 mihi specialiter parcere, quia fuissem rex Romani imperii . 
 et ubi istam testificationem praetermittebam : testor coram 
 deo et Christo Iesu et electis angelis, ut haec custodias sine 
 discrimine, nihil faciens in aliam partem declinando ? hinc 
 certe tibi uideor esse contumeliosus, quia praecepta tua dei 
 praeceptis non anteposuerim. in Actibus apostolorum lego 
 beatos apostolos raptos ab eis, quorum es particeps non solum 
 in incredulitate, sed et crudelitate, et praeceptum fuisse 
 illis ne docerent in nomine domini nostri Iesu Christi. sed 
 uideamus pariter ipsam sacrae scripturae partem, si apostoli 
 praeceptis dei unici filii inimicorum temperauerint an ea quae 
 implenda susceperant instantissime fuerint perfiniente\'s. uocantes, 
 inquit, apostolos caesos eos dimiserunt, praecipientes ne\' 
 loquerentur in nomine Iesu ulli hominum. illi ergo ibant 
 gaudentes a conspectu concilii, quod pro nomine digni habiti 
 sunt contumeliam pati. omni autem die in templo et domi 

 

 
 
 
 non cessabant, docentes et euangelizantes dominum nostrum 
 Iesum, Christum .

Cum haec referat apostolos beatos egisse sacra scriptura, 
 te ad negandum dei filium omnium inuitante corda et 
 haeresem tuam firmare satis agente nobis erit tacendum praepositis 
 dei ecclesiarum, ne uidelicet tibi blasphemo, homicidae, 
 destructori dei religionis inueniamur contumeliosi eistitisse 
 ? apostolos loquitur sacra scriptura nec uerbera nec 
 minas filiorum pestilentiae timuisse, sed semper docuisse; nos 
 caduci regni tui decuerat frangi uigore, quo tu omnes iniquos 
 posses tuos implere conatus? contumaces aestimamur a 
 te, quia uera tibi dicantur a nobis. sic et comblasphemi tui 
 Stephanum beatissimum iudicauerunt, quia eis diceret: duro 
 ceruice et non circumcisi corde et auribus, uos semper spiritui 
 sancto restitistis, sicut patres uestri et uos. quem prophetarum 
 non sunt persecuti patres uestri? et occiderunt eos 
 qui adnuntiabant de aduentu iusti, cuius nunc uos proditores 
 et interfectores fuistis, qui accepistis legem in ordinationem 
 angelorum et non custodistis . haec cum audissent Iudaei, digne 
 sunt commoti contra sanctissimum Stephanum martyrem an 
 indigne ? si indigne, utique et te indigne inspice moueri contra 
 eos qui te saluum uelint. aduerte in ea te parte stare contra 
 dei ecclesiam, in qua et tunc steterint et nunc sunt Iudaei 
 stantes, sic te esse durae ceruicis, sic incircumcisum corde 
 et auribus; inde est quod, sicut illi audientes uera non sustinuerint, 
 sed ad necem dei cultoris prosilierint, sis etiam te 
 prosiliens ad nostram integra et manifesta tibi dicentium 
 necem. cum autem haec audissent, inquit diuina scriptura, 
 fremebant in cordibus suis, et stridebant dentibus in eum, et 
 infra: clamantes autem uoce magna, conpresserunt aures suas 
 et impetum fecerunt uno animo in eum, et eiectum extra ciui- 

 

 
 
 
 \' tatem lapidabant. • sic tu corde fremens, dentibus stridens sis 
 aduersum nos nulla alia de re, nisi quia te persecutorem 
 dicamus dei domus, nisi quia destructorem dei religionis, 
 quia fusorem sanguinis seruorum Christi, quia sacrilegum 
 uocitemus iuste, quippe blasphemum haereticum, quippe fidem 
 apostolicam euangelicamque expugnantem. non facimus rem 
 deo odibilem, si tibi isto modo quo tecum conlido agentes 
 quod te esse intellegimus dicamus. inuenimus etenim sic 
 egisse tales, qualis sis tu, contra gloriosos. deseruientibus 
 autem illis, dicit scriptura, et ieiunantibus domino dixit 
 spiritus sanctus: segregate mihi Barnabam et Saulum in opus, 
 ad quod uocaui eos. tunc ieiunantes et orantes inposuerunt 
 eis manus et dimiserunt eos. et illi quidem dimissi a sancto 
 spiritu descenderunt Seleuciam et illinc nauigauerunt Cyprum. 
 et cum uenissent Salamina, praedicabant uerbum domini 
 , in synagogis Iudaeorum. habebant autem Iohannem ministrum, 
 et cum perambulassent uhiuersam insulam usque Pafum, 
 inuenerunt quemdam uirum pseudoprophetam Iudaeum, 
 cui nomen erat Bariesuban, quod interpretatur Paratus, qui 
 erat cum proconsule Sergio Paullo uiro prudente; qui cum 
 aduocasset Barnabam et Saulum, quaerebat audire uerbum 
 dei. resistebat autem illi Etoemus magus (sic enim interpretatum 
 dicitur nomen eius), qui quaerebat auertere proconsulem 
 a fide. Saulus autem qui Paulus repletus spiritu sancto intendens 
 in eum ait:s o plene omni dolo et fallacia, filius. 
 diaboli, inimice omnis iustitiae, non desinis peruertere uias 
 domini rectas. et nunc ecce manus domini aduersum te, et 
 eris caecus non uidens solem usque ad tempus. et protinus 
 cecidit super eum caligo et tenebrae, et circumiens quaerebat 
 qui se ad manum deduceret. uidens autem proconsul quod 
 erat factum, credidit cum admiratione stupens in doctrina 

 

 
 
 
 domini . credimus hoc instructum testimonio. non te dicturum: 
 contumeliam mihi Lucifer facit imperatori .

Quid mea interest quid sis, cum ego enim haec dicam 
 quae audiuit ab apostolo ille qui agnitus est pseudopropheta 
 fuisse? talem etenim ego habeo te Constantium imperatorem, 
 qualem habuerint gloriosi Paulus et Barnabus 
 Bariesuban Iudaeum? sic etenim tu contrarius inueniris esse 
 nomini domini, quomodo et ille fuerit; sic tu resistis 
 ueritati, ut ille restitit; sic tu non uis credere homines in 
 dei unicum filium, <sed) tibi atque illi ludaeo pseudoprophetae, 
 nisi quia sic tu aduerso spiritu agaris, quomodo et 
 ille ageretur. cum enim audis proconsulem uirum fuisse 
 prudentem et cupientem ab apostolis beatis se instrui, quo 
 posset uiam conprehendere ueritatis, et illum cuius tu 
 imitator es restitisse apostolis, ne proconsulem ad credendum 
 in dei filium perduxissent, manifestum est talem te esse. 
 qualis ille fuerit Iudaeus pseudopropheta. item cum Paulum 
 dicat scriptura sancta repletum spiritu sancto illam dixisse 
 inuectionem, debes intellegere Iudaeum illum pseudoprophetam 
 inmundo fuisse spiritu plenum. sicut ergo ille aduerso 
 actus spiritu contradicebat, quia et tu ita instinctu aduersarii 
 resistere inueniris, non te alium esse debes iudicare nisi 
 Bariesuban Iudaeum pseudoprophetam. igitur quia te alterum 
 Bariesuban Iudaeum pseudoprophetam esse intellegis, quotiens 
 fuerit dictum ore tuo sacrilego: deus non habet uerum 
 filium, ne moleste feras, si dicantur tibi a nobis illa quae 
 sunt dicta ab apostolo praedecessori tuo Iudaeo pseudoprophetae: 
 plenus omni dolo et fallacia, filius diaboli, inimicus 
 omnis iustitiae, qui non desinis peruertere uias domini rectas, 
 si fueris motus cur haec tibi dicantur quae fuerint dicta illi,

 

 
 
 
 cuius sis tenens iter mortis, multum te insulsum ostendes, 
 qui uelis hoc esse quod filius ille Iudaeus pseudopropheta et 
 nolis te illis nominari uocabulis nominum quibus fuerit et ille 
 uocatus. iterum et hortor et deprecor, ut et moneo, ut tibi 
 uelis consulere, ne aeterna te accipiat poena. si enim ille 
 ita meruit excaecari, quia temptarit resistere, conspice quae 
 tibi homicidae, quae sacrilego, destructori dei religionis possint 
 mala repraesentari et in hac uita et in perpetuum. accipe 
 adhuc ea quae te formare possunt non esse contumeliosos 
 nos, sed ueraces. Antiocho septem illi gloriosissimi fratres 
 restiterunt, nempe ut nunc tibi nos restitimus. legisti quartus 
 quid responderit conpestilenti tuo, qui me contumeliosum 
 dignaris clamitare, quia dicam tibi quod nisi conuersus fueris 
 ad deum, in aeternum sis interituru.s; nempe dicit: potius 
 est ab hominibus morti datos spem expectare a deo iterum 
 ab ipso resuscitari; tibi enim resurrectio ad uitam non erit . 
 si a nobis tu tyrannus audis quod ad uitam sis resurrectionem 
 non accepturus, si in hac incredulitate manseris, quod 
 non ad requiem, sed ad poenam sis resurrecturus sempiternam, 
 quae contumelia est? quintus quoque cum admotus 
 fuisset et uexatus, dixisse loquitur scriptura regi: potestatem 
 inter homines habes, cum sis corruptibilis, facis quod uis; 
 noli autem putare genus nostrum a deo esse derelictum. pa.. 
 tienter sustine et uide, magna potestas illius qualiter te et 
 semen tuum torquebit . quid tibi uidetur, quia tali constantia 
 dei seruus inuectus fuerit in contyraunum tuum? numquidnam 
 iniuriosum fuisse cultorem dei diaboli iudicabis cultor? 
 illum uera dicentem negabis superbum, nec me debes iudicare 
 insolentem, quia dicam tibi non derelinqui nos a deo, 
 propter quem haec sustineam, te contra, nisi fueris correctus, 
 cum corruptibili gloria tua ad nihilum uenturum. quid etiam

 

 
 
 
 sextus dixerit inspice, et inuenies nos eo cuneo reniti tibi 
 turbido procellae quo illi fuerunt renitentes: noli frustra 
 errare; nos enim propter nosmet ipsos haec patimur peccantes 
 in deum nostrum, et digna admonitione facta sunt; tu autem 
 ne te existimes inpune futurum, cum contra deum pu- 
 gnare temptaueris . probant epistolae meae mediocritatis et 
 libri rustico licet sermone descripti me saepe dixisse, quod 
 peccata quidem fecerint nostra, ut in tuas antichristi praecursoris 
 ueniremus manus, te tamen pugnare contra deum et 
 idcirco, nisi tibi prospexeris, te quidem ut istum Antiochum 
 in aeternam poenam futurum, nobis uero propitiaturum dominum.\'

Dolens es, cur commissis nobis te et quisnam sis 
 reuelemus et quod sit dignum antichristi umbram te calcari 
 a cunctis Christi militibus. qui me, inquis, calcare potuerunt ? 
 illi quos, cur se Christianos fateantur, carceribus retines 
 reclusos, patrimonio priuas, facis extorres, torques, interficis. 
 hinc nos insolentes esse censes, quod cunctos nobis creditos 
 deprecemur diaboli calcare caput, sacrilegos conatus tuos 
 uirtute passionum Suarum inlatarum pro Christo dei unico 
 filio deducere ad nihilum. sit tibi et illa gloriosissima mater 
 septem horum filiorum insolens, quia ad coamentem tuum 
 uincendum Antiochum suos inlicere dignata filios dicens: 
 nescio qualiter in utero meo apparuistis, neque ego spiritum 
 donaui uobis et uitam et singulorum membraturam non ipsas 
 conpegi; sed enim mundi creator, qui formauit hominis natiuitatem 
 quique omnium scrutatur originem et spiritum uobis 
 cum misericordia iterum reddet et uitam, sicuti nunc uos 
 ipsos despicitis propter leges eius . haec dicere non destitit 
 filiis religiosa mater, fortiter filios diligens, quoad usque 
 cunctos aduertisset interfectos. nos contra, quos praedixerat

 

 
 
 
 ore prophetae futuros pastores gregi suo dicens: et dabo uobis 
 pastores secundum cor meum, et pascent uos pascentes cum 
 disciplina, tacere decuerat, ne tibi ad mactandas uenienti 
 rabido lupo dei oues fuissemus uisi insolentes? mulier eo usque 
 corda incendit dei amore filiorum, ut eorum interitu 
 gladii fuisset potita uictoriarum; et nos Christi dicere militibus 
 fuisse congruum arbitratus es: nolite arma sumere contra 
 Constantium diaboli satellitem, nolite resistere templo omnium 
 daemonum; magis autem facite quaecumque fieri praeceperit 
 . quae haec est nostra contumacia, si officium nobis 
 delegatum a deo nitamur implere, si denique istius mulieris 
 imitatores fuerimus inuenti? tu uis diabolo placere cuius opus 
 inueniris celebrare, nos minime uis deo haec te gerendo 
 contra fieri acceptissimos. si te adhuc mouet, cur quod ea 
 uoceris a nobis, accipe etiam ab illo septimo huius mulieris 
 sic clamitatum contra Antiochum filio: Antiochus autem contemni 
 arbitratus et eius quae increpabat uocem despiciens, 
 cum adhuc adolescentior superesset, non uerbis hortabatur 
 tantum, sed etiam cum iuramento adfirmabat diuitem et beatum 
 facturum, translaturum a patriis et hospitem habiturum 
 et res necessarias crediturum. sed ad ista adolescente non 
 intendente uocauit matrem et suadebat, ut adolescenti fieret in 
 salutem. cum autem multis esset hortatus, suscepit suadere 
 se (filium. itaque inclinata ad illum derisit, crudelem tyrannum 
 et ait patria uoce: fili, miserere mei, quae te in utero 
 mensibus decem portaui et lac triennio dedi et alui et in 
 aetatem istam perduxi. peto, nate, aspidas in caelum et in 
 terram et omnibus quae in eis Sunt inspectis intellegere quia 
 ex nihilo fecit illa deus et hominum genus ita (fit, ut non 

 

 

 

 
 
 
 timeas carnificem istum, sed dignus fratrum effectus suscipias 
 mortem, ut in illa misericordia cum fratribus te recipiat. 
 cum haec illa dixisset, ait adolescens: quem sustinetis ? um 
 oboedio regis imperio, sed praecepto legis obaudio, quae data 
 est nobis per Moysen; tu uero, qui inuentor omnis malitiae 
 factus es in Hebraeos, non effugies manum dei. si enim 
 propter increpationem et correptionem dominus noster nobis I 
 uiuis modice iratus est, sed iterum reconciliabitur semis suis; 
 tuque, o sceleste et omnium hominum flagitiosissime, noli 
 frustra extolli uanis spebus in seruos eius inflatus; nondum 
 enim omnipotentis, omnia conspicientis dei iudicium effugisti, 
 nam fratres nostri modico nunc dolore sustentato sub testamento 
 dei aeternae uitae recciderunt; tu uero iudicio dei 
 instas superbiae poenas exsolues. ego autem sicut et fratres 
 et animam et corpus trado pro patriis legibus, inuocans deum 
 maturius genti nostrae fieri propitium teque cum tormentis 
 <ac) uerberibus confiteri quod ipse est deus solus. in meum uero 
 et in fratribus meis statuere omnipotens ira, quae super 
 omne genus nostrum iuste superducta est ._

Quid, Constanti, a nobis plus audisti quam ea quae 
 ab hoc dei sunt dicta fideli seruo ? si ille dixit ad Antiochi 
 satellites: quem sustinetis? non obaudio regis imperio, sed 
 praecepto legis obaudio quae data est nobis per Moysen; et 
 nos tuis dicimus: quid est quod nos ad Constanti antichristi 
 praecursoris uoluntatem posse facere existimatis Arrianos? 
 ut sumus Christiani, semper erimus . si ille Antiocho dixit: 
 tu uero qui inuentor omnis malitiae factus es in Hebrum 
 non effugies manum dei; et tibi nos diximus atque sumas 
 dicentes, quod enim, quia te potior nullus umquam fuerit 
 persecutor sacrae legis dei, quia sis non effugiturus dei 
 manum. si audit Antiochus, quod arguendi gratia suis tunc 
 dominus fuerit iratus et quod iterum esset reconciliaturus se

 

 
 
 
 seruis suis, haec et tu nos dicere audis. si illi dictum est 
 regi: tuque o scelerate et omnium hominum flagitiosissime, 
 noli frustra extolli uana spe in seruos eius inflatus; nondum 
 enim omnipotentis, omnia conspicientis dei iudicium 
 effugisti, haec et tu.audis a nobis, quod enim sis sceleratus 
 omnium hominum flagitiosissimus, qui idcirco haec geras ut 
 nos coapostatas facias tuos, sed tamen frustra te elatum, 
 uana instinctu diaboli in nos dei seruos spe inflatum, quia 
 neque tuos possis implere conatus malignos neque dei omnia 
 conspicientis omniaque potentis euadere iudicium. audis a 
 nobis, sicut et per illum inlustrem adolescentem audit Antiochus: 
 quod enim fratres nostri pauca perpessi sub testamentum 
 dei aeternae uitae recciderunt, tu uero quod sis 
 indicio dei iustas superbiae poenas persoluturus . audis et a 
 nobis nos ita esse paratos interfici a te carnifice pro deo, 
 sicuti iam fratres nostros interfecisti, animas et corpora nostra 
 tradere nos paratos pro Iesu Christo dei uero unico filio; 
 confidere praeterea nos de eius infatigabili pietate, quod enim 
 omnem quidem gregem suum sit maturius erepturus ex te 
 rapace lupo, ex te cane rabido; tu uero quod sis, nisi tibi 
 consulueris, semper in tormenta abiturus. quid ego plus siue 
 per scripturam siue in praesenti tibi dixerim, uolo reuincas, 
 tu nostri temporis tyrannus. si te ego carnificem dixi, dixit 
 non solum iste adolescens iustissimus, sed et eius mater Antiocho 
 coamenti tuo; si inuentor omnis malitiae dictus es a 
 me, si quod non sis effugiturus manum dei, si sceleratus et 
 omnium hominum flagitiosissimus, quia non sis omnia potentis, 
 omnia conspicientis iudicium effugiturus, sed in indicio 
 dei tu iustas poenas sis exsoluturus, haec omnia iam ab isto 
 religioso adolescente dicta fuerant collegae tuo Antiocho. 
 contumeliosum me clamitas, quia uideas digna tuis factis

 

 

 
 
 
 nomina tibi inposita, illa quae iam contyrannis tuis inposuerunt 
 nostri praecessores, cultores dei uiui. Petrus beatus apostolus, 
 sobrii, inquit, estote, uigilate, aduersarius vester diabolus 
 <tamquam leo rugiens circuit, quaerens quem transuoret, 
 cui resistite firmes in fide, scientes has, easdem passiones in 
 omni hoc saeculo fraternitatem uestram perpeti . si putas quia 
 contumeliosus sum, propterea quod audias mala esse quae 
 geris, in quo inuenior diabolo resistere secundum apostoli 
 praeceptum? ecce enim uino suo hic draco ad omnem te 
 perducens ebrietatem inmisit in omnem dei gregem, ut cunctos 
 tuo regali usus adminiculo sicut ipse es efficias ebrios, 
 hoc est insanos uecordes dementesque. te etenim quia de 
 Sodomorum uite, de uinea Gomorrhae sic efficit ebrium, ut 
 temet fornicatum, sicuti sint fornicati Iudaei, non uideres? 
 in quo, inquam, resistemus diabolo, si tibi per quem ad nos 
 transuorandos semet armarit non itum fuerit obuiam? si non 
 tibi fuerit dictum a sobriis ebrio, a sospitibus aegro, ab integris 
 uulnerato, a uidentibus caeco, a stantibus eliso, a piis 
 impio, ab ouibus dei rapaci lupo, a benignissimis misericordiamque 
 diligentibus crudeli carnifici . saeuo homicidae, a 
 deum clarificantibus blasphemo, a cultoribus dei sacrilego, a 
 Christianis haeretico Amano, si non tibi fuerit dictum a nobis: 
 discede, minister aduersarii nostri, da honorem deo ? in quo 
 resistemus diabolo, si tibi uoluntatis illius sagenae pepercerimus, 
 si non uniuersis ebrietas tua, hoc est insania fuerit 
 declarata, si denique non per id quod saeuis aduersum nos 
 fueris omni orbi manifestatus, ex eo quod gerens sis haec 
 non te Christi seruum posse sentiri, sed plane mancipium 
 illius qui sit tamquam leo rugiens aduersum nos? hinc tibi 
 uidemur esse petulantes, quia dicimus tibi uino illo te factum 
 ebrium, de quo fuerint et illi ad omnem perducti

 

 
 
 
 ebrietatis dementiam, illi ad quos uel propter quos dicitur: peccauerunt 
 non ei filii maculati; natio praua et peruersa, haec 
 domino retribuistis? sic plebs fatua et non sapiens ? et infra: 
 bibit uinum et manducauit Iacob et satiatus est, et calcitrauit 
 dilectus; pinguis factus est et incrassatus est, dilatatus est et 
 dereliquit deum qui fecit eum et recessit a deo saluatore suo. 
 exacerbauerunt me in alienis, in abominationibus suis concitauerunt 
 me et sacrificauerunt daemoniis et non deo, deos 
 quos non nouerant; noui ad praesens uenerunt quos nesciebant 
 patres ipsorum. deum qui te genuit dereliquisti et oblitus 
 es deum alentem te . sic te ut Iudaeos dereliquisse deum et 
 idololatriam secutum probat quidem perfidia tua quam praedicas.

Sed nunc ad hoc te solum arbitratus sum perducendum, 
 ut uideres non esse nos, quia quod sis tibi dicam, 
 iniuriosos petulantes atque superbos, sed ueraces, sed praeter 
 deum timentes neminem. Iohannes beatissimus apostolus, carissimi 
 nolite, cum dicit, omni spiritui credere, sed probate 
 spiritus si ex deo sunt, quoniam multi pseudoprophetae exierunt, 
 tu mihi unus esse ex his pseudoprophetis manifeste 
 uideris, siquidem negando dei unicum filium non te habere 
 nisi antichristi spiritum in ore tuo sacrilego declares. hinc 
 efficitur, ut nec audire possis nos loquentes de diuina aeternitate 
 unici filii dei, siquidem spiritus ille qui in te manet 
 antichristi non possit sustinere et nolit se ex te pelli, sed sit 
 cupiens eo usque in te mansitare, donec te uideat ad illa 
 raptum loca, in quibus ipse sit in perpetuum futurus; dolet 
 enim te tam fidelissimum delicium suum, te omnibus desideriis 
 suis parentem ex se eripi. carissimi, inquit, nolite 
 omni spiritui credere, sed probate spiritus si ex deo sunt, 
 quoniam multi pseudoprophetae exierunt in saeculo. ex hoc 

 

 
 
 
 intellegite spiritum dei. omnis spiritus qui confitetur Iesum 
 Christum in carne uenisse ex deo est. et omnis spiritus qui 
 destruit Iesum ex deo non est, et hoc est quod est antichristi, 
 et infra: isti de saeculo sunt, propterea de saeculo locuntur 
 et saeculum audit eos; nos autem ex deo sumus. qui cognoscit 
 deum audit nos, qui autem non est ex deo non audit nos. 
 ex hoc intellegimus spiritum ueritatis et spiritum erroris . 
 clarum est, Constanti, te esse antichristi portantem spiritum, 
 te spiritu agi erroris. sicut enim qui dixerunt non suscepisse 
 hominem de utero beatae uirginis unicum filium dei, qui non 
 illum crediderunt incarnatum, hominem factum, habere erroris 
 adstruantur spiritum et antichristi nuncupantur, sic et uos 
 Arriani cum unicum dei filium natum uere de patre negatis, 
 hoc est de substantia patris, uerum illum esse filium cum 
 despuitis et semper illum cum patre regnasse, numquam 
 filium fuisse sine patre neque patrem sine filio cum credere 
 detractatis, cum unam habere patrem et unicum filium eius 
 deitatem negatis, cuius uos spiritu esse plenos manifestatis 
 nisi antichristi? non etenim potest dicere dei habens spiritum: 
 erat quando non erat et factus est ex nihilo, de unico 
 dei filio, cum illum sine initio credat cum patre regnasse et 
 regnaturum sine fine. itaque cum non -;-esse illum uerum dei 
 filium dicitis, cum denique atcoovacov xai , quod dicunt 
 Graeci, nos uero Romani dicimus unius substantiae cum 
 patre, illum esse destruere temptatis, utique et uos de illis 
 esse pseudoprophetis et inter antichristos pronuntiantis.

Non me debes contumeliosum indicare, quia dicam 
 te inmundo spiritu agi, qui dicam te antichristi praecursorem; 
 os etenim tuum te hoc esse reuelat, neque enim habens spiritum 
 dei poterit talia adstruere quae uos adseritis Arriani 
 aut cuncti uariarum sectarum uestri cohaeretici. negas deum

 

 
 
 
 uerum habere filium, dicis illum esse adoptiuum, et iudicas 
 te non intellectum, quod enim unus sis ex illis antichristis, 
 ore pronuntiantis Iohannis. reuelatus es inquam te spiritu 
 aduerso duci. inde est denique quod nec crediderimus tibi 
 dicenti de filio: factus est ex nihilo . cognouimus etenim haec 
 non potuisse dicere nisi pseudoprophetae spiritum, nisi antichristi 
 praecursorem, nisi satellitem atque mancipium daemonum. 
 non tibi haec dicenti potuimus credidisse, quandoquidem 
 spiritus sanctus et per prophetas fuerit locutus de unico 
 dei filio illum esse uerum filium dei, illum aeternum esse et 
 coaeternum patri, numquam neque filium sine patre neque 
 patrem fuisse aut esse sine filio et beati haec eadem apostoli 
 retulerint, siquidem sanctus spiritus paraclitus qui fuerit in 
 prophetis etiam in apostolis manserit, qui sanctus paraclitus 
 spiritus, quia in dei sit ecclesia et uos sitis constituti extra 
 ecclesiam dei, cum non manens sit in uobis, utique probamini 
 antichristi uos habere spiritum; qui inmundus spiritus, 
 ne haec quae ingerimus uideatis, corda haeretica uestra tenebris 
 offundit errorum caligine caeca, ne scilicet ex eius possetis 
 emergere laqueis. iudicas nos esse contumeliosos, quia 
 te qualem esse uidemus pronuntiemus. ecce etiam cum in 
 Euangelio cata Matthaeum dixisse dominum inuenio: ecce ego 
 mitto uos, sicut oues inter lupos, tu mihi esse unus ex illis 
 lupis uideris et quidem omnium luporum contra dei gregem 
 rugientium rabiem in quem uideam congestam. quis etenim 
 dei unici filii negator non gaudeat, non prae se ferat, cum 
 uideat sic te Christi depopulatum gregem? ex illis quoque 
 unum te accipio incredulis, ex illis perfidis ad quos dicitur: 
 progenies uiperarum, quomodo potestis quae bona sunt loqui, 
 cum sitis mali? nam ex abundanti corde unusquisque loquitur 
 de ore suo. bonus homo de bono thesauro emittit bona, 
 et malus homo de malo thesauro profert mala . si bona sunt,

 

 
 
 
 Constanti, quae loqueris, bonum potes habere thesaurum. 
 petulans sum, quia dicam tibi tenebras tuo habitare in corde; 
 inde ex tenebrosissimis sensibus tuis, ut es, inmunda tenebrosaque 
 audes proferre. ecce etiam illud quod dictum est 
 beato Petro a domino si audias, dicturus sine dubio me contumeliosum. 
 Matthaeus sanctissimus, adhuc, inquit, ipso loquente 
 ecce ludas unus de duodecim et cum eo turbae multae 
 cum gladiis et fustibus missi a principibus sacerdotum et 
 senioribus plebis; qui autem tradidit eum dedit eis signum! 
 dicens: quemcumque osculatus fuero ipse est, tenete eum. et 
 confestim accedens ad Iesum ait: aue Rabbi. et osculatus est i 
 eum. dixit autem Iesus: ad quid uenisti amice? tunc accesserunt 
 et manus iniecerunt in Iesum et tenuerunt eum. et ecce 
 unus ex his qui erant cum Iesu extendens manum exemit 
 gladium suum et percussit seruum principis sacerdotum et 
 amputauit auriculam eius. tunc ait illi Iesus: conuerte gladium 
 tuum in locum suum; omnes enim qui accipiunt gladium 
 gladio peribunt . contumeliosum me dicas necesse est. 
 cum audieris quia, si gladio utaris, sis periturus gladio. aut 
 numquid non es usus gladio? Christianorum si nullum gladio 
 interemisti, si nullum ad mortem usque persecutus es, cur 
 dei unicum filium uerum filium fuerit esse confessus, cur 
 apostolicam atque euangelicam tenuerit fidem, cur non esse 
 Arrianus noluerit, poteris non perire gladio? audis enim dictum 
 beato Petro et utique a deo dei unico filio, omnis qui 
 gladio utitur quod gladio sit periturus. contumeliosus sum, 
 quia dixerim tibi: Christianis non licet interficere quia pati 
 non facere dignum sit iniuriam Christianos, interfici; debes 
 etenim pro Christo non Christianos se clamitantes interfice-re . 
 haec nobis dedit mandata dominus; si custodita fuerint, tunc

 

 
 
 
 Christiani esse perseuerabimus. contra tu cum gladio digneris 
 eius persequi seruos, non te utique iam Christianum poterimus 
 nuncupare, sed plane latronem uel gladiatorem.

Interea, quoniam recitauimus quomodo coamens 
 tuus Scarioth ludas tradiderit dominum, isto in loco eius 
 penitus retractemus sacrilegii causas et tuas, et inuenies unum 
 uos esse te et ludam Scariotham. ille tradidit dominum Iudaeis, 
 quia non fuerat credens\' nisi quomodo sit nunc credens 
 conscotinus tuus Sirmiensium, qui dicebatur ac dicitur indigne 
 Fotinus. tu tradidisti eum et quidem toto orbi, ut cuncti 
 eius possint negare diuinitatem. quis uestrum in scelere maior 
 est? ego arbitror quia tu. omnis enim qui peccauerit in filium 
 hominis, demittetur ei; qui autem blasphemauerit in spiritum 
 sanctum, non dimittetur ei neque hic neque in futuro . tu 
 deitatem illius quo cuncti possint negare, extitisti traditor. 
 quantum enim apud te est, tradidisti eum, de quo et libros 
 scriptos dedisti et praedicatores benigni uoti tui omni in loco 
 constituisti. quem quo possent omnes negare uerum illum esse 
 dei filium, apostolicam atque euangelicam contra uos haereticos 
 apud Niciam descriptam fidem fecisti iudicare haereticam 
 et blasphemiam tuam fecisti dici catholicam. et tamen 
 iste ludas, qui eum tradiderat, uidens in suae salutis se 
 operatum necem, paenitentia ductus retulit triginta argenteos 
 principibus sacerdotum et senioribus dicens: peccaui, quod 
 tradiderim sanguinem iustum. at illi dixerunt: quid ad nos? 
 tu uideris. et proiectis argenteis in templo secessit et abiit 
 et laqueo se suspendit . ille licet uno momento paenituit et 
 pretium quod acceperat reddidit; tu quid tale, qui conuentus 
 piaculum te facere ab eius seruis non solum non paenitueris, 
 sed et magis in contumaciam creueris? tu quid tale, qui sis 
 dans omnes copias regni tui, ut possis sacrilegium tuum

 

 
 
 
 firmare, qui quos alio modo corrumpere non potueris a ueritate, 
 nonnullos ingenti praemio facultatum tuarum corruperis, qui 
 certum numerum egenorum ita locupletaueris, ut comitibus 
 tuis de diuitiarum magnitudine possint aequari? ludas posteaquam 
 facinus suum aduertit, laqueo finiuit uitam; tu qui 
 pro magnitudine maleficii tui maiore mereris plecti supplicio, 
 quid eris acturus, cum male te fecisse sero licet cognoueris, 
 cum ea quae nunc possunt conspicere minime suppurati ueneno 
 haeretico oculi tui uidere coeperint? et tamen, si uelis 
 credere, dimittatur tibi necesse est id quod ex ignorantia 
 geris, sicuti dimissum beato Paulo apostolo aduertis; sin uero, 
 sic eris ut ludas descensurus ad infernam noctem, tunc dicturus 
 eis qui te nunc haec facere conpulserunt, hoc est coarrianis 
 tuis: peccaui uobiscum, negans unicum dei filium; 
 peccaui tribuendo uobis auctoritatem ad eius aeternam negan-15 
 dam clementiam . tunc cum cognoscere ceeperis patris et filii 
 et spiritus sancti unam nos recte confiteri aeternitatem, cum 
 uidere coeperis quod una sit magnitudo unaque potentia in 
 patre et in unico filio eius et in sancto paracleto spiritu, ubi 
 tunc erunt qui te inpulerunt ad hoc perpetrandum sacrilegium, 
 ut dicas ad eos: paeniteor, quia uobiscum dei inimicis 
 cucurrerim, quia uobiscum fuerim persecutus dei domum ? 
 tecum erunt sine dubio in gehenna. ubi tunc erunt diuitiae 
 regni tui, quae tibi non ad salutem, sed proficiunt ad aeternum 
 tuum interitum? optamus quidem, ut tibi salutis tuae 
 inimico dignetur reuelare deus ueritatem emergasque e tantis 
 periculis. ceterum quantum in scelere sis eminentior ab Scarioth 
 Iuda, non est laboris aestimare, quandoquidem tu ad 
 eius diuinitatem negandam omnem conuocaueris orbem, Iudas 
 uero solis illis dominum tradiderit qui in eum necdum crediderant; 
 tu contra etiam eos prouocare dignatus es ad negandam 
 eius deitatem qui iam crediderant. ludas nulli uim 
 intulit ut secum periret, tu contra cum militari manu sis 
 pugnans contra nos quos cognoscis credere, quomodo

 
 
 
 patriarchae prophetae apostoli ac martyres crediderunt; utique 
 quantum distet inter te atque ludam non est magni laboris 
 perpendere.

Dicis me contumeliosum, quia et me et mihi commissos 
 sim cupiens non tua pestifera doctrina uulnerari, quia 
 dicam tibi morbo te plenum et iccirco te esse a dei uitandum 
 seruis, ne iam ipsi morbidi effecti una hac tua pereamus 
 peste. utinam, inquit Corinthiis apostolus, sustineretis 
 pusillum insipientiae meae, sed et subportate me. aemulans 
 enim uos deo aemulor. statui enim uos uni uiro uirginem 
 castam exhibere Christo. timeo autem ne sicut serpens Euam 
 seduxit astutia sua corrumpantur sensus uestri a castitate 
 quae est in Christo Iesu . idcirco tibi uideor esse contumeliosus, 
 quia sim timens ne per blasphemiam tuam corrumpas 
 castitatem quam habemus in Christo Iesu, quia sumus metuentes 
 ne, sicut serpens carissimus tuus Euam seduxit astutia 
 sua, seducas nos a deo et facias reos mortis. ducis me contumacem, 
 quia dicam te operarium dolosum pseudochristianum. 
 non sunt primum per me aduersum te prolata. audis 
 etenim beatum apostolum operarium te designasse dolosum, 
 pseudoapostolum: nam eiusmodi pseudoapostoli sunt operarii 
 dolosi, transfigurantes se in apostolos Christi. nec mirum, 
 ipse enim satanas transfigurat se sicut angelus lucis; non 
 magnum si ministri eius transfigurantur, sicut ministri iustitiae, 
 quorum finis est secundum operationem ipsorum . hinc 
 tibi uideor esse superbus, quia dicam te cognoscens ex actibus 
 tuis ex illis esse, quos tales futuros spiritus sanctus per 
 apostolum praeostenderit. si non es tu operarius dolosus, reuince 
 me; ego enim scio quod fingis te Christianum, cum 
 Arrianus sis, omnes nos uolueris seruos cuius tu satellis es

 

 
 
 
 facere. si non es operarios dolosus, tu proba; nos etenim\' 
 nidemus in quibusdam pium te fingere, cum omnem exerceas 
 in nos Christianos impietatem tuam. si non es tu operarios 
 dolosus, quomodo fingens pacem te firmare conatus fueras ad 
 omnem dei ecclesiam destruendam, ad pacem ei per unicum 
 dei filium traditam dissoluendam ? neque enim pacem domini 
 habere possim exinde, ex quo fecissem id quod mihi iubebas 
 contra domini praeceptum, ex quo ipsum denique unicum dei 
 filium, ut tu negas, coepissem negare. si non transfiguratus 
 es in apostolos Christi, qui, tamquam uere ad te omnis cura 
 ecclesiae pertineat, sic sis sollicitus, uidelicet ne quis alicubi 
 catholicus praesit ecclesiae episcopus, ne quis relinquatur qui 
 se possit fateri Christianum? tollis episcopos catholicos, ordinas 
 haereticos, scribis horrendas conminationes, ne forte oriatur 
 seditio. utique qui ignorat arbitratur te, dum haec agere con 
 spicit, esse Christianum; nos contra qui instruente apostolo beate 
 cognoscimus transfigurasse <se) sicut angelum lucis satanam. 
 qui haec cuncta aduersum ecclesiam sanctam per te gerit. 
 mirari non possumus, si te ministrum eius conspiciamus, si 
 uelut iustitiae transfiguratum ministrum <in)iustatiae. hortamur. 
 utinam temet conuertas ad hoc, quo possis credi dei seruus. I 
 quo possis iudicari et intellegi Christianus. quotiens dicitur 
 a nobis tibi non te potuisse dei unici filii negatorem existere. 
 nisi quia sis aduerso plenus spiritu. dicere es solitus, quod 
 enim tibi iniuriam faciamus, et quamuis rem hanc plurimis 
 in locis iam probauerim inmundis spiritibus instigantibus 
 corda uestra uos uenire contra dei familiam, adhuc in Actibus 
 apostolorum sume quae acciderint. factum est autem euntibus 
 nobis ad orationem puellam quandam habentem spiritum 
 pythonis occurrere nobis, quae r.ed(i £ )um multum praestabat 

 

 
 
 
 dominis suis diuinando. haec subsecuta est Paulum et nos 
 et clamauit dicens: hi serui dei excelsi sunt qui praedicant 
 nobis uiam salutis. hoc autem faciebat per multos dies; quod 
 cum indoluisset Paulo, conuersus ad spiritum ait: praecipio 
 tibi in nomine Iesu Christi, ut exeas ab ea. et exiit eadem 
 hora. mdentes autem domini eius quia exiit spes reditus eorum 
 adprehensum Paulum et Sileam extraxerunt ad forum 
 ad magistratus et obtulerunt eos dicentes : homines hi conturbant 
 ciuitatem nostram, cum sint Iudaei, et praedicant 
 sectam quam non licet nobis recipere nec facere, cum simus 
 Romam. et consurrexit uniuersa turba aduersus eos, et magistratus 
 destitutis tunicis eorum iusserunt eos uirgis caedi. 
 et cum multas eis inposuissent plagas, miserunt eos in carcerem 
 praecipientes custodi carceris diligenter seruare eos. 
 qui cum tale praeceptum accepisset, misit eos in imam carceris 
 et pedes eorum in neruo conclusit. circa mediam autem 
 noctem Paulo et Silea orantibus et hymnum canentibus deo 
 audiebant eos ceteri uincti. repente autem terrae motus factus 
 est magnus, ita ut concuterentur fundamenta carceris, et 
 ostia aperta sunt et omnia uincula soluta sunt. expergefactus 
 est custos carceris et cum uidisset ostia carceris aperta, exemit 
 gladium, ut se interficeret existimans fugisse uinctos. exclamauit 
 autem Paulus uoce magna dicens: nil tibi mali 
 feceris; omnes enim hic sunt. quo audito custos carceris petit 
 lumen et ingressus est et tremens procidit ad pedes Pauli et 
 Sileae et cum produxisset eos foras, ait: domini quid me 
 oportet facere, ut saluus sim ? at illi dixerunt: crede in deum 
 Iesum, et saluus eris tu et domus tua. et locuti sunt ei uerbum 
 domini cum omnibus qui erant in domo eius. et sumens 
 eos ipsa hora noctis lauit a plagis, et baptizatus est ipse cum 
 omnibus suis. et ducens eos in domum adposuit mensam, et 
 epulabatur cum uniuersa domo sua credens in domino .

Igitur ut ille spiritus pythonis audiens nomen domini 
 Iesu Christi, mox effugatus est de domo sua, concitauit

 
 
 
 uniuersum populum ciuitatis aduersus unici filii dei maiestatis 
 praedicatores, ita et te cum tuis contra nos eius seruos illi 
 inpuri. spiritus concitauerunt. nec dubites te isdem agi spiri-I 
 tibus quibus fuerint acti contra Paulum et Sileam surgentes, 
 quando te sic dei religionis factum uideas persecutorem, 
 ille uulgus fuerit qui necdum credidisset in dei unicum j 
 filium, qui non aliunde talis, nisi quia sine spiritu fuerint dei, 
 ut tu quoque esse probaris. spiritum etenim te habere sanctum 
 non posse, nisi credideris in dei unicum filium, custodis istius 
 carceris factum manifestat, qui cum utique unus fuerit e populo 
 illo resistenti, tamen iste, posteaquam credidit quia iam sancto 
 regeretur spiritu quo regerentur Paulus et Sileas, nonnisi 
 uiam tenere amplexus fuerit eorum, propter quos uiderat 
 ianuas sponte carceris reseratas. ita tu qui nunc diuerso ageris 
 spiritu, nisi credideris in unicum dei filium, sicut etiam nos 
 credimus, habere in te non poteris nisi aduersarii nostri spiritum. 
 ait etenim ille custos ad gloriosos Paulum et Sileam: 
 domini quid me oportet facere, ut saluus sim? at illi dixerunt: 
 crede in dominum nostrum Iesum, et saluus eris tu et domus 
 tua . constat igitur non te esse saluum, quia adhuc non credideris 
 in dominum Iesum. nec enim poteris te adseuerare 
 credidisse in eum, cum sis eum persequens. aut numquid 
 arbitraris non te ipsum persequi in nobis? si non ipsum persequeris 
 in nobis, quomodo ipse dicit ad Saulum: quid me 
 persequeris? ego sum Iesus quem tu persequeris. durum est 
 tibi calcem mittere contra stimulum . quid agebat Saulus, ut 
 haec audiret a domino ? nempe haec quae tu; sic etenim ille 
 negabat unicum dei filium, ut sis negans tu. non enim Paulus 
 tunc persecutor, postea uero qui perpeti coeperit persecutionem, 
 idcirco Christianos persequebatur, quia credidissent sicuti 
 tu credis, quod fuisset quando non fuerit, quod factus fuerit 

 

 
 
 
 ex nihilo et quod uerus sit filius, sed utique quod auderent 
 unicum dei filium confiteri, quod credere se adstruerent Christiani 
 quia aeternitas una sit patris et filii, quia una sit dealitas, 
 quia una sit potentia in patre et filio. haec execrabatur Paulus 
 existimans errare Christianos; at ubi inlustratus est per eum 
 quem negabat, ubi cognouit de libris Moysi et de omnibus 
 prophetarum uoluminibus, confestim haec coepit quae inpugnabat 
 defendere, quae scilicet ante defenderent illi quos persequebatur 
 quam credidisset. ceterum quis tam uecors erat, ut 
 estis uos Arriani aut est Fotinus Sirmiensium, qui uere dicitur 
 Scotinus, ut crederet in creaturam, in eum qui fuerit quando 
 non fuerit, in eum qui creatus sit ex nihilo ? apparet igitur 
 cunctos uos non credentes, sicut credit ecclesia gloriosa, 
 spiritu duci aduerso, de quo aduerso spiritu liberari non poteris, 
 nisi credideris uerum illum esse filium dei.

Contumeliam, inquis, faciunt mihi episcopi . cur 
 tibi uidemur contumeliosi? nempe quia dicamus: quid te 
 Christianum fingis ? uideris etenim esse Arrianus, uideris esse 
 dei religionis hostis. hinc apud te ac tuos esse iniuriosi uidemur. 
 sed conspice quae, ut ageremus episcopi contra uos lupos, 
 fuerit locutus beatissimus apostolus: uos scitis a prima die, 
 qua ingressus sum Asiam, quemadmodum uobiscum fui per 
 omne tempus seruiens domino in omni humilitate et lacrimis 
 et temptationibus, quae mihi acciderunt ab insidiis Iudaeorum, 
 quomodo nihil subtraxerim ab eis quae utilia essent, quomodo 
 renuntiarem uobis et docerem publice et per domos testificando 
 Iudaeis et Graecis in deum paenitentiam et fidem in dominum 
 nostrum Iesum. et nunc ecce uinctus spiritu uado Hierusalem, 
 quae in ea mihi euentura sunt ignorans, nisi spiritus 
 sanctus per omnem ciuitatem protestatur mihi dicens: quia 
 uincula et tribulationes me manent in Hierosolymis. sed pro 
 nihilo aestimo animam meam caram esse mihi, quam con- 

 

 
 
 
 summare cursum meum et ministerium uerbi quod accepi. a 
 domino testari Iudaeis et Graecis euangelium gratiae dei. 
 et nunc ego scio quod amplius non uidebitis faciem meam 
 uos omnes, inter quos perambulaui praedicando regnum domini 
 Iesu. propter quod contestor uobis hodierna die quia mundus 
 sum a sanguine omnium, et non praetermisi praedicando 
 omnem uoluntatem dei. adtendite uobis et omni gregi, in quo 
 uos spiritus sanctus posuit episcopos regere ecclesiam domini, 
 quam adquisiuit sanguine suo. ego scio quia intrabunt post 
 discessum meum lupi graues in uos non parcentes gregi; ex uobis ipsis exsurgent homines et loquentur peruersa, ut adducant 
 discipulos post se propter quod uigilate memoriam 
 tenentes quia per triennium nocte ac die non cessaui cum 
 lacrimis monendo unumquemque uestrum . cum haec mandata 
 uideas esse apostoli, quid me iubes facere, ne contumeliosus 
 esse uidear tibi? nempe tacere me et sinere iubes, ut tu unus 
 ex illis lupis designatis grauibus quouis modo grasseris in dei 
 gregem. uidemus uos lupos quos praeostendere est dignatus 
 spiritus sanctus per uas electionis apostolum omnem conprehendere 
 conatos dei gregem; et nos, episcopos quos spiritus 
 sanctus ad regendam dei ecclesiam constituerit, quod dicit 
 beatus apostolus, debemus tibi lupo parcere, debemus uereri 
 regni tui diademam, inaurem etiam et dextrocheria, debemus 
 insignes quas esse censes uestes tuas honorare et despicere 
 rerum creatorem atque rectorem? quis te inprudentior est, ut 
 dicas: iniuriam patior a Luci fero, imperator ab homine egeno ? 
 nec dignans dicere ab episcopo, quia esse lupus fueris agnitus 
 et merueris repulsam. tali putasti me onerandum inuidia, ut 
 adsereres dei seruum tibi imperatori extitisse contumeliosum. 
 si putas nos ininriosos, accipe quid responderit principi sacerdotum 
 prohibenti praedicare unicum dei filium beatus Paulus. 
 intendens, dicit scriptura, in concilium Paulus dixit: uiri 

 
 I

 
 
 
 fratres, ego omni conscientia bona conuersatus sum coram 
 deo usque in hunc diem. princeps autem sacerdotum Ananias 
 circumstantibus sibi praecepit percuti os Pauli. tunc Paulus 
 ad eum dixit: percutere te incipiet deus, paries dealbate. et 
 tu sedes indicare de me secundum legem et contra legem iubes 
 me percuti . igitur si non potest sacra lex beatum Paulum 
 contumeliosum iudicare, quia hoc dixit iniusto iudici, nec tu 
 me uera tibi et quod es dicentem iuste poteris dicere superbum. 
 reum me contumeliarum designas, sed quaeso te dicas 
 cui de me possis conqueri P si deo, quomodo ei quereris quem 
 sis ignorans? quomodo cum alienus sis ab eiup domo? si uero 
 tibimet ipsi conqueraris, quid facturus homo, qui nocere dei 
 seruis ex nulla possis parte? si torqueas, magis curamur; si 
 crucias, magis reficimur; si interficis, magis uiuemus.

Cur audeam te dicere antichristi praecursorem, dicis 
 me iniuriosum. si non te actus tui hoc esse ostendunt, considera 
 cum ingenti sollicitudine sanctissimi etiam prophetae 
 Danihelis librum, et inuenies te unum ex illis praeostensis 
 persecutoribus dei religionis. in primo anno Balthasar regis 
 Chaldaeorum Danihel somnium uidit, et uisus capitis eius 
 in cubili eius, et somnium suum scripsit: ego Danihel uidebam; 
 et ecce quattuor uenti caeli inmittebant in mare magnum, 
 et quattuor bestiae de mari, altera alteram magnitudine 
 antecedens. prima ut lea et pinnae eius. et surrexit a terra 
 et super hominis pedes stetit, et cor hominis datum est ei. 
 et ecce alia bestia similis ursae, et in una parte stetit. et 
 tria latera in ore eius, in medio dentium eius. et sic dixit 
 ei: surge et manduca carnes multas. post hanc bestiam uidebam, 
 et ecce alia bestia ut leopardus, et ei alae quattuor 
 uolucris super eam et quattuor capita bestiae, et potestas 
 data est ei. post hanc uidebam, et ecce bestia quarta horribilis 
 admirabilis et fortis uehementer; dentes eius ferrei manducabant 

 

 

 

 
 
 
 et comminuebant, et rdiqua pedibus sunt conculcabat. et haec 
 begtia maior ceteris bestiis quae antea uisae sunt, et cornua 
 decem N. et intendebam in cornua eius, et ecce eomu aliud 
 minus ascendit in medio eorum, et tria cornua quae erant 
 ante illum eradicata sunt a faeie eius. et ecce oculi hominis in cornu hoc et os loquens magna. uidebam quoadusque sedes 
 positae sunt, et uetustus dierum sedebat. uestitus eius albus 
 ut nix et capillus capitis eius ut lana munda et sedes eius 
 flamma ignis, rotae eius ignis ardens. fluuius ignis lucebat 
 ante eum, milia milium sentiebant ei, et dena milia denum milium adstabant ante eum. in indicium sedit, et libri aperti 
 sunt. uidebam tunc a uoce sermonum magnorum quos cornu 
 illud loquebatur, quoadusque interiit bestia et periit, et corpus 
 eius datum est ut conburatur. et reliquarum bestiarum regnum 
 translatum est, et longitudo uitae data est eis usque ad tempus 
 uidebam in uisum noctis, et ecce cum nubibus caeli ut filius 
 hominis ueniens uenit usque ad uetustum dierum. anticipauit 
 et oblatus est ei et datum est ei regnum et honor et imperium, 
 et omnes populi tribus linguae seruiunt ei, et potestas eius 
 potestas perpetua quae numquam transibit, et imperium eiregnum corrumpetur. horruit spiritus meus in habitu meo, 
 et ego Danihel, et nisus capitis mei conturbabat me. et accessi 
 ad unum circumstantium et ueritatem quaerebam ab eo de 
 omnibus his. et dixit mihi ueritatem et interpretationem sermonum 
 declarauit mihi: hae bestiae quattuor magnae, quattuor regna surgent in terra et accipient regnum sancti altissimi 
 dei et obtinebunt eum usque in saeculum. et quaerebam diligenter 
 de bestia quarta, quod erat praeter ceteras bestias horribilis 
 ualde. dentes eius ferrei et ungues eius aerei, manducabat 
 et comminuebat et reliqua pedibus suis conculcabat. et de cornueius decimo, quod erat in capite eius, et de altero cornu quod 
 ascendit et priora tria cornua excussit, cuius oculi et os 

 
 
 
 loquens magna, et uisus eius maior ceteris. uidebam, et cornu 
 illud faciebat bellum cum sanctis et ualebat aduersus eos, 
 quoadusque aduenit uetustus dierum, et iudicium dedit sanctis 
 altissimi dei} et anticipauit tempus, et regnum obtinuerunt 
 sancti. et dixit: bestia quarta quartum regnum erit in terra, 
 quod eminebit omnia regna et manducabit omnem terram et 
 conculcabit eam et concidet. decem cornua eius, decem reges 
 exsurgent, et post eos exsurget alius qui superabit malis omnes 
 qui ante eum fuerunt, et tres humiles faciet et uerba aduersus 
 altissimum deum loquetur et sanctos altissimi dei inueterabit 
 et excogitabit mutare tempora et legem, et dabitur in manu 
 eius usque ad tempus temporum et dimidium temporis. et 
 iudicium sedebit et regnum transferet, ut exterminet et perdat 
 usque ad finem, et regnum et potestas et magnitudo regum 
 data est sanctis altissimi dei. et regnum eius sempiternum, 
 et omnes ei seruient et oboedient .

Debueram quidem tantum illam partem indere, quae 
 te declaret per actus. tuos, cuinam sis similis bestiarum; sed 
 ut scires te in illa gehenna futurum, in qua bestiam illam 
 missam refert gloriosus Danihel, nisi te correxeris, et quomodo 
 quos persequeris in aeternum sint regnaturi in regno 
 conlocati domini, quo aduertere posses, haec omnia adnectimus. 
 item ad hoc uniuersam reuelationem censui adplicandam, 
 quo tu tibimet et saltim legens satisfacere posses, quod 
 enim uos tyranni persecutores dei religionis bestiae fueritis 
 dicti; cupiens etenim sum purgare apud tuam infectam uenenis 
 Arrianae dogmatis conscientiam, apud te non religiosum 
 sed religionis destructorem, non me ut adstruis esse contumeliosum, 
 quia dicam te feram bestiam uel inmanem beluam, 
 cum uideas sic uos uocitari, iuxta facta uestra uobis etiam 
 nomina adplicata. ceterum quartae illius bestiae te gerere 
 similitudinem, te haec implere esse cupientem quae illa

 

 
 
 
 praedictum est quod esset impletura manifestam est. scriptam 
 est de antichristo cui tu similaris aut ipse esse iudicaris: 
 uerba aduersus altissimum domini loquetur et sanctos altis-, 
 simi dei inueterabit et excogitabit mutare tempora et legem,\' 
 et dabitur in manu eius . haec tu iam fecisti atque es faciens. 
 cum enim dicis: non est uerus deus filius dei, sed factus est \' 
 ex nihilo, uerba loqueris aduersus deum. Christiani etenim 
 cum unam uindicemus diuinitatem patri et unico filio eius 
 et tu sis hanc nostram inpugnans defensionem, sis adstruens 
 de filio quod fuerit quando non fuerit et quod factus sit ex nihilo, utique probas te aut esse antichristum aut certe eius 
 praecursorem. neque enim poteris alius esse intellegi nisi aut 
 praecursor antichristi aut antichristus, qui audeas apostolicam 
 euangelicamque haereticam dicere fidem et tuam temptes 
 blasphemiam catholicam fidem uindicare. iniuriam te pati 
 sentis, quia bestia esse dicaris a nobis; inueniris excogitare 
 fidem mutare, hoc est at non ita credamus, quomodo patriarchae 
 prophetae apostoli ac martyres crediderint, sed institueris 
 sic credendum, quomodo conperditus tuus Arrus. et 
 dicis non te recte dici bestiam, cum, quia haec esses acturus. 
 bestiam te esse dixerit sanctissimus propheta? non minores es. 
 Constanti, incredulitate ab antichristo; nam dentibus ferreis 
 dei sernos deuorando non desinis. quid pluribus? nihil antichristus 
 acturus est, nisi ut negetur unicus dei filius, hoc 
 agit stultitia saginatus inmnndissimus animus tuus.

Sed quantumuis saeuias, transient, transient tempora 
 tua et uenient illa, in quibus uisurus te, nisi tibi consulueris, 
 in illo igneo fluuio constitutum, uisurus tunc eos 
 quos infeste persequeris, propterea quod nolint perire tecum, 
 non in illo in quo tu futurus es loco tormentorum, sed cum 
 angelis sanctis gratias et laudes referentes semper deo, te 
 uero in illo liquore flammeo. nolo mireris, si Danihel

 

 
 
 
 gloriosus te bestiam esse designarit, . quando et Paulus beatus de 
 collectis tuis dixerit Cretensibus: Cretenses semper mendaces, 
 malae bestiae, uentres pigri, et infra: quamobrem increpa 
 illos acriter, ut sani sint in fide, non intendentes Iudaicis 
 fabulis et mandatis hominum auersantium se a ueritate . hinc 
 tibi episcopi sumus iniuriosi, quia te increpemus atque obiurgemus, 
 cur fueris ausus auertere temet a ueritate, cur 
 uolueris dei mandatis derelictis hominum haerere blasphemiis 
 atque mandatis, cur denique derelicto deo idololatriam susceperis. 
 hinc tuus tibi inimicus esse uideor, quia uelim te gradi 
 secundum apostoli praeceptum et non secundum Arrii atque 
 Iudaeorum mandata. contra has nostras iustissimas allegationes 
 uidens te ueritate superatum dicere es solitus: sacrae 
 scripturae praecipiunt regibus et omnibus degentibus in sublimitate 
 debere te esse subditum; et audes tanta ac talia mihi 
 ingerere, Lucifer ? haec conspicis, huiusmodi quae te iubent 
 honorari intellegis; quae uero te iubent facere illa fingis non 
 nosse, illa quae te moneant dominis sacerdotibus oboedire, 
 illa quae urgeant unum te exhibere ex. omnibus conseruis 
 tuis oportere nec cuiquam te, si uelis dei inueniri seruus, 
 superiorem dicere. haec, inquit Tito beatus apostolus, loquere 
 et exhortare et argue cum omni imperio; nemo te contemnat . 
 si Christianus es, quia et tu unus sis de illis propter quos 
 dixerit: haec loquere et exhor.tare et argue cum omni imperio; 
 nemo te contemnat, utique me cum omni te corripientem imperio 
 audire debes, non contemnere. tunc eris Christianus, si 
 me non contempseris hortantem te ut perseueres Christianus; 
 si uero contempseris, iam non de Christianis esse inueniris, 
 quia si fuisses Christianus, non contempsisses eum quem 
 deus ordinauerit ad instruendam plebem suam et eum cui

 

 
 
 
 apostolus dixerit: haec loquere et exhortare et argue cum omni 
 imperio; nemo te contemnat . quid enim te hortor? nisi ut 
 non sis homicida, ut dei non persequaris domum, ut desinas 
 torquere proscribere deportare recludere carcere trucidare 
 uarie disperdere interficere eos quos cernas Christianos. ut 
 desinas denique blasphemare unicum dei filium, ut apostolicam 
 suscipias quam haereticam dicis fidem. hanc scilicet 
 nostram quam apud Niciam te contra et cunctos haereticos 
 episcopi descripserunt, ut sis credens sicuti nos dignerisque 
 respuere idololatriam per Arrium magistrum tuum institutam 
 ut Christianum te clamites. non Arrianum, ut desinas crimina 
 falsa dei mittere sacerdotibus. haec est correptio mea. 
 haec obiurgatio. apostolus mihi dicit ut te arguam cum omni 
 imperio, et tu dicis: facit mihi iniuriam Lucifer, et non 
 dicis: dei sacerdos commonet atque hortatur secundum sacerdotibus praecepta, ut possim ducere uitam deo acceptissimam .

Nam quia dicas debere nos tibi obsequia, scito 
 quia non tibi soli, sed et omnibus nos in sublimitate degentibus 
 in obsequiis repraesentandis esse nouimus debitores. 
 dicit enim apostolus: admone illos principibus et magistmti-bus subditos esse, oboedientes, ad omne opus bonum paratos 
 esse, neminem blasphemare, non litigiosos esse, sed modestos, 
 omnem ostendentes mansuetudinem ad omnes homines. fuimus 
 enim et nos aliquando stulti et incredibiles, errantes, seruientes 
 desideriis et uoluptatibus uariis, in malitia et inuidia agentes, odibiles, odientes alterutrum; sed cum benignitas et 
 humanitas inluxit saluatoris nostri dei, non ex operibus t\'4- 
 stitiae quae nos fecimus, sed secundum suam misericordiam 
 saluos nos fecit per lauacrum regenerationis et renouationis. 
 per spiritum sanctum quem effudit in nobis honeste per le-sum Christum saluatorem nostrum, ut iustificati gratia ipsius 
 heredes efficiamur secundum spem uitae . admonet ergo

 

 
 
 
 sobditos nos debere esse in bonis operibus, non in malis. si 
 bonum est opus, ut absentem interimamus, ut inauditum purgare 
 se proclamantem necemus, ut eum quem innocentem 
 scimus omittentes omnem respectum misericordiae tecum 
 spuniamus, si opus bonum est negare dei unicum filium, 
 opus. deo acceptum est apostolicam deserere fidem, suscipere 
 haereticam, merito diceres contra sacrarum facere me scripturarum 
 monita. addo illud, quod illorum principum et magistratuum 
 apostolus fecerit mentionem, qui necdum credidissent 
 in unicum dei filium, utique humilitate nostra et mansuetudine 
 et longa in aduersis patientia et maxima in rebus 
 congruis oboedientia fuissent prouocati ad credendum. ceterum 
 si tu, quia imperator sis, fingens te unum e nobis cogas nos 
 deum derelinquere et idololatriam suscipere, numquid adquiescendum 
 tibi erit, ne apostoli praetermissa fuisse uideantur 
 praecepta? et tamen tu, qui te fingis Christianum, Christianos- 
 . stianos temptaris quod ipse sis facere, hoc est apostatas, tu 
 qui adhuc stultus sis et incredibilis permanens in malitia 
 tua, in qua et nos fuisse ante agnitionem, ante susceptam 
 sacram fidem apostolus dicit. in quibus tibi temperaturi eramus, 
 nisi ut quae licita essent impleremus? aut cum dicas 
 tu, blaspheme homicida: necate credentes in unicum dei filium, 
 estote mecum persecutores domus eius, mecum negate eum, 
 apostolicam respuite fidem, suscipite haeresem meam, cuius 
 ego omnibus uiribus cordis mei extiti amator, quis te infelicior 
 est, ut non te uitet, non te haec facere suadentem* 
 daemonum templum esse cognoscens fugiat? quia haec audis, 
 dicis: iniuriam patior a Luci fero homine misero et utique 
 imperator, non subsequitur sermo ille tuus blasphemus conspurcatus: 
 audio quae mereor a Lucifero domini sacerdote .

Galatis uas electionis, miror, inquit, quod sic 
 tam cito transferimini, qui uos uocauit in gratia, in aliud 

 

 
 
 
 euangelium quod non est aliud, nisi sunt aliqui qui uos 
 conturbant et uolunt conuertere euangelium Christi. sed licet 
 nos aut angelus de caelo euangelizauerit praeterquam euangelium 
 uobis, anathema sit. sicut praediximus, et nunc 
 iterum dico: si quis uobis adnuntiauerit quam quod accepistis, 
 anathema sit . et tu arbitraris aliud posse te indicari a me 
 nisi anathema esse, cum inueniam te aliter euangelizare quam 
 tradiderunt beati apostoli. cum itaque audis a me quod anathema 
 habeam te euangelizantem aliter quam euangelizantem 
 apostoli, si dicas me iniuriosum, mentiri te cognoscere, <si> 
 aliquid es hominis gestans, poteris, siquidem uideas tibi me idcirco 
 dicere anathema, quia iam beatus apostolus te anathematizauerit. 
 iniuriosum me indicas, quia dicam te stultam: 
 sed quomodo potero recte a te iniuriosus uocari, quando constet 
 me uerum dicere quod enim sis stultus ? si enim Galatae 
 audiant 0 stulti Galatae a beato apostolo, cur putes tu non 
 stulti debere te nomine uocitari? illi etenim si propterea 
 quod falsis fratribus obtemperassent, quia ad illorum conserpentinorum 
 tuorum suggestiones intendentes et sabbata seruare 
 se oportuisse et circumcisionem fuisse custodiendam, 
 censuerant, sunt stulti dicti, quanto magis tu digne diceris 
 stultus, qui unici dei filii negator extiteris! quia dicam tibi: 
 eripe te a canibus rabidis Arrianis dole tibi quod illorum 
 maligno haerendo concilio et ipse canis factus sis, contumacem 
 me dicis; sed fortassis ignoras unici dei filii negatores 
 -dictos canes, dictos tauros pingues, dictos filios iniquitatis, 
 semen adulterum et meretricis, filios perditionis et semen 
 inicum. si fugit te ita uocitatos uos a deo, audi per Esaiam 
 ipsum dicentem ad comblasphemos tuos Iudaeos: accedite huc, 

 

 
 
 
 filii iniquitatis, semen adulterum et meretricis, in quo delectati 
 estis et in quem aperuistis os uestrum et aduersus quem 
 inmisistis linguam uestram? nonne uos estis filii perditionis, 
 semen iniquum ? et alio loco: uidete quia omnia excaecata 
 sunt, non cognouerunt sapere, omnes canes muti qui non 
 poterunt latrare, somniantes in cubile, amantes dormitare. 
 et canes improbi animae nescientes satietatem, et sunt nequam 
 nescientes intellectum, omnes uias suas secuti sunt . qui hi 
 sunt ad quos haec uel propter quos dicantur? nempe illi quos 
 in uicesimo primo psalmo incusat unicus dei filius ore Dauid 
 dicens: circumdederunt me uituli multi, tauri pingues obsederunt 
 me. aperuerunt in me os suum, sicut leo rapiens et 
 rugiens, et infra: circumdederunt me canes multi, concilium 
 malignantium obsedit ore, foderunt manus meas et pedes . 
 quando itaque illos in sacrilegio magistros tuos dictos uitulos, 
 tauros pingues atque canes aduertes, non poteris tu unus 
 ex malignantium concilio contumeliosum me iudicare, quia 
 illis te nuncupem nominibus quibus compestilentes tui uocati 
 sunt ac uocantur; neque enim tu minor es in nequitia, qui 
 audeas dicere: erat quando non erat et factus est ex nihilo, 
 ut non illis aptis tibi nominibus nuncuperis. sed uis his non 
 nuncupari nominibus, muta uias tuas, corrige errores tuos, ut 
 correxerunt Paulus beatissimus et ceteri ex illo perfido populo. 
 quia dicam tibi: eripe te a malignantium concilio, 
 uideor esse tibi contumeliosus. qua de re? nempe quia profitear 
 me Christianum, quia noluerim derelinquere deum et 
 abire post idololatriam tuam. non nos primum contumeliosi 
 ac superbi a uobis dicti sumus sacrilegis; dicti sunt enim 
 etiam illi cuncti qui restiterunt funestis edictis contyrannorum 
 tuorum.

Ut et ceteros praeteream in clausula orationis, ad 
 solum iterum me uertam Antiochum regem. iudicabatne

 

 
 
 
 resistentes sibi contumeliosos superbos necne? sine dubio, quia 
 contumeliosos superbos illos existimant fuisse, tali est crudelitate 
 deo dicatos ad mortem usque persecutus. restat ergo 
 ut uideas quae adhuc super illa quem iam cognouisti gesserit 
 Antiochus; et si illos recte poteris dicere superbos fuisse Antiocho 
 contumeliosos, poteris et nos. haec etenim nos patimur 
 a te quae sunt et illi perpessi ab Antiocho; sic nos sumus 
 proclamantes pro fide, pro religione, sicut fuerunt proclamantes 
 et illi; sic nos deo Abrahae, deo Isaac, deo Iacob seruire 
 profitemur, quomodo et illi sunt confessi. misit, inquit scriptura, 
 rex senem Atheniensem qui conpelleret Iudaeos, ut se 
 transferrent a patriis et dei legibus, ne uterentur, contaminare 
 etiam quod in Hierosolymis erat templum et cognominare 
 Iouis Olympii et Margariein, prout erant qui locum inhabitabant, 
 louis hospitalis. pessima autem et uniuersis grauis 
 malorum erat seditio. nam quia templum comisationibus 
 gentium erat plenum, scortantibus . cum meretricibus et in 
 sanctis tectis mulieribus se adpropiantibus, insuper intro inferentes 
 ea quae non oportebat; altare etiam plenum erat 
 inlicitis quae legibus prohibebantur. neque autem sabbata age-bantur neque dies solemnes patricii custodiebantur, et infra: 
 ducebantur autem amara necessitate per singulos menses in 
 diem regis natalis, miseratio erat; et cum sacra Liberi celebrarentur, 
 cogebantur enim hederas habentes Libero circum-ire. 
 decretum autem exiit in proximas Graecorum ciuitates, suggerentibus 
 Ptolomaeis id ipsum institutum aduersus Iudaeos 
 agere et misereri, eos uero qui nolint transire ad instituta 
 Graecorum interficere. aduenit ergo uidere miseriam. duae 
 enim mulieres delatae sunt natos suos circumcidisse, quarum 
 infantes ad ubera suspenderunt et, cum publice per ciuitatemillas circumduxissent, per murum illas praecipitauerunt. alii 

 

 
 
 
 uero in proximo concurrerunt in speculas et latenter septimum 
 diem celebrabant. quod cum indicatum esset, sufflammati 
 sunt, eo quod metuerent in die solemni gloriosa ferre 
 sibi auxilia . quid censes oportuisse facere tunc cultores dei ? 
 deo oportuerat an Antiocho placendum? si illos non censes 
 Antiocho placere oportuisse, nec nos utique tibi, quia et tu 
 alio licet modo, tamen nos sis cupiens tollere a deo et iungere 
 diabolo, ut ille uoluerit illos. ipsa per te crudelitas 
 geritur; sic saeuus atque inicus in eos qui tuo funesto edicto 
 resistunt. superest igitur, ut est saepe dictum, doleas te errasse 
 agnoscensque te esse homicidam atque blasphemum 
 temet, desertor dei, repraesentes domui, alioquin tu tibi in- putaturus, 
 cum te uidere coeperis illic esse ubi nunc sunt 
 cuncti illi contyranni tui.