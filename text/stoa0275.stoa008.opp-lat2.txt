Valentiniani, frequentissimum plane collegium inter haereticos, 
 quia, plurimum ex apostatis ueritatis, et ad fabulas 
 facile est et disciplina non terretur, nihil magis curant quam 
 occultare quod praedicant; si tamen praedicant qui occultant. 
 custodiae officium conscientiae offucium est. confusio praedicatur, 
 dum religio adseueratur. nam et illa Eleusinia, haeresis 
 et ipsa Atticae superstitionis, quod tacent, pudor est. idcirco 
 et aditum prius cruciant [diutius initiant] quam consignant, 
 . cum epoptas ante quinquennium instituunt, ut opinionem 
 suspendio cognitionis aedificent atque ita tantam maiestatem 
 exhibere uideantur, quantam praestruxerunt cupiditatem. sequitur 
 iam silentii officium. adtente custoditur quod tarde inuenitur. 
 ceterum tota in adytis diuinitas, tota suspiria epoptarum, 
 totum signaculum linguae simulacrum membri uirilis reuelatur. 
 sed naturae uenerandum nomen allegorica dispositio praetendens 
 patrocinio coactae figurae sacrilegium obscurat et conuicium 
 falsis simulacris excusat. proinde quos nunc destinamus 
 haereticos sanctis nominibus et titulis et argumentis uerae

 

 

 
 
 
 religionis uanissima atque turpissima figmenta configurantes, 
 — facili t claritati ex diuinae copiae occasione, quia de 
 multis multa succidere est — Eleusinia Valentiniana fecerunt, 
 lenocinio sancta, silentio magna, sola taciturnitate caelestia. 
 si bona fide quaeras, concreto uultu, suspenso supercilio 
 \'altum est\' aiunt. si subtiliter temptes, per ambiguitates 
 bilingues communem fidem adfirmant. si scire te subostendas, 
 negant quicquid agnoscunt; si cominus certes, fatua simplicitate 
 suam caedem dispergunt. ne discipulis quidem propriis 
 ante committunt, quam suos fecerint. habent artificium, quo 
 prius persuadeant quam edoceant. ueritas autem docendo 
 persuadet, non suadendo docet

Ideoque simplices notamur apud illos, ut hoc tantum, 
 non etiam sapientes; quasi statim deficere cogatur a simplicitate 
 sapientia, domino utramque iungente: estote prudentes 
 ut serpentes et simplices ut columbae. aut si nos propterea 
 insipientes, quia simplices, num ergo et illi propterea 
 non simplices, quia sapientes? nocentissimi autem qui non 
 - simplices, sicut stultissimi qui non sapientes. et tamen malim 
 meam partem meliori sumi uitio, si forte: praestat minus 
 sapere quam peius, errare quam fallere. porro facies dei 
 spectatur in simplicitate quaerendi, ut docet ipsa Sophia, 
 non quidem Valentini, sed Solomonis. deinde infantes

 

 
 
 
 testimonium Christi *** [sanguine litauerunt. pueros uocem qui 
 crucem clamant? nec pueri erant nec infantes, id est simplices 
 non erant.] repuerescere nos et apostolus iubens secundum 
 dominum, ut malitia infantes per simplicitatem ita demum 
 sapientes sensibus simu(s, seme)l dedit sapientiae ordinem de 
 simplicitate manandi. in summa: columba demonstrare Christum 
 solita est, serpens uero temptare; illa est a primordio diuinae 
 pacis praeco, ille a primordio diuinae imaginis praedo. ita 
 facilius simplicitas sola deum et agnoscere poterit et ostendere 
 prudentia sola. [concutere potius et prodere].

Abscondat itaque se serpens, quantum potest, totamque 
 prudentiam in latebrarum ambagibus torqueat; alte habitet, 
 in caeca detrudat per amfractus seriem suam; (si) euoluat, 
 tortuose procedat nec semel totus, lucifuga bestia. nostrae 
 columbae etiam domus simplex, in editis semper et apertis 
 et ad lucem. amat figura spiritus sancti orientem, Christi 
 figuram. nihil ueritas erubescit nisi solummodo abscondi; 
 quia nec pudebit ullum aures ei dedere, eum deum recognoscere, 
 quem iam illi natura commisit, quem cotidie in operibus 
 omnibus sentit, hoc solo minus notum, quod unicum non

 

 

 
 
 
 putauit, quod in numero nominauit, quod in aliis adorauit. 
 alioquin a turba eorum et aliam frequentiam suadere, a 
 domestico principatu ad incognitum transmouere, a manifesto 
 ad occultum retorquere de limine fidem offendere est. iam si 
 et in totam fabulam initietur, nonne tale aliquid (recor)dabitur 
 se in infantia inter somni difficultates a nutricula audisse. 
 Lamiae turres et pectines Solis? sed qui ex aliqua conscientia 
 uenerit fidei, si statim inueniat tot nomina Aeonum, tot 
 coniugia, tot genimina, tot exitus, tot euentus felicitates 
 infelicitates dispersae atque concisae diuinitatis, dubitabitne 
 ibidem pronuntiare has esse fabulas et genealogias indeterminatas, 
 quas apostoli spiritus, his iam tunc pullulantibus 
 seminibus haereticis, damnare praeuenit? merito itaque non 
 simplices, merito tantummodo prudentes, qui talia neque facile 
 producunt neque exerte defendunt, sed nec omnes quos edocent 
 perdocent; utique astute, ut pudenda; ceterum inhumane, 
 si honesta. et tamen simplices nos omnia scimus. denique 
 hunc primum cuneum congressionis armabimus detectorem 
 et designatorem totius conscientiae illorum, primamque hanc 
 uictoriam auspicamur, quia quod tanto impendio absconditur, 
 etiam solummodo demonstrare destruere est.

Nouimus, inquam, optime originem quoque ipsorum et 
 scimus, cur Valentinianos appellemus, licet non esse uideantur. 
 abscesserunt enim a conditore, sed minime origo deletur, et 
 si forte mutatur; testatio est ipsa mutatio. sperauerat episcopatum 
 Valentinus, quia et ingenio poterat et eloquio, sed

 

 
 
 
 alium ex martyrii praerogatiua loci potitum indignatus de 
 ecclesia authenticae regulae abrupit, ut solent animi pro prioratu 
 exciti praesumptione ultionis accendi. ad expugnandam 
 conuersus ueritatem et cuiusdam ueteris opinionis semen 
 nactus colubro suo uiam delineauit. eam postmodum Ptolomaeus 
 intrauit, nominibus et numeris Aeonum distinctis in 
 personales substantias, sed extra deum determinatas, quas 
 Valentinus in ipsa summa diuinitatis ut sensus et affectus 
 (et) motus incluserat. deduxit et Heracleon inde tramites quosdam 
 et Secundus et magus Marcus. multum circa imagines 
 legis Theotimus operatus est. ita nusquam iam Valentinus, 
 et tamen Valentiniani, qui per Valentinum. solus ad hodiernum 
 Antiochiae Axionicus memoriam Valentini integra custodia 
 regularum eius consolatur. alioquin tantum se huic haeresi 
 suadere permissum est, quantum lupae feminae formam cotidie 
 supparare sollemne est. quidni, cum spiritale illud semen 
 suum sic in unoquoque recenseant? si aliquid noui adstruxerint, 
 reuelationem statim appellant praesumptionem et 
 charisma ingenium, nec unitatem * sed diuersitatem. ideoque 
 prospicimus seposita illos sollemni dissimulatione sua,

 
 
 
 plerosque diuidi (de) quibusdam articulis, etiam bona fide 
 dicturos \'hoc ita non est\' et \'hoc aliter accipio\' et \'hoc non 
 agnosco! uarietate enim innouata regularum facies habet etiam 
 colores ignorantiarum.

Mihi autem cum archetypis erit limes principalium 
 magistrorum, non cum adfectatis ducibus passiuorum discipulorum. 
 nec utique dicemur ipsi nobis finxisse materias, quas 
 tot iam uiri sanctitate et praestantia insignes, nec solum 
 nostri antecessores sed ipsorum haeresiarcharum contemporales, 
 instructissimis uoluminibus et prodiderunt et retuderunt, 
 ut Iustinus, philosophus et martyr, ut Miltiades, ecclesiarum 
 sophista, ut Irenaeus, omnium doctrinarum curiosissimus 
 explorator, ut Proculus noster, uirginis senectae et Christianae 
 eloquentiae dignitas, quos in omni opere fidei, quemadmodum 
 in isto, optauerim adsequi. aut si in totum haereses non sunt, 
 ut qui eas pellunt finxisse credantur, mentietur apostolus, 
 praedicator illarum. porro si sunt, non aliae erunt quam 
 quae retractantur. nemo tam otiosus fertur, stilo ut materias 
 habens fingat.

Igitur hoc libello, quo demonstrationem solum praemittentes 
 sumus illius arcani, ne quem ex nominibus tam peregrinis et coactis 
 et compactis et ambiguis caligo suffundat, quomodo iis 
 usuri sumus, prius demandabo. quorundam enim de Graeco interpretatio 
 non occurrit ad expeditam proinde nominis formam, 
 quorundam nec de sexu genera conueniunt, quorundam usitatior 
 in Graeco notitia est. itaque plurimum Graeca ponemus;

 

 
 
 
 significantiae per paginarum limites aderunt, nec Latinis quidem 
 deerunt Graeca, sed in lineis desuper notabuntur, ut 
 signum hoc sit personalium nominum propter ambiguitates 
 eorum, quae cum alia significatione communicant. quamquam 
 autem distulerim congressionem, solam interim professus narrationem, 
 sicubi tamen indignitas meruerit suggillari, non erit 
 delibationi transfunctoria expugnatio. congressionis lusionem 
 deputa, lector, ante pugnam; ostendam, sed non imprimam 
 uulnera. si et ridebitur alicubi, materiis ipsis satisfiet. multa 
 sic digna sunt reuinci, ne grauitate adonerentur. uanitati proprie 
 festiuitas cedit. congruit et ueritati ridere, quia laetans 
 de aemulis suis ludere [quia] secura est. curandum plane, 
 ne risus eius rideatur, si fuerit indignus; ceterum ubicumque 
 dignus risus, officium est. denique hoc modo incipiam.

Primus omnium [Ennius] poeta Romanus \'caenacula 
 maxima ca.eIP simpliciter pronuntiauit, elati situs nomine 
 uel quia Iouem illic epulantem legerat apud Homerum. sed 
 haeretici quantas supernitates supernitatum et quantas sublimitates 
 sublimitatum in habitaculum dei sui cuiusque suspenderint 
 extulerint expanderint, mirum est. etiam creatori nostro 
 Enniana caenacula in aedicularum disposita sunt forma. aliis 
 atque aliis pergulis superstructis et unicuique deo per totidem 
 scalas distributis, quot haereses fuerint, meritorium factus est

 

 
 
 
 mundus. insulam Feliculam credas tanta tabulata caelorum. 
 nescio ubi illic etiam Valentinianorum deus ad summas tegulas 
 habitat. hunc substantialiter quidem Αἰῶνα Τέλειον appellant, 
 personaliter uero Προπάτορα et Προαρχήν , etiam Bython, quod 
 in sublimibus habitanti minime congruebat. innatum inmensum 
 infinitum inuisibilem aeternumque definiunt, quasi statim 
 probent esse, si talem definiant, qualem scimus esse debere. 
 sic et ante omnia fuisse (non) ut dicatur, sed ut sit expostulo nec 
 aliud magis in huiusmodi denoto, quam quod post omnia 
 inueniuntur qui ante omnia fuisse dicuntur, et quidem non 
 sua. se<det> itaque Bythos iste infinitis retro aeuis in maxima 
 et altissima quiete, in otio plurimo placidae et, ut ita dixerim, 
 stupentis diuinitatis, qualem iussit Epicurus. et tamen quem 
 solum uolunt, dant ei secundam in ipso et cum ipso personam, 
 Ennoian, quam et Charin et Sigen insuper nominant. 
 et forte accedit in illa commendatissima quiete monere eum 
 de proferendo tandem initio rerum a semetipso. hoc uice 
 seminis in Sige sua uelut in genitalibus uuluae locis collocat. 
 suscipit illa statim et praegnans efficitur et parit, utique 
 silentio, Sige. et quem parit? Nus est, simillimum patri et 
 parem per omnia. denique solus hic capere sufficit inmensam

 

 
 
 
 illam et incomprehensibilem magnitudinem patris. ita et ipse 
 pater dicitur et initium omnium et proprie Monogenes. atquin 
 non proprie, siquidem non solus agnascitur. nam cum illo 
 processit et femina, cui Veritas (nomen). [Monogenes, quia 
 prior genitus, quanto congruentius Protogenes uocaretur!] 
 ergo Bythos et Sige, Nus et Veritas prima quadriga defenditur 
 Valentinianae factionis, matrix et origo cunctorum. 
 namque ibidem Nus simul accepit prolationis suae officium, 
 emittit et ipse ex semetipso Sermonem et Vitam. quae si 
 retro non erat, utique nec in Bytho. et quale est, ut in deo 
 uita non fuerit? sed et haec soboles, ad initium uniuersitatis 
 et formati(onem) Pleromatis totius emissa, facit fructum: Hominem 
 et Ecclesiam procreat. habes ogdoadem, tetradem duplicem, 
 ex coniugationibus masculorum et feminarum, cellas, ut 
 ita dixerim, primordialium Aeonum, fraterna conubia Valentinianorum 
 deorum, census omnia sanctitatis et maiestatis 
 haereticae. nescio criminum an numinum turbam, certe fontem 
 reliquae fecunditatis.

Ecce enim secunda tetras, Sermo et Vita, Homo et 
 Ecclesia, quod in patris gloriam fruticasset huic numero, 
 gestientes et ipsi tale quid patri de suo offerre, alios ebulliunt 
 fetus, proinde coniugales per copulam utriusque naturae. 
 hac Sermo et Vita decuriam Aeonum simul fundunt, illac 
 Homo et Ecclesia duos amplius, aequiperando parentibus, 
 quia et ipsi duo cum illis decem tot efficiunt, quot ipsi 
 procreauerunt. reddo nunc nomina, quos decuriam dixi: Bythios

 

 
 
 
 et Mixis, (Ageratos et Honosis, Autophyes) et Hedone, Acinetos 
 et Syncrasis, Monogenes et Macaria. contra duodenarius numerus 
 hi erunt: Paracletus et Pistis, Patricos et Elpis, Metricos et 
 Agape, Aeinus et Synesis, Ecclesiasticus et Macariotes, Theletus 
 et Sophia. cogor hic, quid ista nomina desiderent, proferre 
 de pari exemplo. in scholis Karthaginiensibus fuit quidam frigidissimus 
 rhetor Latinus, Phosphorus nomine. cum uirum fortem 
 peroraret: \'uenio\', inquit, <ad uos, optimi ciues, de proelio cum 
 uictoria mea, cum felicitate uestra, ampliatus gloriosus fortunatus 
 maximus triumphalis\'. et scholastici statim familiae 
 Phosphori φεῦ acclamant. audisti Fortunatam et Hedonen et 
 Acinetum et Theletum: acclama familiae Ptolomaei cpeo . hoc 
 erit Pleroma illud arcanum, diuinitatis tricenariae plenitudo. 
 uideamus, quae sint istorum priuilegia numerorum, quaternarii 
 et octonarii (et denarii) et duodenarii. interim in tricenario 
 fecunditas tota deficit, — castrata est uis et potestas et libido 
 genitalis Aeonum — quasi non et numerorum tanta adhuc coagula 
 superessent et nulla alia de paedagogio nomina. quare 
 enim non et quinquaginta et centum procreantur? quare non 
 et Sterceiae et Syntrophi nominantur?

Sed et hoc exceptio personarum est, quod solus ille 
 Nus ex omnibus inmensi patris fruitur notione, gaudens et 
 exultans, illis utique maerentibus. plane Nus, quantum in

 

 
 
 
 ipso fuit, et uoluerat et temptauerat ceteris quoque communicare 
 quae norat, quantus et quam incomprehensibilis pater. 
 sed intercessit mater Sige, illa scilicet, quae et ipsis haereticis 
 suis tacere praescribit, etsi de patris nutu aiunt factum, 
 uolentis omnes in desiderium sui accendi. itaque dum macerantur 
 intra semetipsos, dum tacita cupidine cognoscendi 
 patrem uruntur, paene scelus factum est. namque ex illis 
 . duodecim Aeonibus, quos Homo et Ecclesia ediderant, nouissima 
 natu Aeon — uiderit soloecismus, Sophia enim nomen 
 est — incontinentia sui sine coniugis Theleti societate prorumpit 
 in patrem inquirere et genus contrahit uitii, quod 
 exorsum quidem fuerat in illis aliis, qui circa Nun, in hunc 
 autem. id est in Sophiam, deriuarat, ut solent uitia in corpore 
 alibi connata in aliud membrum perniciem suam efflare. 
 sed enim sub praetexto dilectionis in patrem aemulatio superabat 
 in Nun, solum de patre gaudentem. ut uero impossibilia 
 contendens Sophia frustra erat et uincitur difficultate et 
 extenditur adfectione, modico abfuit prae ui dulcedinis et 
 laboris deuorari et in reliquam substantiam dissolui; nec 
 alias quam pereundo cessasset, nisi bono fato in Horon 
 incursasset, — quaedam et huic uis: est fundamentum uniuersitatis 
 (et) illius extrinsecus custos — quem et Crucem appellant 
 et Lytroten et Carpisten. ita Sophia, periculo exempta et tarde 
 persuasa (de) declinata inuestigatione patris, conquieuit et totam

 

 
 
 
 animationem (enthymesin) cum passione, quae insuper acciderat, 
 exposuit.

Sed quidam exitum Sophiae et restitutionem aliter 
 somniauerunt: post inritos conatus et spei deiectionem deformatam 
 eam. pallore, credo, et macie et incuria. proprie utique 
 patrem non minus denegatum dolebat quam amissum. 
 dehinc in illo maerore ex semetipsa sola, nulla opera coniugii, 
 concipit et procreat feminam. miraris hoc? et gallina sortita 
 est de suo parere; sed et uultures feminas tantum aiunt et 
 tamen sine masculo matres. et *** metuere postremo, ne 
 finis quoque insisteret; haerere de ratione casus, curare de 
 occultatione. remedia nusquam. ubi enim iam tragoediae atque 
 comoediae, a quibus forma mutuaretur exponendi quod citra 
 pudorem erat natum? dum in malis res est, suspicit, conuertit 
 ad patrem. sed incassum enisa, ut uires deserebant, in preces 
 succidit. tota etiam propinquitas pro ea supplicat, uel maxime 
 Nus. quidni? causa mali tanti! nullus tamen Sophiae exitus 
 uacuit. omnes aerumnae eius operantur in materiae originem, 
 siquidem ex illa tunc conflictatione [peruenit] ignorantia pauore

 

 
 
 
 maerore substantiae fiunt. ibi demum pater, motus aliquando, 
 quem supra diximus Horon per Monogenem Nun in haec 
 promit in imagine sua, feminam marem, quia et de patris 
 sexu ita uariant. adiciunt autem Horon etiam Metagogea 
 (circumductorem) uocari et Horotheten. huius praedicant opera 
 et repressam ab inlicitis et purgatam a malis et deinceps 
 confirmatam Sophiam et coniugio restitutam; et ipsam quidem 
 in Pleromatis censu remansisse, enthymesin uero eius et illam 
 adpendicem passionem ab Horo relegatam et crucifixam et extra 
 eum factam. malum, quod aiunt, foras! spiritalem tamen 
 substantiam illam, ut naturalem quendam impetum Aeonis, 
 sed informem et inspeciatam, quatenus nihil adprehendisset, 
 ideoque fructum infirmum et feminam pronuntiatam.

Igitur post Enthymesin extorrem et matrem eius 
 Sophiam coniugi reducem iterum ille Monogenes, ille Nus, 
 otiosus plane de patris cura atque prospectu solidandis 
 rebus et Pleromati muniendo iamque figendo, ne qua eiusmodi 
 rursus concussio incurreret, nouam excludit copulationem: 
 Christum et Spiritum Sanctum, turpissimam putem 
 duorum masculorum. aut femina erit Spiritus Sanctus, et 
 uulneratur a femina masculus? munus enim his datur unum: 
 procurare concinnationem Aeonum, et ab eius officii societate

 

 
 
 
 duae scholae protinus, duae cathedrae, inauguratio quaedam 
 diuidendae doctrinae Valentini. Christi erat inducere Aeonas 
 naturam coniugiorum — uides quam rem plane — et innati 
 coniectationem et idoneos efficere (re)generandi in se agnitionem 
 patris, quod capere eum non sit neque comprehendere, non 
 uisu denique, non auditu compotiri eius, nisi per Monogenem. 
 et tamen tolerabo, quod ita discunt patrem nosse, t ne nos 
 et illud. magis denotabo doctrinae peruersitatem, quod docebantur 
 incomprehensibile quidem patris causam esse perpetuitatis 
 ipsorum, comprehensibile uero eius generationis illorum 
 et formationis esse rationem. hac enim dispositione illud, 
 opinor, insinuatur, expedire deum non adprehendi, siquidem 
 inadprehensibile eius perpetuitatis est causa, adprehensibile 
 autem non perpetuitatis, sed natiuitatis et formationis, egentium 
 perpetuitatis. filium autem constituunt adprehensibile 
 patris; quomodo tamen adprehendatur, tum prolatus Christus 
 edocuit. Spiritus uero Sancti prouincia, ut de doctrinae studio 
 omnes peraequati gratiarum actionem prosequi nossent et ueram 
 inducerentur quietem.

Itaque omnes et forma et scientia peraequantur, facti 
 omnes quod unusquisque; nemo aliud, quia alteri omnes.

 

 
 
 
 refunduntur in Nus omnes, in Homines, in Theletos, aeque 
 feminae in Sigas, in Zoas, in Ecclesias, in Fortunatas, ut 
 Ouidius Metamorphosis suas deleuisset, si hodie maiores 
 cognouisset. exinde refecti sunt et constabiliti sunt, et in 
 requiem ex ueritate compositi magno cum gaudii fructu hymnis 
 patrem concinunt. diffundebatur et ipse laetitia, utique bene 
 cantantibus filiis (et) nepotibus. quidni diffunderetur, omni 
 iocunditati Pleromate liberato? quis nauclerus non etiam 
 cum dedecore laetatur? uidemus cotidie nauticorum lasciuias 
 gaudiorum. itaque, ut nautae ad symbolam semper exultant, 
 tale aliquid et Aeones: unum iam omnes etiam forma, nedum 
 sententia, conuenientibus ipsis quoque nouis fratribus et magistris 
 Christo et Spiritu Sancto, quod optimum atque pulcherrimum 
 unusquisque florebat conferunt in medium. uane, opinor. 
 si enim unum erant omnes ex supra dicta peraequatione, uacabat 
 symbolae ratio, quae ferme ex uarietatis gratia constat... 
 unum omnes bonum conferebant, quod omnes erant. de modo 
 forsitan fuerit ratio aut de forma ipsius iam peraequationis. 
 igitur ex aere collaticio, quod aiunt, in honorem et gloriam 
 patris pulcherrimum Pleromatis sidus fructumque perfectum 
 compingunt, Iesum. eum cognominant Soterem et Christum 
 et Sermonem de patritis, et Omnia iam, ut ex omnium defloratione 
 constructum: Gragulum Aesopi, Pandoram Hesiodi, Acci 
 Patinam, Nestoris Cocetum, Miscellaneam Ptolomaei. quam

 

 
 
 
 propius fuit de aliquibus Osciae scurris t Pancapipannirapiam 
 uocari a tam otiosis auctoribus nominum. ut autem tantum 
 sigillarium extrinsecus quoque inornassent, satellites ei angelos 
 proferunt, par genus; si inter se, potest fieri, si uero Soteri 
 consubstantiuos, — ambigue enim positum inueni — quae 
 erit eminentia eius inter satellites coaequales?

Continet hic igitur ordo primus professionem pariter 
 et nascentium et nubentium et generantium Aeonum, Sophiae 
 ex desiderio patris periculosissimum casum, Hori oportuuissimum 
 auxilium, Enthymeseos et coniunctae Passionis expiatum. 
 Christi et Spiritus Sancti paedagogatum, Aeonum tutelarem 
 reformatum, Soteris pauoninum ornatum, Angelorum comparaticium 
 antistatum. quod superest, inquis, uos ualete et plaudite! 
 immo quod superest, inquam, uos audite et explodite! ceterum 
 haec intra coetum Pleromatis decucurrisse dicuntur, prima 
 tragoediae scaena, alia autem trans siparium coturnatio est, 
 extra Pleroma dico. et tamen (hic) exitus sub sinu patris intra 
 ambitum Hori custodis: qualis extra iam in libero, ubi deus 
 non erat? .-

Namque Enthymesis, siue iam Achamoth, quod abhinc 
 scribam hoc solo ininterpretabili nomine, ut cum uitio indiuiduae 
 Passionis explosa est in loca luminis aliena, quod Pleromatis 
 res est, in uacuum atque inane illud Epicuri, miserabilis

 

 
 
 
 etiam de loco est. certe nec forma nec facies ulla, de uexatiua 
 scilicet et abortiua genitura. dum ita rerum habet, flectitur 
 a superioribus Christus, — deducitur per Horon — aborsum 
 ut illud informet de suis uiribus, solius substantiae, non 
 etiam scientiae forma. et tamen cum aliquo peculio relinquitur, 
 id erat \'odor incorruptibilitatis\', quo compos casus 
 sui potiorum desiderio suppararetur. hac misericordia functus, 
 non sine Spiritus Sancti societate, recurrit Christus 
 in Pleroma. usus est rerum ex liberalitatibus quoque nomina 
 accedere: Enthymesis de actu fuit, Achamoth unde, 
 adhuc quaeritur, Sophia de matre manat, Spiritus Sanctus ex 
 angelo. accipit Christi, a quo derelictam se statim senserat, 
 desiderium. itaque prosiluit et ipsa lumen eius inquirere. 
 quem si omnino non nouerat, ut inuisibiliter operatum, quomodo 
 lumen eius ignotum cum ipso requirebat? tamen temptauit 
 et fortasse adprehendisset, si non idem Horos, qui matri 
 eius tam prospere uenerat, nunc tam importune filiae occurrisset, 
 ut etiam inclamauerit in eam \'Iao\'! quasi Porro 
 Quirites\'! aut \'Fidem Caesaris\'! inde inuenitur Iao in scripturis. 
 ita depulsa, quominus pergeret, nec habens superuolare 
 Crucem, id est Horon, quia nullum Catulli Laureolum fuerit

 

 

 
 
 
 exercitata, ut destituta, ut passioni illi suae intricata multiplici 
 atque perplexae, omni genere eius coepit adfligi: maerore, 
 quod non perpetrasset inceptum, metu, ne sicut luce ita et uita 
 orbaretur, ad haec consternatione, tum ignorantia, nec ut mater 
 eius, — illa enim Aeon — (sed) pro condicione deterius, 
 insurgente adhuc et alio fluctu, conuersionis scilicet in Christum, 
 a quo uiuificata fuerat et in hanc ipsam conuersionem 
 temperata.

Age nunc discant Pythagorici, agnoscant Stoici, Plato 
 ipse, unde materia, quam innatam uolunt, et originem et 
 substantiam traxerit in omnem hanc struem mundi; quod 
 nec Mercurius ille Trismegistus, magister omnium physicorum, 
 recogitauit. audisti conuersionem, genus aliud passionis: 
 ex hac omnis anima huius mundi dicitur constitisse, etiam 
 ipsius Demiurgi. id est dei nostri; audisti maerorem et 
 timorem: ex his initiata sunt cetera. nam ex lacrimis eius 
 uniuersa aquarum natura manauit. hinc aestimandum, quem 
 exitum duxerit, quantis lacrimarum generibus inundauerit. 
 habuit et salsas, habuit et amaras et dulces, et calidas et 
 frigidas guttas, et bituminosas et ferruginantes, et sulphurantes 
 utique et uenenatas, ut et Nonacris inde sudauerit. 
 quae Alexandrum occidit, et Lyncestarum inde defluxerit. 
 quae ebrios efficit, et Salmacis inde se soluerit, quae masculos 
 molles. etiam caelestes imbres pipiauit Achamoth, et

 

 
 
 
 " nos in cisternis alienos luctus et lacrimas seruare curamus. 
 proinde ex consternatione et pauore corporalia elementa ducta 
 sunt. et tamen in tanta circumstantia solitudinis, in tanto 
 circumspectu destitutionis ridebat interdum, qua conspecti 
 Christi recordans; eo de gaudii risu lumen effulsit cuius 
 hoc? prouidentiae? beneficium quale! illam ridere cogebat 
 idcirco, ne semper nos in tenebris moraremur! nec obstupescas: 
 quin laetitia eius tam splendidum elementum radiauerit 
 mundo, cum maestitia quoque eius tam necessarium 
 instrumentum defuderit saeculo? o risum inluminatorem! o 
 fletum rigatorem! et tamen poterat remedio iam agere cum 
 illius loci horrore. omnem enim obscuritatem eius discussisset, 
 quotiens ridere uoluisset. ♦* uel ne cogeretur desertores suos 
 supplicare.

Conuertitur enim ad preces et ipsa more materno. sed 
 Christus, quem iam pigebat extra Pleroma proficisci, uicarium 
 praefecti Paracletum Soterem — hic erit Iesus, largito ei 
 patre uniuersorum Aeonum summam potestatem subiciendis 
 eis omnibus, uti in ipso secundum apostolum omnia conderentur 
 — ad eam emittit cum officio atque comitatu coaetaneorum 
 angelorum, credas et cum duodecim fascibus. ibi demum, 
 aduentu pompatico eius concussa, Achamoth protinus uelamentum 
 sibi obduxit ex officio primo uenerationis et

 

 

 
 
 
 uerecundiae; dehinc contemplatur eum fructiferumque suggestum. 
 quibus inde conceperat uiribus occurrit illi, xcipcE XiXlps dicens, 
 opinor. susceptam ille confirmat atque conformat agnitione 
 iam et ab omnibus iniuriis Passionis expumicat, non eadem 
 neglegentia in exterminium discretis, quam acciderat in casibus 
 matris. sed enim exercitata uitia et usu uiriosa confudit atque 
 ita massaliter solidata defixit seorsum, in materiae corporalem 
 paraturam commutans ex incorporali passione, indita habilitate 
 atque natura, qua peruenire mox possent in aemulas aequiperantias 
 corpulentiarum, ut duplex substantiarum condicio ordinaretur, 
 de uitiis pessima, de conuersione passionalis. haec erit 
 materia, quae nos commisit cum Hermogene ceterisque, qui 
 deum ex materia, non ex nihilo, operatum cuncta praesumunt.

Abhinc Achamoth, expedita tandem de malis omnibus, ecce 
 iam proficit et in opera maiora frugescit. prae gaudio enim tanti 
 ex infelicitate successus concalefacta simulque contemplatione 
 ipsa angelicorum luminum, ut ita dixerim, subfermentata — 
 pudet, sed aliter exprimere non est — quodammodo subsuriit 
 intra et ipsa in illos et conceptu statim intumuit spiritali 
 imaginem ipsam, quam ui laetantis (et) ex laetitia prurientis 
 intentionis imbiberat et sibi intimarat. peperit denique, et facta 
 est exinde trinitas generum ex trinitate causarum, unum

 

 
 
 
 materiale, quod ex passione, aliud animale, quod ex conuersione, 
 tertium spiritale, quod ex imaginatione.

Hac auctoritate trium scilicet liberorum agendis rebus 
 exercitior facta formare singula genera constituit. sed spiritale 
 quidem non ita potuit attingere, ut et ipsa spiritalis. fere 
 enim paria et consubstantiua in alterutrum ualere societas 
 naturae negauit. eo animo se unum ad animale conuertit, 
 prolatis Soteris disciplinis. et primum, quod cum magno 
 horrore blasphemiae et pronuntiandum et legendum est et 
 audiendum, deum fingit hunc nostrum et omnium praeter 
 haereticorum, Patrem et Demiurgum et Regem uniuersorum, 
 quae post illum. ab illo enim; si tamen ab illo, et non ab 
 ipsa potius Achamoth, a qua occulto, nihil sentiens eius, et 
 uelut sigillario extrinsecus ductu in omnem operationem 
 mouebatur. denique ex hac personarum in operibus ambiguitate 
 nomen illi Metropatoris miscuerunt, distinctis appellationibus 
 ceteris secundum status et situs operum, ut animalium 
 quidem substantiarum, quas ad dextram commendant, Patrem 
 nuncupent, materialium uero, quas ad laeuam delegant, Demiurgum 
 nominent, Regem autem communiter in uniuersitatem.

Sed nec nominum proprietas competit f proprietati 
 operum, de quibus nomina, cum deberet illa haec omnia uocitari, 
 a qua res agebantur; nisi quod iam nec ab illa. cum

 
 
 
 enim dicant Achamoth in honorem Aeonum **« imagines 
 commentatam, rursus hoc in Soterem auctorem detorquent, 
 qui per illam sit operatus, ut ipsam quidem imaginem Patris 
 inuisibilis et incogniti daret, incognitam licet et inuisibilem 
 Demiurgo, eundem autem Demiurgum Nun filium effingeret, 
 Archangeli uero, Demiurgi opus, reliquos Aeonas exprimerent. 
 cum imagines audio tantas trium illorum, feminam Achamoth 
 imaginem patris, et ignarum matris Demiurgum, multo magis 
 patris, imaginem (Nu) non ignorantis patrem, et Angelos famulos 
 simulacra dominorum, quaero: non uis nunc, ut imagines 
 rideam peruersissimi pictoris? hoc est mulum de asino 
 pingere et Ptolomaeum describere de Valentino.

Igitur Demiurgus, extra Pleromatis limites constitutus, 
 in ignominiosa aeterni exilii uastitate nouam prouinciam condidit, 
 hunc mundum, repurgata confusione et distincta diuersitate 
 duplicis substantiae illius detrusae animalium et materialium. 
 ex incorporalibus corpora aedificat: grauia leuia, sublimantia 
 atque uergentia, caelestia atque terrena. tum ipsam 
 caelorum septemplicem scaenam solio desuper suo finit. unde 
 et Sabbatum dictus est ab hebdomade sedis suae, ut Ogdoada 
 mater Achamoth ab argumento ogdoadis primigenitalis. caelos

 

 
 
 
 autem voap οό ; deputant et interdum angelos eos faciunt, sicut 
 et ipsum Demiurgum, sicut et Paradisum Archangelum quartum, 
 quoniam et hunc supra caelum tertium pangunt, ex cuius 
 uirtute sumpserit (aliquid) Adam, deuersatus illic inter nubeculas 
 et arbusculas. satis meminerat Ptolomaeus puerilium 
 dicibulorum, in mari poma nasci et in arbore pisces; sic et in 
 caelestibus nuceta praesumpsit. operatur Demiurgus ignorans 
 et ideo fortasse non scit arbores in sola terra institui oportere. 
 plane mater sciebat. quidni suggerebat, quae et effectum 
 suum ministrabat? sed tantum fastigium filio extruens per 
 ea opera, quae illum et patrem et deum et regem ante 
 Valentinianorum quoque ingenia testantur, cur se ipsam 
 noluit ei notam, postea quaeram.

interim tenendum Sophiam 
 cognominari et Terram et Matrem et, quod magis rideas, 
 etiam Spiritum Sanctum, quasi marem [terram]. ita omnem 
 illi (masculi) honorem contulerunt feminae, puto et barbam, 
 ne dixerim cetera. alioquin Demiurgus adeo rerum non erat 
 compos, de animalis scilicet census inualitudine spiritalia 
 accedere, ut se solum ratus contionaretur: ego deus, et 
 absque me non est. certe tamen non fuisse se retro sciebat. 
 ergo et factum intellegebat et factitatorem facti esse quemcumque. 
 quomodo ergo solus sibi uidebatur, etsi non certus, 
 saltim suspectus de aliquo factitatore?

Tolerabilior infamia est apud illos in diabolum, uel 
 quia origo sordidior capit. ex nequitia enim maeroris illius 
 deputatur, ex qua angelorum et daemonum et omnium spiritalium 
 malitiarum genituras notant. et tamen diabolum quoque 
 opus Demiurgi adfirmant et Munditenentem appellant et superiorum 
 magis gnarum defendunt, ut spiritalem natura, quam Demiurgum, 
 ut animalem. meretur ab illis praelationem cui omnes 
 haereses procurantur.

Singularium autem potestatum arces his finibus collocant: 
 in summis summitatibus praesidet tricenarius Pleroma, 
 Horo signante lineam extremam. inferius illum metatur medietatem 
 Achamoth, filium calcans. subest enim Demiurgus in 
 Hebdomade sua. magis diabolus in isto nobiscum conuenit 
 mundo, coelementato et concorporificato, ut supra editum est. 
 ex Sophiae utilissimis casibus, qua nec aerem haberet, reciporcandi 
 spiritus spatium, teneram omnium corporum uestem, 
 colorum omnium indicem, organum temporum, si non et 
 istum Sophiae maestitia colasset, sicut animalia metus, sicut 
 conuersio eius ipsum Demiurgum. his omnibus elementis atque 
 corporibus ignis inflabellatus est. cuius originalem Sophiae 
 passionem quia nondum ediderunt, ego interim argumentabor 
 motiunculis eius excussum. credas enim illam in tantis uexationibus 
 etiam febricitasse.

Cum talia de deo uel de diis, qualia de homine 
 figmenta? molitus enim mundum Demiurgus ad hominem manus 
 confert et substantiam ei capit non ex ista, inquiunt, arida, 
 quam nos unicam nouimus, terra, — quasi non, etsi arida

 

 
 
 
 postmodum, adhuc tamen tunc, aquis * ante segregatis, 
 superstite limo succida fuerit — sed ex inuisibili corpore materiae, 
 illius scilicet philosophicae, de fluxili et fusili eius, quod 
 unde fuerit audeo aestimare, quia nusquam * est. si enim 
 fusile et fluxile liquoris est qualitas, liquor autem omnis de 
 Sophiae fletibus fluxit, sequitur, ut limum ex pituitis et gramis 
 Sophiae constitisse credamus, quae lacrimarum proinde sunt 
 faeces, sicut aquarum quod desidet limus est. figulat ita(que) 
 hominem Demiurgus et de afflatu suo animat. sic erit et 
 choicus et animalis, ad imaginem et similitudinem factus, quadruplex 
 res, ut imago quidem choicus deputetur, — materialis 
 scilicet, etsi non ex materia. Demiurgus — similitudo autem 
 animalis; hoc enim et Demiurgus. habes duos interim. carnalem 
 superficiem postea aiunt choico supertextam, et hanc esse 
 pelliceam tunicam obnoxiam sensui.

Inerat autem in Achamoth ex substantia Sophiae matris 
 peculium quoddam seminis spiritalis, sicut et ipsa Achamoth 
 in filio Demiurgo sequestrauerat, ne hoc quidem gnaro. accipe 
 industriam clandestinae prouidentiae huius. ad hoc enim et 
 deposuerat et occultauerat, ut, cum Demiurgus animam mox 
 de suo adflatu in Adam communicaret, pariter et semen illud 
 spiritale quasi per canalem animam deriuaretur in choicum, 
 atque ita, feturatum in corpore materiali uelut in utero et 
 adultum illic, idoneum inueniretur suscipiendo quandoque

 

 
 
 
 sermoni perfecto. itaque dum Demiurgus traducem animae suae 
 committit in Adam, latuit homo spiritalis flatui eius insertus 
 et pariter corpori inductus, quia non magis semen nouerat 
 matris Demiurgus quam ipsam. hoc semen Ecclesiam dicunt, 
 Ecclesiae supernae speculum et hominis (spiritalis) censum, 
 proinde eum ab Achamoth deputantes, quemadmodum animalem 
 a Demiurgo, choicum substantia aparjc , carne materialem. 
 habes nouum, id est quadruplum Geryonem.

Sic et exitum singulis diuidunt: materiali quidem, id 
 est carnali, quem et sinistrum uocant, indubitatum interitum: 
 animali uero, quem et dextrum appellant, dubitatum euentum, 
 utpote inter materialem spiritalemque nutanti et iliac debito, 
 qua plurimum adnuerit. ceterum spiritalem emitti in animalis 
 comparationem, ut erudiri cum eo et exerceri in conuersationibus 
 possit. indiguisse enim animalem etiam sensibilium 
 disciplinarum. in hoc et paraturam mundi prospectam, in hoc 
 et Soterem in mundo repraesentatum, [in salutem scilicet 
 animalis] alia adhuc compositione monstruosum. uolunt illum 
 prosicias earum substantiarum induisse, quarum summam saluti 
 esset redacturus, ut spiritalem quidem susceperit ab Achamoth, 
 animalem uero a Demiurgo, quem mox induerit Christum: 
 ceterum corporalem, ex animali substantia sed miro et

 

 
 
 
 inenarrabili rationis ingenio constructam, administrationis causa interim 
 tulisse, quo congressui et conspectui et contactui et defunctui 
 ingratis subiaceret; materiale autem nihil in illo fuisse, utpote 
 salutis alienum. quasi alii fuerit necessarius quam egenti 
 salutem. et totum hoc, ut carnis nostrae habitum alienando 
 a Christo a spe etiam salutis expellant.

Nunc reddo de Christo, in quem tanta licentia legum 
 inserunt quidam, quanta spiritale semen animali cum inflatu 
 infulciunt, fartilia nescio quae commenti et hominum et deorum 
 suorum: esse etiam Demiurgo suum Christum, filium 
 naturalem eundemque animalem, prolatum ab ipso, promulgatum 
 prophetis, in praepositionum quaestionibus positum, id 
 est per uirginem, non ex uirgine editum, quia delatus in 
 uirginem transmeatorio potius quam generatorio more processerit, 
 per ipsam, non ex ipsa, non matrem eam sed uiam 
 passus. super hunc itaque Christum deuolasse tunc in baptismatis 
 sacramento Iesum per effigiem columbae. fuisse autem 
 et in Christo etiam ex Achamoth spiritalis seminis condimentum, 
 ne marcesceret scilicet reliqua farsura. nam in figuram 
 principalis tetradis quatuor eum substantiis stipant, spiritali 
 Achamothiana, animali Demiurgina, corporali inenarratiua et 
 illa Sotericiana, id est columbina. et Soter quidem permansit 
 in Christo impassibilis inlaesibilis inadprehensibilis. denique 
 cum ad prehensiones uenitur, discessit ab illo, in cognitione

 

 
 
 
 Pilati. proinde nec matris semen admisit iniurias, aeque 
 insubditiuum et ne ipsi quidem Demiurgo compertum. patitur 
 uero animalis et carneus Christus in deliniationem superioris 
 Christi, qui Achamoth formando substantiuali non agnitionali 
 forma, Cruci, id est Horo, fuerat innixus. ita omnia in imagines 
 urgent, plane et ipsi imaginarii Christiani.

Interea Demiurgus omnium adhuc nescius, aut si aliquid 
 et ipse per prophetas contionabatur, ne huius quidem 
 operis sui intellegens — diuidunt enim et prophetiale patrocinium 
 in Achamoth, (in) semen, in Demiurgum — ubi aduentum 
 Soteris accepit, propere et ouanter accurrit cum omnibus suis 
 uiribus — centurio de euangelio — et de omnibus inluminatus 
 ab illo etiam spem suam discit, quod successurus sit in locum 
 matris. ita exinde securus dispensationem mundi huius, uel 
 maxime ecclesiae protegendae nomine, quanto te(mpore) oportuerit 
 * insequitur.

Colligam nunc ex disperso ad concludendum, quae de 
 totius generis humani dispositione disserant. triformem naturam 
 primordio professi et tamen inunitam in Adam, inde 
 iam diuidunt per singulares generum proprietates, nacti occasionem 
 distinctionis huiusmodi ex posteritate ipsius Adae. 
 moralibus quoque differentiis tripertita, Cain et Abel (et)

 

 
 
 
 Seth. (bos) fontes quodammodo generis humani in totidem deriuant 
 argumenta naturae atque sententiae: choicum, saluti degeneratum, 
 ad Cain redigunt, animale, mediae spei deliberatum, ad 
 Abel componunt, spiritale, certae saluti praeiudicatum, in Seth 
 recondunt. sic et animas ipsas duplici proprietate discernunt, 
 bonas et malas, secundum choicum statum ex Cain et animalem 
 ex Abel. spiritalem ex Seth de obuenientia superducunt 
 iam non naturam sed indulgentiam, ut quam Achamoth de superioribus 
 in animas bonas depluat, id est animali censui inscriptas. 
 choicum enim genus, id est malas animas, numquam capere 
 salutaria; inmutabilem enim et inreformabilem naturae naturam 
 pronuntiauerunt. id ergo granum seminis spiritalis modicum 
 et paruulum iacitur, sed eruditus huius, (quem) supra diximus, 
 fide augetur atque prouehitur, animaeque hoc ipso ita ceteris 
 praeuerterant, ut Demiurgus tunc ignorans magni eas fecerit. 
 ex earum enim laterculo et in reges et in sacerdotes allegare 
 consueuerat. quae nunc quoque, si plenam atque perfectam 
 notitiam adprehenderint istarum neniarum, naturificatae iam 
 spiritalis condicionis germanitate certam obtinebunt salutem, 
 immo omnimodo debitam.

Ideoque nec operationes necessarias sibi existimant nec 
 ulla disciplinae munia obseruant, martyrii quoque eludentes 
 necessitatem qua uolunt interpretatione. hanc enim regulam

 

 
 
 
 animali semini praestitutam, ut salutem, quam non de priuilegio 
 status possidemus, de suffragio actus elaboremus. nobis 
 enim inscriptura huius seminis, qui imperfectae essentiae 
 sumus, quia norimus Theletum, et utique abortui deputamur, 
 quod mater illorum. sed nobis quidem uae, si excesserimus 
 in aliquo disciplinae iugum, si obtorpuerimus in operibus 
 sanctitatis atque iustitiae, si confitendum alibi nescio ubi et 
 non sub potestatibus istius saeculi apud tribunalia praesidum 
 optauerimus. illi uero de passiuitate uitae et diligentia delictorum 
 generositatem suam uindicent, blandiente suis Achamoth. 
 quoniam et ipsa delinquendo profecit. nam et honorandorum 
 coniugiorum supernorum gratia edicitur apud illos meditandum 
 atque celebrandum semper sacramentum \'comiti\', id est 
 feminae, adhaerendi; alioquin degenerem nec legitimum ueritatis, 
 qui deuersatus in mundo non amauerit feminam nec 
 se ei-iunxerit. et quid facient spadones, quos uidemus apud 
 illos?

Superest de consummatione et dispensatione mercedis. 
 ubi Achamoth totam massam seminis sui presserit, dein 
 colligere in horreum coeperit, [uel] tum ad molas delatum

 

 
 
 
 et defarinatum in consparsionis alutacia absconderit, donec 
 totum confrequentetur, tunc consummatio urgebit. igitur imprimis 
 ipsa Achamoth de regione medietatis, de tabulato secundo 
 in summum transferetur. restitutam Pleromati statim excipit 
 compacticius ille Soter, sponsus scilicet, (et) ambo coniugium 
 nouum fient, — hoc erit in scripturis sponsus (et sponsa) — et 
 sponsalis Pleroma. credas enim, ubi de loco in locum transmigratur, 
 leges quoque Iulias interuenire. sicut ex scaena et Demiurgus 
 tunc de Hebdomade caelesti in superiora mutabit, in uacuum 
 iam caenaculum matris, sciens iam, nec uidens illam. nam si 
 ita erat, semper ignorare maluisset.

Humana uero gens in hoc exitus ibit: choicae et materialis 
 notae totum (in) interitum, quia omnis caro foenum. 
 et anima mortalis apud illos, nisi quae salutem fide inuenerit. 
 iustorum animae, id est nostrae, ad Demiurgum in medietatis 
 receptacula transmittentur, — agimus gratias, contenti erimus 
 cum deo nostro deputari — qua census animalis nihil in Pleromatis 
 palatium admittitur, nisi spiritale examen Valentini. illic 
 itaque primo despoliabuntur homines ipsi, id est interiores, —

 

 
 
 
 despoliari autem est deponere animas, quibus induti uidebantur 
 — easque demiurgo suo reddent, [quas ab eo auerterant] 
 ipsi autem spiritus in totum fient intellectuales, neque detentui 
 neque conspectui obnoxii, atque ita inuisibiliter in Pleroma \' 
 recipientur. furtim, si ita est. quid deinde? angelis distribuentur, 
 satellitibus Soteris. in filios putas? non unus. sed in adparitores? 
 ne istud quidem. sed in imagines? utinam uel hoc! 
 in quid ergo, si non pudet dicere? in sponsas. tunc illi 
 Sabinas raptas inter se de matrimoniis ludent. haec erit 
 spiritalium merces, hoc praemium credendi. fabulae tales 
 utiles, ut Marcus aut Gaius, in hac carne barbatus et in 
 hac anima seuerus maritus pater auus proauus, certe quod 
 sufficit masculus, in nymphone Pleromatis ab angelo — tacendo 
 iam dixi, et forsitan pariat aliquem Onesimum Aeonem. his 
 nuptiis recte deducendis pro face et flammeo tunc, credo, ille 
 ignis arcanus erumpet et, uniuersam substantiam depopulatus. 
 ipse quoque decineratis omnibus in nihilum finietur, et nulla 
 iam fabula. sed ne ego temerarius, qui tantum sacramentum 
 etiam inludendo prodiderim. uerendum mihi est, ne Achamoth. 
 quae se nec filio agnitam uoluit, insaniat, ne Theletus irascatur, 
 ne Fortunata acerbetur. et tamen homo sum Demiurgi: 
 illuc habeo deuertere post excessum, ubi omnino non nubitur,

 

 
 
 
 ubi superindui potius quam despoliari (habeo,) ubi, etsi despolior, 
 sexui meo deputor, angelis non angelus, non angela. 
 nemo mihi quicquam faciet, quem et tunc masculum inuenient.

Producam denique uelut epicitharisma post fabulam 
 tantam etiam illa quae, ne ordini obstreperent et lectoris 
 intentionem interiectione dispargerent, hunc malui in locum 
 distulisse, aliter atque aliter commendata ab emendatoribus 
 Ptolomaei. extiterunt enim de schola ipsius discipuli super. 
 magistrum, qui duplex coniugium Bytho suo adfingerent: 
 Cogitationem et Voluntatem. una enim satis non erat Cogitatio, 
 qua nihil producere potuisset. ex duabus facillime prolatum 
 secundum coniugium Monogenem (et) Veritatem, ad imaginem 
 quidem Cogitationis feminam Veritatem, ad imaginem 
 Voluntatis marem Monogenem. uoluntatis enim uis, ut quae 
 effectum praestat cogitationi, uirilitatis obtinet censum.

Pudiciores alii, honorem diuinitatis recordati, ut etiam 
 unius coniugis dedecus ab eo auellerent, maluerunt nullum 
 Bytho sexum deputare, et fortasse \'hoc deum\', non \'hic deus\' 
 neutro genere pronuntiant. alii contra magis et masculum et 
 feminam dicunt, ne apud solos Lunenses Hermaphroditum 
 existimet annalium commentator Fenestella.

Sunt, qui nec principatum Bytho defendant, sed postumatum, 
 ogdoadem ante omnia praemittentes, ex tetrade quidem 
 et ipsam sed aliis nominibus deriuatam. primo enim constituunt 
 Proarchen, secundo Anennoeton, tertio Arrheton, quarto 
 Aoraton. ex Proarche itaque processisse primo et quinto loco 
 Archen, ex Anennoeto secundo et sexto loco Acatalepton, ex 
 Arrheto tertio et septimo loco Anonomaston, ex Inuisibili 
 quarto et octauo loco Agenneton. hoc quae ratio disponat. 
 ut singula binis locis et quidem tam intercisis nascantur, 
 malo ignorare quam discere. quid enim recti habent quae tam 
 peruerse proferuntur?

Quanto meliores qui totum hoc taedium de medio 
 amoliti nullum Aeonem uoluerunt alium ex alio per gradus 
 reuera Gemonios structum, sed mappa, quod aiunt, missa 
 semel octoiugem istam ex Propatore et Ennoea eius excusam. 
 ex ipso denique rerum motu nomina gerunt. \'cum,\' inquiunt, 
 \'cogitauit proferre, hoc Pater dictus est cum protulit, quia 
 uero protulit, hoc Veritas appellata est. cum semetipsum 
 uoluit probari, hoc Homo pronuntiatus est. quos autem praecogitauit 
 cum protulit, tunc Ecclesia nuncupata est.\' sonuit 
 Homo Sermonem, — et hic est primogenitus filius — et Sermoni 
 accessit Vita, et ogdoas prima conclusa est. sed hoc taedium 
 pusillum.

Accipe alia ingenia, cicuri iam anima, insignioris apud 
 eos magistri, qui ex pontificali sua auctoritate in hunc modum

 

 
 
 
 censuit: \'est,\' inquit, (ante omnia Proarche, inexcogitabile et 
 inenarrabile (et) innominabile, quod ego nomino Monoteta. cum 
 hac erat alia uirtus, quam et ipsam appello Henoteta. Monotes 
 et Henotes, id est Solitas et Unitas, cum unum essent, protulerunt, 
 non proferentes, initium omnium intellectuale innascibile 
 inuisibile, quod sermo (Monada) uocauit. huic adest consubstantiua 
 uirtus, quam appellat Unionem. hae igitur uirtutes: 
 Solitas Unitas (Singularitas) Unio ceteras prolationes Aeonum 
 propagarunt.\' o differentia! mutetur Unio et Unitas et Singularitas 
 [et suum] et Solitas, quaqua designaueris: unum est.

Humanior iam Secundus, ut breuior, ogdoadem in duas 
 tetradas diuidens, in dexteram et sinistram, in lumen et tenebras, 
 tantum quod desultricem et defectricem illam uirtutem 
 non uult ab aliquo deducere Aeonum, sed a fructibus t de 
 substantia ueniant

De ipso iam domino Iesu quanta diuersitas scinditur! 
 hi ex omnium Aeonum flosculis eum construunt; illi ex solis 
 decem constitisse contendunt, quos Sermo et Vita protulerunt, 
 unde et in ipsum Sermonis et Vitae concurrerint tituli; isti 
 ex duodecim potius, ex Hominis et Ecclesiae fetu, ideoque 
 Filium Hominis auite pronuntiatum; alii (a) Christo et Spiritu 
 Sancto, constabiliendae uniuersitati prouisis, confictum et inde 
 paternae appellationis heredem. sunt, qui Filium Hominis (non)

 

 

 
 
 
 aliunde conceperint dicendum, quam quia ipsum Patrem pro 
 magno nominis sacramento Hominem appellasse (se) praesumpserint. 
 et quid amplius speres de eius dei fide, cui nomine adaequaris? Talia 
 ingenia superfruticant apud illos ex materni seminis 
 redundantia. atque ita inolescentes doctrinae Valentinianorum 
 in siluas iam exoleuerunt Gnosticorum.