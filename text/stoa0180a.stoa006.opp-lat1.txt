Decuerat quidem, Constanti imperator, nihil iam tecum 
 de diuinis retractare scripturis, cum eo uidelicet quem ueritatis 
 compererimus interpolatorem, tecum quem de illis ei 
 actibus tuis te conprehenderimus esse, qui idcirco dicantur; 
 . sibi sapientes, quod enim sint insipientiae iter tenentes; decuerat, 
 ut diximus, post tanta illa quae ingessimus iam praebere 
 silentium, maxime cum scriptum meminerimus: noli 
 respondere inprudenti ad inprudentiam eius, ne similis fias 
 illi, et iterum: in aures inprudentis noli quicquam dicere, ne, quando audierit, inrideat sensatos sermones tuos . sed 
 quia adhuc de armorum tuorum potestate et uana imperii 
 tui dominatione temet collegi plaudere, quod enim possis quos 
 ratione debueras in id quod censueras constituere uiolare, in 
 his omnibus quibus te putas magnum esse te miserum contemnique 
 omnem carnificinae tuae rabiem a semis dei uolui 
 isto praesertim libro notum sacrilegio funestatae facere menti 
 tuae. te enim cum temporali caduco fragili corruptibili regno 
 tuo transiturum et ad aeternam poenam, nisi tibi dum est 
 locus prouideris, peruenturum, Christianos uero ad aeternam 
 uenturos requiem, incorruptibile regnum consecuturos fixum 
 manifestumque habere te uolumus. an defendere temptabis, 
 quod enim per hanc haeresem tuam conprehensurus sis regnum 
 caelorum, tu qui cum conpestilentibus tuis Arrianis 
 timens, ne a nobis Christianis reuictus manus dare aliquando

 

 
 
 
 clamante ueritate ipsa cogereris, disceptatione reiecta ad.uirtutem 
 confugiendum censueris fragilium armorum tuorum? 
 tamquam posses annis fragilibus inmortalia dona consecuturos 
 superare inimicus diuinae religionis, religiosos seruos 
 Christi praecursor antichristi, milites dei eos quos ad aeternas 
 diuinitatis suae perfruendas amicitias unicus est filius dei 
 inuitare dignatus dicens: beati estis, cum uos odio habuerint 
 homines et maledicentes persequentur, et exprobrabunt et ãicent 
 aduersum uos omne malum. gaudete et exsultate, quoniam 
 merces uestra multa est in caelo; sic enim persecuti 
 sunt et prophetas qui erant ante uos . nos tu in omnibus inpotens 
 de gradu putasti pellere, hos prosternere quos uideas 
 idcirco esse paratos pro unico dei interfici filio, quod enim 
 elegerint non uobiscum negatoribus torqueri apud inferos, sed 
 caeleste consequi regnum; hos per inanem regni tui auctoritatem 
 censueras temet superaturum qui dei templa esse ipsa 
 confessione fidei suae clarescunt ut enim uos Arriani negando 
 filium dei domos esse inmundi spiritus uocibus prophetarum 
 apostolorum atque sacrorum euangeliorum designamini, 
 ita qui filium dei confitemur templa dei esse ostendimus 
 nos. milites dei tuae carnificinae succumbere potuisse crudelis 
 atque sacrilega mens tua suggestionibus fauens cohaereticorum 
 tuorum praesumpserat, nos quos templa sua dicit esse 
 deus sic: quoniam inhabitabo in illis et inter eos ambulabo, 
 et ero illorum deus et ipsi erunt mihi populus . hos te uincere 
 potuisse iudicaueras quos apostolus hortatur tollere deum 
 et portare in corporibus suis, hos te annis futilibus regni tui 
 subigere potuisse fueras quidem arbitratus; sed perspicis, in 
 tuo palatio intra uelum licet stans tulisti responsum a me 
 ad conseruandam salutem omnes dei seruos calcata friuola 
 auctoritate tua mente uoluntate studio uirtute uoce consentire.

Aduertis quomodo caduca dominatio tua quanto contra 
 nos saeuire dignatur, quod tanto ea iudicetur esse infirmis 
 contemptibilis inanis debilis et abiecta; furore etenim et scelere 
 concitata manus tua ad perimendos nos quotiens praeualuit. 
 totiens nos creuisse et magis atque magis uictores extitisse 
 meminimus. mactasti quam plurimos in Alexandria, laniasti 
 certos toto in orbe, disperdidisti resistentes tibi uariis in locis; 
 sed hi omnes, quod tu audire minime uis, martyres sunt; 
 illos omnes beatissimos tuo mactatos gladio in paradiso esse 
 (uti)que credimus. crede mihi quod a te statuerimus interfici. 
 quia et melius esse uiderimus in omnia aeua deum habere 
 amatorem quam tecum Iudas Scariothae atque Iudaeorum 
 imitatore puniri. hinc est denique, Constanti, quod frendores 
 colubri per te inlatos non timentes subire parati sumus omne 
 exitium. numquam nos consiliorum nostrorum paenitere potest. 
 si per te mactati qui adhuc tuis crudelibus restitisse uidemur 
 manibus fuerimus. mors etenim quam nobis tu minitaris inferre 
 omnibus est parata; tantam uero beatitudinem quantam sancti 
 sunt martyres adepti nemo ut uidemus est consecutus, nisi 
 hi qui mortem propter unicum dei filium moriundo uicerunt. 
 dicatos deo homines torques interficis exterminas, et cur haec 
 geras causas odiorum reddere non uales. quia tua erras, etiam 
 nobis irasceris cur ueram teneamus uiam, et cum nostra 
 salubri admonitione corrigere te possis, errores tuos insuper 
 crudelibus factis coaceruas, dicatas deo mentes euisceratis 
 corporibus extorquens eorum, qui statuerimus deo fidem usque 
 ad extrema uitae seruare curricula. perspicis ita haec esse 
 et quidem non sine maximo dolore tuo, cum non ualere te 
 aduertis nos ab hac quae sola est religione deflectere, ab isto 
 cursu, in quo ad brauium sursum uocationis tendimus retrahere

 

 
 
 
 non cum te ex aperto facis inimicum, non cum te simulas 
 amicum - uideris etenim quod sit in te qui deceperit Euam — 
 non cum uerbum tuum per quod serpis ut cancer falso fucato 
 scientiae tumore. conponis, - adstruendo te omnibus flagitiis tuis 
 maculato edicto tuo rescissore, messe omnium errorum, cum 
 sis ipse totius erroris fons, adfirmas te luminis portitorem, 
 cum sis tenebris obsessus omnibus. nullis ergo modis posse 
 nos a uia ueritatis deflecti, licet intellectu omni careas, tamen 
 ex parte contemni te inspiciens potes tandem uidere, Constanti 
 imperator immanissime. hoc enim fidei primum esse negotium 
 nouimus Christiani nec prosperis nec aduersis de gradu demoueri, 
 non a proposito semel uigore deduci. cernimus una 
 hac uoce religiosa: Christianus sum, nolo esse ut tu es, Con- • 
 stantius, apostata, omne crimen excludi, hac una uoce tribui 
 praesidium salutis, uinculum libertatis et honoris, conspicimus 
 hac confessione tribui uobis protectionis clipeum, telum contra 
 per te in nos saeuientem diabolum; et tu inquis: negate uos 
 Christianos . ut contra aduersans discrimen duremus stabiles 
 nec saeuitiam tuam torquentis horreamus, animemur magis 
 quam doleamus, ista efficit conscientia quae reminiscitur unicum 
 dei filium ad protegendos uietoresque efficiendos suos 
 suae diuinitatis praebere praesentiam; hinc efficitur, ut qua 
 nos credis extingui poena uiuificemur. id etenim nobis, qui 
 eum propter quem patimur esse nobiscum credimus, in augmentum 
 uirtutis adsumimus, quod tu cruciatui sperasti prodesse, 
 punitor; hinc est quod malis tuis quatientibus non 
 frangamur quantoque uarie continua crudelitate uexamur, tanto 
 firmiter roboremur. est enim nobiscum ille qui adulescentes 
 Hebraeos credentes in se in camino ignis tutatus est; ipse

 

 
 
 
 firmat nostras mentes, ipse sensum regit nostrum, ipse diuino 
 incendit amore suo nostra corda et ad tolerantiam sanctae 
 passionis animat, unde et nemo nostrum mortem quam inferre 
 minitaris cogitat sed immortalitatem nec temporariam per 
 te inlatam poenam sed gloriam sempiternam. tormentis namque 
 martyras dei consecrari et ipsa passionis probatione coronari 
 aperiunt ita sacrae scripturae: pretiosa in conspec(tu) 
 domini mors sanctorum eius, et: si coram hominibus tormenta 
 passi sunt, spes eorum inmortalitate plena est. et in paucis 
 uexati in multis bene disponentur, quoniam deus temptanit 
 illos et inuenit eos dignos se. tamquam aurum in fornace 
 probauit eos et quasi holocausta hostia accepit eos, *n tempore 
 erit respectus illorum . iudicabunt nationes et dominabuntur 
 populis, et regnabit dominus eorum in perpetuum .

Qui igitur tantam felicitatem consecuturos se de dei 
 praesumunt magnitudine, et exsultent necesse est et futura 
 cogitantes gaudia praesentia tua mala calcent. unici dei filii 
 diuina uox est: qui amat animam suam in isto saeculo perdet 
 illam, et qui odit animam suam propter me in uitam aeternam 
 conseruabit eam . quo diuino haerentes Christiani praecepto. 
 licet in membris nostris resultans, Constanti, tua ungula recurrat 
 in uulnera, stamus stabimusque inmobiles, te tortore 
 atque omnibus poenis tuis fortiores, hoc solum nobiscum ipsi 
 reuoluentes quod ista crudelitatis tuae carnificina nobis sit 
 utilis ad gloriam sempiternam. a barbaris saepe parcitur uictis 
 et est locus inter arma clementiae et utique apud eos qui 
 ferali ritu sint nitam ducentes. hoc uero inenarrabile est quod 
 fit aduersum nos a te, qui tibi bene noluimus atque ut contingat 
 desiderantes sumus deumque iugiter obsecrantes non 
 desinimus; spolias, proscribis, mactas gladio, uarie punis nec

 

 
 
 
 corpora quae laniare sanxisti sepeliri permittis, eleemosynam 
 fieri prohibes, omnia metalla omniaque loca, exilia uocari 
 quae putabantur digna, nostro tuae calliditati resistentium 
 replesti numero; relegando insontes, fame siti nuditate uexando 
 non desistis. his illa ingeris mala qui aeternam cupimus consequi 
 beatitudinem. et tamen, imperator crudelissime, quidquid 
 saeuitia tua nobis intulit atque inrogatura erit, aduerte 
 quod mendacium sit, siquidem nec mors sanctis qui nos 
 praecesserunt martyribus per te inlata mors sit nec iactura 
 neque damnum, sed fidei faeneratio. semper Christiani nobis 
 tyrannis in persecutione peruersa quaestione torquemur. quo 
 enim genere nocentes coguntur ad confitendum, eo nos conpellimur 
 modo ad Christum unicum uerissimum filium dei 
 negandum. sed ut illi pro meritis confessi damnantur, sic nos, 
 quia dei filium non negamus, coronamur quibus uictoria est 
 a te inlata damnatio; auferimur a te e medio quibus coram 
 non audeas blasphemare. prosternitur etenim una uoce Christi 
 militis ille qui contra nostram confessionem religiosam in te. 
 manens loquitur, ille qui per te nostrum sitit sanguinem, ille 
 qui tuam obsedit mentem; contremiscit praesentiam cultorum 
 dei atque ferre non ualet, cum dissentimus a te qui dicas 
 esse ex nihilo filium dei, cum contra stamus minas tuas omnemque 
 crudelitatem carnificinae tuae potentia eius iuuati protectique 
 calcamus. castigari te profecto sentis eius seruorum 
 constantia atque tolerantia qui dicit: nolite metuere eum qui 
 potest occidere corpus; magis autem metuite eum qui potest 
 et corpus et animam perdere in gehennam . Pauli etiam beatissimi 
 eius apostoli ad te calcandum tyrannorum omnium 
 tyrannum hortamentis animamur: sumus filii dei. si autem 
 filii dei et heredes dei, coheredes autem Christi, siquidem 
 conpatimur, ut et simul glorificemur, etiterum: existimo non 

 

 

 

 
 
 
 esse contignas passiones huius temporis ad futuram gloriam 
 quae reuelabitur in nobis. cuius claritatis gloriam cogitantes 
 pressuras omnes et persecutiones non solum per te inlatas a 
 diabolo, sed et per omnes eius homines nos tolerare seruos I 
 Christi conuenit, quia licet sint multae, tamen ex omnibus 
 illis liberamur qui filium dei uerum esse filium credimus et. 
 cum duas esse personas patrem et filium meminerimus, tamen 
 unam diuinitatem patri et eius unico filio uindicemus. has 
 nostras iustas inuictasque audiens allegationes, quia sustinere\' 
 ueritatem ille qui tuam obsedit mentem non potest, instigat 
 tuum ferinum animum, ut nos quam acerrime uexes, exquisitis 
 poenarum generibus excrucies, cur nolimus iter deserere 
 salutare. hinc est quod nimia tua crudelitas nostris 
 inludit corporibus, cur magni aestimemus fidem cultoresque 
 dei nos esse non abnegemus. totis in nos incumbis carnificinae 
 tuae uiribus, arbitratus nociturum te nobis, ignorans 
 probationis nostrae nos gaudere occasionibus, hi uidelicet qui 
 felicitatem nostram hanc existimemus maximam, si in hoc 
 iustitiae agone tua carnifice manu nobis contingat pro dei 
 iugulari filio. stabiles contra tuam religiosa mente perstamus 
 insaniam, uincente scilicet in nobis eo pro quo patimur 
 quicquid sub persona nostra in iniuriam ipsius diuinae maiestatis 
 tu profane iactitas sermone uacuo et inani conloquio. 
 uoluntate praua; quae cuncta dura mens tua et obstinata 
 pectoris feritas in necem suae gignit salutis. dum a religione 
 dei dissentis ducente dementia, furore rapiente, omni 
 denique te inmanitate uexante qua instigaris pariter ac fereris. 
 eo quem negas protegente contra tuam, belua, inmanitatem 
 ut aduerso solent mari moles oppositae reluctamur. feriant 
 licet per te diabolici fluctus et pulsent late uagantes mundi 
 turbines, magis magisque inmobilis ut est erit uirtus nec

 

 
 
 
 undis tuarum infestationum circumspumantibus succumbemus 
 operti, sed contra omnia erimus semper erecti pericula, 
 siquidem non sit Christianus animus abiectus qui sternatur et 
 iactetur ad uitia, sed eo usque sit generosus ac nobilis, ut 
 contra omnia temptamenta inmobilis uictorque permaneat. 
 non sumus Christiani cogitantes praesentis fragilis uitae dulcedine 
 perfrui, sed sumus adipisci cupientes aeternae securitatis 
 et felicitatis gloriam, perpetuae beatitudinis possessionem. 
 Iohannis apostoli beati, ut terrena spernentes caelestia sequi 
 desideremus, hortantis religiosa uox est: et mundus transit 
 et concupiscentia eius;, qui autem fecerit uoluntatem dei manet 
 in aeternum, quomodo et deus manet in aeternum .

Cum haec ita sint, cupio te cognoscere cum omnibus 
 tuis praestigiis ac fraudibus cumque uastissima saeuitiae tuae 
 crudelitate iacere te subter pedes dei seruorum, omnem gloriam 
 tuae uanae dominationis duci a nobis atque haberi pro nihilo 
 nihilque te aliud esse a nobis sentiri cum omni uigore atque 
 auctoritate imperii tui quam inanem aurulam. iactare nos haec 
 quisquam de tuis fortassis dicat adulatoribus. non retines, 
 Constanti, dixisse me iudicibus te uelo misso audiente quod, 
 licet totum militem tuum in nos decreuisses iacere regni tui 
 tela, in nos exsecratores blasphemiae tuae ut in sacrilegi tui 
 decreti contemptores omnia sua conliderent arma, nec sic 
 tamen quod possemus ta proposito recedere? sed tu pro tua 
 illa prudentia in omni pro te moriundos bello milites tuos 
 censuisti, Christianos uero sanxisti dei oportuisse exsistere 
 negatores. et utique tui sentiunt dolorem uulnerum, dolent se 
 perisse, dolent hanc amittere lucem. nos uero primo sentire 
 poenarum cruciatus non possumus, in quibus Christus patitur, 
 in quibus Christus aeternam salutem operatur; deinde, quia 
 praesentia pro nihilo ducamus et lumine in illo perenni semper 
 futuri sumus, qui fieri potest, ut non pro Christo dei filio 
 uitae aeternae tributore sacrilegio funestatis manibus tuis

 

 

 
 
 
 malimus interfici, qui aliter nos deo patri placere non posse 
 cernamus, nisi conuenti a te ad negandum unicum dei filium 
 eius per mortem etiam ipsam uerum esse illum dei filium 
 confessi fuerimus? detestabilis mens tua indigne fert, quia 
 dicamus Christum dei filium dei esse uerbum, dei sapientiam, 
 dei uirtutem, deum uerum de deo uero, natum de patre, id 
 est de substantia patris, lumen de lumine, natum non factum. 
 unius substantiae illum esse cum patre, quod graece dicunt 
 6aoou < Xiov , per quem omnia sunt facta, sine quo numquam 
 fuerit pater. indigne fers, Arrii uermis, cur defendamus quod 
 claritas potestas magnitudo aeternitas diuinitasque una sit 
 patris et unici eius filii, non esse nouum quod nos legati adseuerabamus 
 in tuo palatio et firmando non desumus, semper 
 sic fuisse et esse creditum a Christianis, sicuti apud Niciam 
 contra haeresem tuam Arrianam et contra omnes errores uidetur 
 esse sacra fides conscripta. si tandem oculos serpentis morsibus 
 confossos cordis tui aperias, inuenias, quod hanc habet. 
 hanc defendit ecclesia fidem quam sibi traditam cognoscit per 
 beatos apostolos. omnes momento peragrare si posses gentes, 
 inuenisses, stolidissime imperator, ubique Christianos sicuti 
 nos credere, in hac defensione nostra perstantes pro dei filio 
 ut nos mori cupere. at tua nouella praedicatio et recens 
 religio, sub praetextu fidei blasphemia in perniciem salutis 
 tuae per te prolata, non solum adhuc limitem Romanum peragrare 
 non ualuit et utique te satis agente, sed et. ubi ubi 
 radices figere temptauerat, aruit recedentibus scilicet omnibus 
 dei famulis a te atque paucis tuis quos lolium esse super 
 frumentum seminatos dominus praedixerit tecum manentibus. 
 quae omnia tibi praestitit atque est praestans artifex fraudis

 

 
 
 
 ac mortis, qui per te plurimos blanditiis obliquis inlicit ac 
 decipit, qui cum sit reus totius sceleris, suggerit cordi illi 
 tuo amarissimo, ut nos tamquam reos alicuius criminis piinias. 
 sed prospice tandem, aperi cordis oculos, in quibus tibi nihil 
 luminis est, sed omnis caligo et ingentes tenebrae uersantur, 
 et inuenies quod mors tua fragili inlata potestate integriorem 
 reparet uitam, quod haec magis nos deducat ad gloriam per 
 ignes, per gladios, per catenas ac feras, per quidquid denique 
 rabies tua piissimi imperatoris in nostram censuerit ingerere 
 necem. tutante deo non modo non extinguimur, sed magis 
 atque magis uiuificamur, qui meminerimus nihil esse super 
 nos praeter deum, unde erubescit animus deuotus atque mancipatus 
 deo tibi per tuam mortuo blasphemiam, cani latranti 
 contra ueritatem, uermibus Arrii scatenti succumbere. seruorum 
 Christi animae quotiens uim diligenter ueram examinant 
 tormentorum, considerant nullum maius esse tormentum 
 quam a te aduersarii nostri seruo seruum uinci Christi. recordamur 
 dominum dixisse: si quis uult post me uenire, abneget 
 se sibi et tollat crucem suam et sequatur me. qui enim uoluerit 
 animam suam saluam facere perdet illam, qui autem 
 perdiderit animam suam propter me inueniet eam. quid enim 
 prodest homini, si totum mundum lucretur, animae uero suae 
 detrimentum patiatur? aut quam dabit homo commutationem 
 animae suae ? martyrii cogit dignitas, ut uitam Christiani 
 morte condemnemus, siquidem nouum salutis genus per dei 
 filium fuerit tributum interire ne peream . nouimus hanc esse 
 nobis traditam diuinitus disciplinam, ut sine ullo terrore militiae 
 uim tueamur tanti nominis, quippe quos iam pridem 
 aeternae memoriae cupiditas abstraxerit a desiderio istius 
 lucis quosque ad calcanda omnia terrena Christi societas 
 segregarit. crescit, Constanti, crudelitatis tuae pugna; sed

 

 
 
 
 crescere aduerte et Christi militibus gloriam, nec retardamur 
 denique ab acie tormentorum metu, sed ipsis magis tuis tormentis 
 ad aciem prouocamur. haec ita esse negare non poteris, 
 quando conspicias pari et simili calore uirtutis Christianos 
 toto in orbe ad gerendum certamen animatos, quando uideas 
 militum Christi incorruptam fidei firmitatem quod non detestandae 
 tuae blanditiae decipiant, non minae furoris toi 
 terreant, non cruciatus tuae carnificinae ac tormenta crudelitatis 
 deuincant, illo uidelicet in nobis manente et nobiscum 
 semper constituto qui ad beatos apostolos dixerit: uobiscum sum omnibus diebus usque ad consummationem saeculi . est 
 ubique praesens, quia omnipotentis sit filius totum potens, cui 
 cum patre una sit aeternitas atque potestas diuina.

Sed te quanta caligo obsederit incredulitatis quantaque 
 tenebrarum et errorum nubes tuum pectus obduxerit, dici 
 non potest, qui cum te Christianum fingas, Christianum tamen 
 nomen e medio auferre nitaris. inter haec daturos legentes 
 ueniam conspicere debes, quod pro merito impietatis tuae 
 facundia mediocris ingenii mei ad exsecrandum te describerenon 
 ualuerit; dedisse me etenim uidebant formam uniuersis 
 deum timentibus praebuisseque materiam tractaturis, quo te 
 ordine possent sine uitae aeternae radicibus positum secare. 
 nec te maledicis uocibus dicas a nobis obiurgari, si quae 
 dignus es a rusticis licet tamen Christianis audis. nouimus 
 non maledicendum, sed magis propter inimicos rogandum 
 filius etenim dei rerum cum sit dominus, tamen cum malediceretur, 
 non remaledicebat. ceterum, si rerum malediceret 
 dominus, tantae utique maiestatis impetu uniuersa conciderent. 
 dicis utique ad haec: dominus te mitem esse uoluit 
 quippe antistitem suum, et tu te peruicacem me circa praebes. prophetae apostoli et chorus euangeliorum non occidendum

 

 
 
 
 docent, tu contra deo dignaris interficere dicatos. Christiani 
 ad placandum quem colimus his rebus opus esse nouimus 
 quibus illum delectari ac gaudere scimus. si igitur placere 
 censendum est posse deo quod facis, omnes nos oportet homicidas 
 esse, sacrilegos ac blasphemos. o Constanti, quam 
 ingentis sis dementiae uideris; conspicitur ueterator ille subtilis, 
 circumscriptor innocentium in tua mente sedem sibi 
 conlocasse, et arbitraris non te adhuc publicatum? adhuc in 
 ouem, cum sis lupus, perfrigescis, tu qui a sanctissimis prophetis 
 bestia nominaris, a beatissimis apostolis canis ac lupus 
 rapax, subornatus, cum sis operarius iniquitatis, tamquam 
 minister iustitiae, et te esse hominem censes, cum nihil hominis 
 nisi lineamenta ac summam figuram geras? doles te 
 inmanem bestiam dici, nihil te hominis nisi liniamenta ac 
 summam gerere figuram. dic, quaeso, an possis, innocentium 
 interemptor, merito dici Christianus et non potius insanus 
 hebes uecorsque hostis quippe dei religionis, in qua pietas 
 humanitas omnisque iustitia uersatur, in qua nec malum pro 
 malo discitur reddere, in qua non occidere, sed occidi propter 
 dei filium docemur? tu sacrilego conatu tuo contemptam uanam 
 dominationem tuam considerans tormenta admoues; sed 
 est protector fidei, gubernator salutis, rector animarum, quem 
 nos inpellis negare, semper nobiscum, semper adest certamini 
 nostro, qui proeliatores atque adsertores diuini sui nominis 
 erigat. hinc est quod semis iniustitiae tuae ac ministris, hoc 
 est concarnificibus tuis torquentibus stemus fortiores, inanimamur 
 ut tuam ungulam artus nostri pulsati ac laniati superent. 
 quomodo etenim inexpugnabilem fidem superare poterit 
 saeuiens diu plaga repetita, cum omnis miles Christi sciat 
 ipsum pro quo patitur secum esse praesentem gaudentemque

 

 
 
 
 de suorum tolerantia seruorum ? stamus utique famuli Christi 
 eius maiestate firmati, uoce libera, mente incorrupta, telis 
 quidem fragilibus tuis nudi, sed illa induti arma, quae nos 
 ut indueremus est deprecatus beatus apostolus dicens: de 
 cetero confirmamini in domino et in potentia uirtutis eius .(et: ] induite arma dei, ut possitis stare aduersus remedia 
 diaboli, quia non est uobis conluctatio aduersus carnem et 
 sanguinem, sed contra potestates, contra huius mundi rectores 
 tenebrarum harum, contra spiritalia nequitiae in caelestibus. 
 propterea accipite arma dei, ut possitis resistere in die malo et in omnibus perfecti stare, praecincti lumbos uestros in 
 ueritate, induentes loricam iustitiae et calciati pedes in praeparatione 
 euangelii pacis, in omnibus adsumentes scutum 
 fidei, in quo possitis omnia iacula nequissimi candentia exstinguere, 
 et galeam salutis et gladium spiritus, quod est uerbum 
 dei, per omnem orationem et obsecrationem orantes omni 
 tempore in spiritu et in illum uigilantes . igitur quia taliter 
 armatos, tanta potentia munitos, superare non possit tua patrisque 
 tui crudelitas, ut saepe dictum est, stetimus et stamus 
 et, quoad usque consumas corpora nostra, staturi sumus salutari 
 Christi clipeo muniti, lorica pietatis eius circumdati, 
 sancto spiritu gubernati, inmobiles et magis magisque in 
 omnibus auctores, pellentes omnem uocem seruitutis. certi 
 etenim et fidentes sumus nullis nos tuis insidiis, nulla tua 
 calliditate, nulla cauillatione, nullis tuis fraudibus posse a 
 proposito uigore deduci, quandoquidem sciamus quod enim 
 finis delictorum mors sit, deinde sequitur uita quae semper 
 sit, amplectamurque beati consilia apostoli eius eiusque imitatores 
 atque participes desideremus inueniri qui adstruit, 
 quod cum uetus homo noster corrumpitur, qui intus est in- 

 

 
 
 
 nouetur et si terrestris domus nostri corporis dissoluitur, 
 caelestis aedificetur et quod positi in corpore peregrinamur 
 a domino; cum quo apostolo in regnis caelestibus uberes 
 laudes referre non poterimus deo, nisi prius morte expugnata 
 ad inmortalia sumenda praemia uenerimus.

Igitur cum per te dissipata atque penitus dissoluta 
 fuerint corpora nostra, tunc nos integerrimos esse praesumamus; 
 cum per te mors fuerit inlata, tunc nos magis uiuere 
 posse credimus. quomodo adhuc praesumis, Constanti interea 
 imperator, semper insulsissime, ea ingerere quae te extinguant, 
 nos contra uiuifieent? ad extinguendos nos malo prauoque 
 consilio erigeris, actus es uelox ad effundendum dei unici 
 filii seruorum cruorem, ignorans quod sanguine nostro patefiat 
 caelum, sanguine nostro gehennae extinguatur ardor. te saecularis 
 ambitio, nos caelestis admonet magnitudo, qui salutem 
 timemus aeternam amittere. scimus nos pro deo mori 
 debere; ut enim te, nisi e castris diaboli ad exercitum in 
 caelestibus castris constitutum feceris transitum, in perpetuum 
 detinebit ignis apud tartarum, sic nos, si tuas minas tormentaque 
 tua spernentes propter dei iugulari filium per te saeuissimam 
 feram inmanemque beluam maluerimus, in caelo 
 erimus gaudentes. beati enim qui persecutionem patiuntur 
 propter iustitiam, quoniam ipsorum est regnum caelorum; et 
 non dixit: beati qui persecutionem faciunt . Christiani scimus 
 ad hoc nos Christi factos milites, ut iniusto a te indicto belli 
 campo ducem nostrum confessi, quo possimus uictoriarum 
 triumphos potiri, moriamur armati; hinc nobis quanto saeuis, 
 tanto et clementior uideris, cum interficere Christianum se 
 confitentem dignaris. in hoc uero sceleratissimus iudicaris, 
 quod sub specie dilectionis et consulere cupientis ad nos 
 blandiaris deiciendos, tamquam utile sit nobis a te de gradu

 

 
 
 
 pulsos reseruari, a deo uero damnari. nouimus quod sis metuens, 
 ne in omnibus his poenis tua detestabilitate inuentis 
 in hac perseuerantia fidei moriamur, et tamen admoues uarios 
 durosque cruciatus. sic nos quos tam infeste persequeris 
 uarie excarnificari cupis et quidem momentis omnibus; inter- 
 ficiendos uero non esse statuisti, tamquam mors tantummodo 
 beatos milites Christi faciat ac non etiam tormenta quanto 
 fuerint grauiora tanto maiorem uirtutis gloriam pariant. etenim 
 ,,qui nouimus iustitiae copiosiorem esse uitam ac prolixiorem 
 in isto belli campo non terga uertimus, non ad 
 castra tua dei hostis transitum facimus, sed magis inter haec 
 a te inlata exitia positi dei ouili, unde te raptum possidet 
 diabolus, repraesentari cupimus. et tamen eo haec dico, non 
 ut nobis parcas; inuenies etenim Christianos nos esse, ut iam 
 quos interfecisti inuenisti in fide stabiles, in dolore patientes, 
 in quaestione uictores, per illum scilicet qui confessores suos 
 non deserit, cuius nos milites agnoscentes, ut aduertis, congredimur 
 fortiter, dimicamus constanter. scimus enim magnam 
 esse claritatem, inmensam sublimitatem ac singularem sane... 
 titatem uitam salutis aeternae honestate passionis ornare 
 maximam esse nobilitatem potestatis tuae tormenta contemnere 
 nec hon-ere, calcare te nec tuam rabiem pertimescere, 
 qui in innocentes tam rabide saeuis, qui cum sis blasphemiae 
 et iniustitiae et totius crudelitatis doctor, tamen Christianum 
 te pium prudentem atque iustum uideri posse censeas, caecus 
 et hebes et ueritatis ignarus. aduerte, uorator innocentium. 
 quod in quo Christus uigilet uinci tuis tormentis non possit. 
 famem uincat, sitim spernat, squalorem careeris et receptaculi 
 poenarii horrorem roboris sui uigore subigat, omnem 
 calcet poenam, cunctos conterat erucitatus nec mortem quam 
 tu magno nisu minitaris inferre metuat. superare te existimas 
 illum qui meminerit scriptum: quid retribuam domino pro 

 

 
 
 
 omnibus quae retribuit mihi? calicem salutaris accipiam et 
 nomen domini inuocabo. pretiosa in conspectu domini mors 
 sanctorum eius, et: quis nos separabit a caritate Christi ? 
 tribulatio an angustia an persecutio an fames an nuditas 
 an periculum an gladius? sicut scriptum est: quia propter 
 te morte adficiemur tota die, aestimati sumus ut oues occisionis, 
 sed in his omnibus superamus propter eum qui dilexit nos .

Quid nos tuum possit ab his auferre salutaribus praeceptis 
 prorsus uidere non ualeo. nam et licet eos qui tuae 
 prauitati consentiunt ad nos inliciendos leuando omni officio 
 tuo non desinas impio, ut Epictetum et ceteros, quos ex dei 
 seruis tuos esse ac patris tui satellites fecisti, tamen absit 
 a nobis haec amentia, ut falsum uero anteponamus aut aliqua 
 nos oblata per te felicitas inliciat regni tui. inanem 
 gloriam tibimet serua omnemque stolidissimi cordis tui prudentiam 
 tibimet retine et comparibus tuis quibus te morum 
 coniunxit similitudo; relinque nobis stultitiam nostram, cum 
 nos Christum dei filium uerum esse filium confitemur, cum 
 eundem unius esse substantiae cum patre defendimus, cum 
 nos propter eum, ne eius diuinitatem negemus, interfici cupere 
 profitemur; relinque nobis huiusmodi stultitiam. quid ut 
 hanc amittamus das operam? quid inpugnandam putas posse 
 a te ueritatem, ignorans quod ui sua ualeat? unde etenim 
 contra fremitus atroces asperosque tuos cruciatus inuicta uirtute 
 populum dei conspicis resistentem, nisi quia haec sit 
 quam defendimus apostolica atque euangelica fides? hi resistunt 
 tuae crudelitati, hi tuam calcant rabiem quorum spes 
 aeternae immortalitatis et uita caelestis est quorumque ardor 
 in cupidinem perpetuae lucis accenditur et salus de promissa 
 laetatur beatitudine. adeo namque securi ad aeternam nos 
 perfruendam uitam peruenturoS scientes omnia gratanter

 

 
 
 
 perpetimur, quando non tormenta propria cogitare nos profiteamur, 
 sed tua tortoris supplicia; damna corporum lucris animae 
 Christiani repensamus, coronam in uulneribus conputamus, 
 de tormentis et doloribus inlatis per te laetissimi in Christo 
 triumphamus.

Recordare, Constanti, de scelerum tuorum memoria 
 recenti quam tibi in ciuitate Alexandrinorum inussisti, quantos 
 per abrupta una tincta subscriptionis tuae deiecerit, quantos 
 gladio demeti fecerit, quantos fame sitique exedi uel carceribus 
 necari, quantos intercepto effecerit spiritu strangulari; 
 et tamen his omnibus crudelitatibus in sanctos martyres quos 
 tuus interfecit gladiatorius animus cum saeuieris, in nos crudelius 
 saeuis, dum retines gladium, dum das operam, ne in 
 remedium uelocius exitus succurrat mortis. dilacerari toto 
 corpore urique nos patimur, probantes nihil congruere sapientium 
 grauitati atque constantiae quam nullis terroribus 
 de sententia et proposito depelli, sed esse utillimum pro 
 deo cruciari, et emori non posse deo mancipatos, (per) perpetua 
 uinci tormenta, sed te magis prosterni atque deduci 
 ad nihilum. accipe in uicesimo sexto psalmo positum: dominus 
 inluminatio mea et salus mea, quem timebo? dominus 
 defensor uitae meae, a quo trepidabo ? dum adpropinquant 
 super me nocentes, ut edant carnes meas. qui tribulant me 
 inimici mei ipsi infirmati sunt et ceciderunt. si consistant 
 aduersum me castra, non timebit cor meum. si exsurgat aduersus 
 me proelium, in hoc ego sperabo. unam petii a domino, 
 hanc requiram, ut inhabitem in domo dei per omnes dies 
 uitae meae . igitur, cum iustitiae uirtus in his perficiatur passionibus, 
 cum, quia Christus in nobis patitur, nec sentiamus 
 supplicium, propterea quod ubi deest culpa nec poena sit, 
 quomodo his te rebus uincere deo dicatos deuotosque potuisse

 

 
 
 
 arbitratus es, quibus augmenta uirtutis inuicta praebeat fides? 
 credo equidem nec me ueritas fallit, quod, licet adhuc totis 
 tuis eo incumbas carnificinae uiribus, ut membra diuellas . 
 artusque laniatos in sanguinem nostrum saeuiens diu tortor 
 exares, quod uincere tamen numquam dei possis familiam, 
 numquam exercitum superare Christi ualeas, non doloribus 
 subicere, non poenis angentibus poteris flectere. Christiani 
 nullos cruciatus nullamue mortem recusamus; non tyrannicas 
 tuas iussiones, non iudicum tuorum gladios tremere possumus, 
 quia gladio dei armati tibi resistamus. beatus apostolus, de 
 cetero, dicit Ephesiis, confortamini in domino et in potentia 
 uirtutis eius. induite arma dei, ut possitis stare aduersus 
 remedia diaboli, quia non est uobis conluctatio aduersus carnem 
 et sanguinem, sed contra potestates, contra huius mundi 
 rectores tenebrarum harum, contra spiritalia nequitiae . arma 
 indutos dei tu, per quem omnes in nostram necem saeuiunt 
 daemones, superare quia non potes, hortamur tandem te nobis 
 tradas, ne cum istis quos describit apostolus in cuncta torquearis 
 aeua. sic non in tenebras carceris tui filii possint 
 uinci lucis a tenebrarum filio, tamquam tenebras sentire possint 
 hi in quibus inhabitare dignatur ille qui sit lucis conditor. 
 perferat uirtus necesse est quod ferendum natura mortalis 
 edocuit; si enim ignibus consumere nostros artus temptaueris, 
 te magis in nostra corpora sentiemus exuri quam nos, qui 
 cum libenter ac prompte curramus ad mortem pro fide, non 
 nos amittere uitam posse, sed magis conquirere et quidem 
 post fragilem aeternam praesumamus. stat semper nempe 
 gladii tui acies stricta parata Christianorum neci, et tamen 
 omni. plumbo crudior esse nobis uidetur iste mucro gladii tui, 
 sicut et acies animae tuae. toleramus omnia in passione securi, 
 uelut ingeramus supplicia quae patimur, quoniam qui

 

 
 
 
 per te in nos saeuit nostra fide prosternitur. non enim morte 
 in perpetuam malignitatem inlata deleri nos posse nouimus, 
 \' qui in Christum uitae aeternae tributorem unicum uerum dei 
 filium crediderimus; sed credentes sumus et bene praesu-, 
 mentes quod ad lucem uitamque perennem etiam corpora sint 
 resurrectura quae tu nunc uris torques ac lanias. si enim, : 
 posteaquam per te interficimur, nihil nos esse futuros seire- i 
 mus, prefecto stultissimi essemus non huic uitae consulentes. \'I\' 
 ut esset quam diutina et commodis omnibus plena; quod 
 contingere nobis. poterat, si tibi magis quam dei decretis 
 temperandum censuissemus. ac nunc cum, per te si uita 
 praesens auferatur, inmortalis sumatur, hanc praesentem nitam 
 propter dei filium cum bonis suis contemnere sernos eius 
 necesse est, siquidem omnis huiusmodi iactura inmortalitate 
 pensetur.

Quanta uirtus, quantum robur animi, qualis fuerit firmitas 
 fidei eorum quos interfecisti et sit horum qui adhuc 
 tuo sacrilegio resistunt, aduerte, Constanti, stetisse ant illos 
 beatos martyres quos iam dei potentia in caelestibus regni: 
 esse constitutos cernimus aut hos quos adhuc interficere non 
 ualuisti contra te inmanem feram, qui fanda atque infanda 
 nobis comminando non desinas, cum multo tolerabilius audire 
 semper desiderans fueris ac sis, aduersum te aemulos surgere 
 principes quam Christum dei filium confitentes existere 
 uictores. placuerat enim tenebris omnium errorum obsesso 
 cordi tuo et profunda caligine caecato animo nos omnes per 
 tuam haeresem a deo conuerte(re), primo tuos clientes efficere. 
 deinde consatellites. sed uicit te et ipsum in te, ista qui 
 fuerit machinare molitus, ueritas; ualet enim ui sua. expectantes 
 denique sumus momentis omnibus super ista quae iam 
 intulisti tormenta; adhuc addas constituendo saeuiores carni 
 fices, ferociores ultores, qui deuotos deo milites aduersus

 
 
 
 edicta feralia tua resistentes, quo minas et cruciatus et tormenta 
 fidei uigore per dei misericordiam calcemus, possint 
 uel gladio inuadere uel crucifigere uel igni torrere uel quolibet 
 inaudito genere poenarum uiscera nostra ac membra 
 laniare; ut stamus nunc usque per dominum inmobiles staturi 
 semper, si quidem non nos simus qui tuos frendores uincamus, 
 sed ipse in nobis cuius auxilio regimur, cuius uirtute 
 seruamur. quantus enim tu es aut qualis, qui possis spoliare 
 nos his bonis quae sunt in nos conlata diuinitus? rapis nos, 
 [negas,] egenos facis, damnas, uincis, uris, miseris etiam modis 
 necas, et tamen uincere Christianorum inuictam fidem non 
 uales. per quod intellegere debuisti factum, quia et tu erroris 
 crudelitatisque tuae sis recepturus supplicia, et contra nos, 
 quod per hanc propositam difficultatem angustissimus trames 
 ad inmortalitatis praemium sublimiter ducat, non poterimus 
 cedere tuae crudelitati, qui nouimus quod sit martyrium dominicae 
 fortitudinis singularis imitatio. laboris quidem et 
 difficultatis plena satis et ardua martyrum adeo uia est, ut 
 non quis humanis implere ualeat uiribus; sed nos qui auxilio 
 diuinae suffragationis iuuamur calcemus te semper, ut nunc 
 calcamus, necesse est. hinc est quod libitum sit nobis non 
 solum non te timere dei religionis aduersarium, sed et ultro 
 prouocare. prouocaris, cum semper ut non miserearis inmisericors 
 sed ut interficias expectaris. hinc est quod non possit 
 capere diuisionem felicitas nostra, quia, et cum occidimur pro 
 dei filio, ipse dilectione uiuat in nobis, ipse qui est in pressura 
 et excitatio, in persecutionum proeliis fortitudo. quibus 
 etenim uelis te modis exeras aduersus dei cultores, numquam 
 tamen poteris euacuare signatam uirtutem, quippe cum mundana 
 non inuitent, non terreant tormenta.

Cum haec ita sint, te dei domus persecutorem quid 
 aliud dicam quam miserum, qui praedonum tuorum daemonum 
 instigationibus pareas, quorum stimulis actus haec fueris

 
 
 
 perpetrare machinatus, per quos inhaerente cordi tuo persuasione 
 tua sacrilega libenter erras. faueas stultitiae tuae tibi ingenitae. 
 atque utinam cum solis Arrianis conblasphemis tuis errare 
 ae desipere uelis! nos etiam in consortium malorum tuorum 
 rapere conaris, proscribis, expolias; sed nouimus maximae 
 felicitatis genus esse propter Christum quaesitam paupertatem. 
 infers, carnifex, mortem; at nos non solum non ceruicem subducimus, 
 sed et damus, ut propter dei unicum filium igulemur. 
 quorsus haec retuli ? ut scires poenas tuas nullas habere 
 contra Christi seruos uires et quod expauescere non possumus 
 id quod uenturum semper expectamus. indigne fers cur dicaris 
 haereticus, et audes tamen dicere non conparari posse uel 
 exaequari patri filium; nos qui unam deitatem patri et filio 
 defendimus filium aequalem dicimus patri, credimus, ut credidit 
 beatus Paulus apostolus qui dicit de filio: qui cum in 
 forma dei esset, non est rapinam arbitratus esse se aequalem 
 deo . quid est qui cum in forma dei esset ? nisi quod sit 
 filius, ut est deus pater, incommutabilis inconuertibilis inaestimabilis 
 inenarrabilis aeternus perfectus. quid est qui 
 cum in forma dei esset ? nisi quod ipsam inaccessibilem lucem 
 habitet filius quam et pater, nisi quia una sit diuina sublimitas 
 patris et filii. sanctus spiritus in beato manens apostolo 
 corda uestra omnia haereticorum iam tunc conspiciens 
 addidit interpretationem quid sit in forma dei esse filium: 
 qui cum in forma dei esset non est rapinam arbitratus esse 
 se aequalem deo . apostolus beatus aequalem filium patri dicit. 
 unam deitatem manifestans patris et filii; et tu audes cum 
 sacrilegae audaciae tuae satellitibus atque sacrilegii tui conparticipibus 
 dicere: non enim nos possumus aequare aut con- 

 

 
 
 
 parare filium patri . aut cur dominum dixisse arbitraris: qui 
 me uidit uidit et patrem, et: ego et pater unum sumus, nisi 
 quod una sit potentia patris et filii? tu dicis, quod habeat 
 filius initium; at nos dicimus sine initio esse, siquidem omne 
 quod habet initium et finem possit habere necesse est. igitur cum 
 credamus unicum dei filium aeternum esse, hoc est coaeternum 
 patri et uos hostes dei negetis, nonne rectissime dementes et 
 omni uecordia saginatos filios pestilentiae uos nuncupamus? 
 de quibus clamat beatus apostolus, ut tunc de Iudaeis: et 
 sicut non probauerunt deum habere in notitia, tradidit illos 
 deus in reprobum sensum, ut faciant ea quae non conueniant, 
 et ad Philippenses: coimitatores mei estote, fratres, et obseruate 
 eos qui sic ambulant, sicut habetis formam nostram. 
 multi enim ambulant, quod saepe dicebam uobis, nunc autem 
 et flens dico, inimicos crucis Christi, quorum finis est interitus, 
 quorum deus uenter est, et gloria in confusione ipsorum 
 qui terrena sapiunt, et ad Timotheum de te, Constanti, ac 
 tibi dilectissimis conperditis tuis: spiritus autem manifeste 
 dicit quia in nouissimis temporibus recedent quidam a fide 
 adtendentes spiritibus seductoribus, doctrinis daemoniorum, 
 in hypocrisi mendaciloquentium, cauteriatam habentium conscientiam 
 suam . uos adhuc percutit atque interficit spiritus 
 sanctus ore eiusdem beati apostoli Pauli: in nouissimis diebus 
 aduenient tempora periculosa. erunt homines se ipsos amantes, 
 cupidi, superbi, fastidiosi, blasphemi, parentibus non oboedientes, 
 ingrati, scelesti, sine adfectione, sine fide, detractores, 
 incontinentes, inmites, sine benignitate, proditores, proterui, 
 inflati, uoluptatum amatores magis quam dei, habentes speciem 
 pietatis, ueritatem autem ipsius negantes; et hos deuita, et 
 infra: quemadmodum autem Iannes et Mambres resisterunt 
 Moysi, sic et hi resistent ueritati, homines corrupti mente et 

 

 

 

 
 
 
 reprobi circa fidem, sed ultra non proficient; insipientia corum 
 manifesta erit omnibus sicut et illorum fuit, et infra: erit 
 tempus cum sanam doctrinam non sustinebunt, sed ad sua 
 desideria coaceruabunt sibi magistros prurientes aures et a 
 ueritate quidem auditum auertent ad fabulas autem conuertentur 
 .

Deserens apostolicam fidem, conuersus ad fabulas. ut 
 cancer ita sermo tuus quod serpere possit, cum praedixerit 
 ore apostoli spiritus sanctus, catholicos dicis erraticos et paulo 
 post ipsam quam catholicam dicebas quamque nos suscipere 
 cogebas dicis esse blasphemiam. item post paululum quam 
 nunc adstruxeras apud Antiochenos contra Adoxium faciens 
 fuisse blasphemiam, ipsam iterum nunc firmas catholicam: 
 unde et Adoxium Constantinopoli esse censueris, quod enim 
 ipsum probaueris catholicum. scias itaque ex hoc ipso quantum 
 intersit inter uerum atque falsum, quando ipse cum sis. ut 
 tibi uidetur, peritus habeasque dictatorum designatum numerum, 
 tamen persuadere nulli nisi eis qui carnificinam tuam I 
 timuerunt te potuisse aduertamus; nos uero, quibus ad loquen,I 
 dum natura sufficit, alieni ab omni scientia ethnicalium 
 litterarum, ad omnem destruendam haeresem ualemus, quia 
 res ipsa et ueritas loquantur. tu ac tui adiutores litterarum 
 ethnicalium plenam auxistis artem; nos sumus tantum sacra? 
 scientes litteras. noster sermo est communis, contra uester 
 politus ornatus, qui etiam dici mereatur disertus; et tamen: 
 suadere dulcis per artem quaesitus sermo uester nulli potest! , 
 Christianorum nisi ei qui non sit, sed tantum dicatur, ut tu. II 
 qui cum sis lupus, unus esse de ouibus ab insciis iudiceris.I 
 quis tam excors est nisi ut tu qui omnem hauseris amentiam? 
 quis est dei famulorum qui nolit deuotionis obsequio morte

 

 
 
 
 honestari ? quis est qui cruorem sanguinis sui pro Christo non 
 sit desiderans fundere, cum huiusmodi mors integriorem faciat 
 uitam, aeternam inueniat gloriam? stamus, ut aduertis, uirtute 
 dei protecti, praeceptis euangelii calciati, fixo inmobili gradu, 
 ne possint per te praecipiti labe rapi uestigia. stamus scutum 
 fidei tenentes, ut in totum non possint per te iacta fumantia 
 hostis concrescere iacula, quippe quae semper in te repercutiantur. 
 munita sunt nostra capita casside salutis, est in 
 ore uerbum domini, ut hostis in te conlocatus gladio elidatur 
 spiritali, sternatur pariterque dissipetur. esse aduertes sanctam 
 fidem quam nos abicere cogebas animae nostrae clipeum et 
 fortem et inpenetrabilem et contextam loricam, quam nulla 
 diaboli possint tela per te perforare inlata. tantam perseuerantiam 
 cernens Christianorum, defendendum est, inquis, et a 
 me semel susceptum Arrianum dogma; dicis talia honesta 
 uoluntate errans. sentis enim nihil esse in rebus humanis religione 
 praestantius eamque summa ui oportere defendi; defendis 
 gladio, at nos defendendam nouimus religionem non occidendo, 
 sed moriendo pro deo uniuersaque mala haec quae tu ingeris 
 sustinendo. tali genere defendentes religionem quae tua crudelitas 
 poterit uincere? si enim quilibet militum tuorum in hac 
 fragili imperii tui militia tibi mortali mortalis fidem seruauerit 
 in aliquo egregio facinore, et acceptior fit et carior; si perierit 
 apud te inanem hominem, summam consequitur gloriam, quod 
 pro te duce suo morte occubuerit. quanto magis deo aeterno 
 imperatori fides est seruanda a nobis eius clementiae militibus. 
 cum haec nos agere susceptum cogat officium deuotionis, tu, 
 quia caecus sis Christum uerum . deum ueri dei filium esse 
 non credendo, quia sis simpliciter infelix, quod aeternae mortis 
 tenebras minime euaseris, uolueras et nos redire ad ueterem 
 caecitatem, ut tam non simpliciter, sed detestabiliter cum lumine 
 uideremur amisisse prudentiam. nam et cum cognoscamus

 

 

 
 
 
 unam mortis damnationem esse tibi, quia credere nolis, et 
 geminatam malum esse nobis. si reiecta nostra credulitate ad 
 interitum redire maluerimus. quomodo nos posse tuis praesumperas 
 ant falsis obsequiis quae magis. dum inliciunt. 
 interficiunt aut omnibus tormentorum crudelitatis generibus 
 dei caritate separari ? quis tantam sibi oblatam felicitatem 
 respuat nisi qui sit te infelicior. cum uideat confessione uocis 
 unius Christianus sum aduersa succumbere, laeta prouenire.! 
 patefieri regna, aeterna parari imperia? dicis: negate dei 
 filium, aut interficiet uos uirtus regni mei . quam melius est: 
 ab hoste Christi interfici quam a Christo! quam est optimum 
 a te antichristi amico mactari et a Christo uiuificari! quis 
 nolit particeps ac socius patriarcharum prophetarum apostolorum 
 martyrum cunctorumque iustorum inueniri quam Iudae. 
 cuius tu extitisti imitator? in carcere per Herodem compestilentem 
 tuum punitus est baptista Iohannes; Iacobum saeuitia 
 Herodis interfecit. in insulam relegatus apostolus Iohannes. 
 crucifixus est beatus Petrus, alligatus est beatus apostolus 
 Paulus. reclusus est carceribus. flagellatus est et saepe lapidatus, 
 interfectus est postremo. sed hi cuncti illa gratissime 
 sustinendo quod amici dei fuerint facti, qui aduertimus. et 
 ipsi crudeli manu tua mactari malumus quam tuae cedere 
 carnificinae. cur nos exosos habes, cur tanta saeuitia persequeris? 
 nempe quia nos Christianos fatemur; et illi beati 
 quorum fecimus mentionem pro unico sunt interfecti a contyrannis 
 tuis dei filio, cur se eius seruos dixerint. dicit ore 
 religiosi Dauid sanctus spiritus ex nostri persona populi: si 
 obliti sumus nomen dei nostri et si expandimus manus nostras 
 ad deum alienum, nonne deus requirit ista ? ipse enim nouit 
 absconsa cordis; quoniam propter te mortificamur tota dic, 

 

 
 
 
 aestimati sumus ut oues occisionis; et tu Constantius Arrianae 
 idololatriae mancipatus interea imperator, metuite, inquis, 
 frendores recrudescentis in uestram necem insaniae meae et 
 estote mecum apostatae .

Haec audiens non uulneribus tuis mederi uis, sed 
 magis pergis caeco et inrationabili furere illorum instinctu, 
 qui insinuant se menti tuae et instigant nescium furore. hi 
 sunt spiritus, quibus tu, quod dei unicum filium neges, sacrificare 
 dinosceris, qui quia per se nocere nobis nihil possunt — 
 protegimur enim magnitudine dei — per te nos satellitem suum 
 persequuntur quos sibi inimicos esse infestissimos sentiunt 
 exercentque per te amatorem suum saeuitiam quam uiolentissime 
 possunt, existimantes interuentu tuo carnificis se nostram 
 uiolaturos fidem. doctrina cunctarum est sacrarum 
 scripturarum in dei filium credere primam et consummatam 
 esse iustitiam. hinc est quod te uicto quaestionario illi daemones 
 in te uincantur, quia uictoriam non nostrorum fragilium 
 nobis praestet corporum uirtus, sed illius clementia. ille 
 sufficit uires, ut inter omne tuae carnificinae instrumentum 
 duremus inmobiles, ut non doloribus uulnerum, non ictibus 
 quaestionum frangamur sed potius erigamur; hinc uerus est 
 dei cultus, in quo mentes colentium se ipsas deo inmaculatas 
 uictimas sistunt. et arbitraris dei esse cultorum quemquam 
 tam segnem ac stolidum, ut non illum ardor tanti cupidinis 
 excitet et non armet, non instiget, non stimulet, non denique 
 illis facibus amoris inflammet, quibus sunt sancti inflammati 
 prophetae apostoli ac martyres? quem, inquam, nostrorum 
 non inpingat animus inter manus tuas crudeles pro Christo 
 interfici ? quem ad martyrii gloriam et culmina non tantum 
 per haec quae tu ministras, sed etiam per crudeliora non 
 peruenire urgeat? quippe cum facile superentur tua supplicia,

 
 
 
 si ipsorum suppliciorum ante oculos proponatur gloria. nec 
 enim id quod lacerat consideratur, ubi poenae merces tanta 
 praestetur. mercedibus incorruptibilibus tua, Constanti, tormenta 
 uincuntur et cruciatus obteritur, mors subigitur, quae 
 cum inferatur, magis uita reparatur. dolerent, imperator, uulnera 
 per te inflicta, si statim non dei amicos efficerent; ac 
 cum tunc uere uicturos nos praesumamus, si a te propter dei 
 plectamur filium, tunc nihil salutis amissuros, qui fieri potest 
 ut tuis inanibus cedamus frendoribus ? tuo nos potuisse 
 ac posse uigore subigi es arbitratus et credo adhuc frustra 
 arbitreris. quousque tandem abuteris dei patientia, Constanti? 
 quin immo hortor, haec pellens ex tenebrosis sensibus tuis 
 illas insulsa mens tua recipiat meditationes, quae te possint 
 in uiam statuere, quae ducant ad dei regnum. adprehende 
 amoeniter quod te ducat ad conuiuium Abrahae Isaac etIacob, 
 dei amicorum. tu qui ausus fueris homo totius iniustitiae 
 iustum te aestimare, omnibus te praeponens dei iudicio sanctae 
 ecclesiae constitutis episcopis fidemque sanctam quam semper 
 tenuit ac tenet ecclesia reprobans, fueris nisus blasphemiam 
 consacrilegi tui Arrii ore prolatam nunc per satellites tuos 
 nunc edicto tuo, nunc spiritibus inmundis referso ore tuo 
 praedicare, et uis te perfectum cultorem dei et omnia sancte 
 agentem uocitare, cum adhuc te neque crudelior neque detestabilior 
 neque in blasphemiis maior umquam quisquam 
 eorum regum qui tyranni nuncupantur fuisse reperiatur. quae 
 ita se habere in libro qui titulatur de regibus apostaticis quia 
 iam aperui tuae inprudentiae, nunc illud te scire uolo, quia.I 
 nisi te mature conuerteris. nisi credideris, ut nos, unicum 
 filium dei semper cum patre regnasse et numquam fuisse 
 patrem sine filio, unum etiam esse regnum patris et

 
 
 
 unicieius filii unamque deitatem possidere patrem et filium, in 
 aeternum te periturum, siquidem Arrius magister tuus creaturam 
 dixerit dei filium et tu eiusdem ad caelum extuleris 
 usque laudibus blasphemiam. nos te urgemus, rogamus, inpellimus 
 deo fieri amantissimum, et tu te iniuriam pati a nobis 
 quereris. sic inanem dignitatis tuae tueris censuram, tamquam 
 haec sit te a perpetuis ereptura cruciatibus; erigis super 
 domini sacerdotes superbum caput, non aduertens scriptum: 
 omnis qui se exaltat humiliabitur, et qui se humiliat exaltabitur 
 . apostolus, qui cum in forma dei esset, dicit de unico 
 quem in nos persequeris dei filio, non est rapinam arbitratus 
 esse se aequalem deo, sed semet ipsum exinaniuit formam 
 serui accipiens, in habitu inuentus ut homo; humiliauit se 
 usque ad mortem, mortem autem crucis . ille qui in forma 
 patris semper et fuit et est et futurus est, quippe uerus filius, 
 quippe inmutabilis et inconuertibilis, quia deus sit totum potens 
 filius omnipotentis, propter nostram tamen salutem sese 
 humiliare dignatus est, ut nos iacentes atque depressos erectos 
 exaltatosque efficeret; quae eius sancta humilitas te canem 
 rabidum fecerit latrare contra eius diuinam maiestatem, sola 
 uidens de sacris scripturis quae propter susceptam humilitatem 
 scripta sunt, praeteriens ea quae aeternam narrent eius 
 diuinitatem.\'

Quid ad haec respondes, Constanti, cui crebro sunt 
 adclamantes Arrianae dogmatis tuae episcopi episcopum te esse 
 episcoporum, morientes propter deum unicum filium credis 
 an non credis regnum possessuros caelorum? si credis, cur 
 ad eius aeternitatem nos inpellis negandam? cur non desinis 
 persequendo, non quiescis credentes in eum? cur nobis es 
 semper inquietus et semper infestus, praebens te

 

 
 
 
 persecutorem uiolentum, sub pacis uero titulo hostem subdolum? doleo I 
 quod tanta tibimet adquisieris mala; lugeo te quod sis omni 
 ex parte positus sine spe uitae aeternae. ceterum licet tu 
 non gladiis tantum scindas nosmet, sed et dentibus tuis sis 
 mandens, tamen tuam rabiem quod a deo protecti superaturi 
 sumus certum tene, nec in eo nos despicere digneris. 
 quod uideas corpora nostra fragilia; quod est enim potissimum, 
 sapientia erecti ac muniti ualemus, habentes ornatus 
 ac munimenta in cordibus ac sensibus nostris. unde nunc nos 
 ornatos uidemus? unde munitos ac tutos esse sentimus? unde 
 nos sapientes cognoscimus? nisi quia et blasphemiam tuam 
 uitemus et mortalia corpora nostra tuo ensi gratanter propter 
 dei filium tradamus, scientes quod, cum terrenum nostrum 
 domicilium interficere ualueris, caeleste quod habeamus quia 
 interficere non possis. idcirco etenim bona nobis malaque 
 proposita esse nouimus, ut uis omnis prudentiae nostrae in 
 discernendis bonis malisque uersaretur. quid stultius nisi te 
 metuere, deum negare? quid sapientius quam nefandum tuum 
 calcare caput et deo propter hoc placere factum? hinc est 
 quod perspicis omnibus nostris uiribus nos stare paratos in 
 agone iustitiae, fide integra, uirtute deuota, mente incorrupta 
 ad aciem stare quae per te indicta est, dei uiui milites interritos. 
 fortiter etiam portatur a nobis scutum fidei, unde 
 et protegente deo quidquid manibus tuis diabolus iaculatur 
 extinguitur, quia calciati sunt nostri euangelico magisterio et 
 armati pedes calcari(bu)s. tu licet sis augustus, sed in te obteritur 
 rugiens in nostram insontium necem serpens, siquidem 
 mordere et subplantare per te carnificem suum non praeualeat; 
 premi etenim nos per te uult deus, non utique ad hoc. 
 ut fidem iterque deseramus patriarcharum apostolorum ac 
 martyrum, sed ut coacti a te unicum negare filium dei mortem 
 etiam subire non recusemus. non sumus ut tu adeo stulti

 
 
 
 ac peruersi, ut malimus salutaria excutere, mortalia uero 
 suscipere; non sumus praesidium caelestis medicinae fugientes. 
 prospicimus, quod enim licet ferro medicus secet, cauterio 
 urat, sinapis incendio ad omnem dolorem aegrum deducat, 
 tamen nec secari inuri exedi morderique esse inimicum; 
 quippe quod idcirco bonum sit, quia dolores inutiles auferat 
 per adhibitos salutis causa dolores. uult nos deus mortem 
 morte dissoluere, tormentis temporariis aeterna cruciamenta 
 discutere, supplicia futura perpetua tuis suppliciis euacuare; 
 hi uidelicet qui, cum uitam abstuleris a nobis, praesumamus 
 magis posse conferri et quidem propter temporariam aeternam, 
 propter fragilem et caducam incorruptibilem perpetuam. 
 non sufficere tibi censes confitentes se Christianos tantum 
 gladio esse plectendos, nisi. omnia genera suppliciorum eorum 
 inflixeris corporibus. nihil interest quo genere mortis nos 
 punire digneris, dum per haec ad uitam perfruendam admittamur 
 aeternam, dum per haec tua mortificetur rabies, nos 
 contra uiuificemur. si enim miserum putas, quod malim quouis 
 crudeli subplicio pro dei interfici filio, ut omittam aeternam 
 beatorum martyrum gloriam, quocumque genere esse 
 moriendum scio. dabo denique tibi multos qui in lectulis 
 crudelius pereant, quos interior aliqua suppuratio inflauit et 
 neruorum secum luctantium dolor contraxit. interest ex qua 
 causa, non ex quo pendeam stipite.

Quid dicis, rex stultissime? inique in ista supplicia, 
 in huiusmodi poenam mittor a te an iuste? si inique, tua 
 figentis erit crux, non mea quem fixeris; si iuste, culpa me 
 criminis mei, non poena tua torquere incipiet. ceterum quantum 
 ad exitum nihil interest, clauo per te an lancea moriar, 
 restrictis post terga manibus an porrectis sparsisque, utrum 
 pronum incuruum an rectum et editum, nihil refert utrum 
 quiescentem me in lectulo occidas an ceruicem mihi stanti

 

 
 
 
 incidas gladio an securi caput auferas, ad palum me an ad 
 crucem alliges, igne torreas an uiuum humo condas, saxo 
 praecipites an in maria mergas, labandagine magnis uiribus 
 conatus uno uastissimo ictu longe a me meum caput excutias 
 an omni subtilitate subtiliore sagitta diutissime figens in meo 
 corpore ludas, centum milia licet formas poenarum crudelitas 
 tua faciat, ex his omnibus ad me sola per istam morteminlatam 
 a te perueniet inmortalitas. non possum nisi gaudere 
 cum talia ingesseris, quandoquidem per haec supplicia sciens 
 sim quod possit omne finiri supplicium. nam et illa quae 
 extrinsecus sunt et accidere posse per tuam saeuitiam arbitror, 
 nihil iudico ad me pertinere, alitesne an canes meum 
 corpus lanient, haereant corpori meo, ferae luminibus illis 
 crudelibus te spectante adsiliant, iacens humi unguibus dentibus 
 ad ossa usque redigar, cum post haec omnia deo saluus sim. 
 cum enim corpus meum talibus ac (tan)tis ferinae inmanitatis 
 tuae uiribus consumpseris, reficiet atque reparabit rerum con. 
 ditor et quidem ex corrupto in aeternam incorruptibilitatem. 
 tibi uero iniustissimo persecutori nostro uenturum sine fine 
 supplicium scire debes nec te putes inpune laturum qui nomen 
 unici dei filii uestigiis tuis subiciendum censueris impie nefarieque 
 calcandum. beati apostoli uox est: quod non stiti 
 condignae passiones huius temporis ad superuenturam golriam . 
 quam uidelicet sumus possessuri, si per te interfici quam negare 
 dei elegerimus filium. quae reuelatio ac claritas cum 
 super omnes nos credentes fulserit, famuli eius futuri beati 
 semper in eius collocati regno; tu contra, si durandum censueris 
 in tua perfidia, futurus in tenebris exterioribus, desertor

 

 
 
 
 quippe militiae atque expugnator ueritatis, uoluntatem qui 
 feceris diaboli, unde necesse sit te, nisi temet ab eius extraxeris 
 laqueis, cum ipso inexstinguibili igne torqueri, sicut 
 scriptum est. haec dicimus non quidquam ex nobis; de uobis 
 enim praeuaricatoribus, de uobis blasphemis unicum dei filium 
 uerum illum esse filium negantibus et de omnibus in eum 
 credere detrectantibus legimus apud sanctissimum prophetam 
 positum: uermis eorum non morietur et ignis eorum non exstinguetur 
 . futurus semper tu, si in hac manseris amentia, 
 in inextricabiles tenebras. ut enim qui dei confitemur filium 
 inmortalitatis consecuti praemia perenni luce potiemur, sic te 
 eius negatorem necesse est ad occasum et tenebras deferri 
 aeternas; deduceris illam quam tenes uiam, non, ut Arriani 
 tibi mentiuntur, ad caelum, sed ad (in)uisam mundi arcem, 
 ad laeua malorum et ad impia tartara; est enim refugae illius 
 cuius omnem uoluntatem tu satellis illius implere repereris, 
 est, inquam, illius serpentis qui te ab itinere uertit caelesti 
 ad hanc tenendam iniustitiae uiam. haec est illa lata et spatiosa 
 quam narrat dominus in Euangelio dicens: quam lata et 
 spatiosa est uia quae ducit ad interitum . si itaque tibi consulere 
 nolueris, te esse inter illos dubitari non potest quos 
 beatus \'Iohannes percutit dicens: iam autem securis ad radicem 
 arborum posita est;. si quis non fecerit bonum fructum, 
 excidetur et in ignem mittetur . tu ergo et omnes conparticipes 
 tui, quoniam estis amarissimae arbores fructus portantes mortis 
 quippe peccantes in deum, nisi ad caeleste feceritis iter transitum, 
 excidemini et praecipitati uenietis dicto citius in altitudinem 
 profundam, unde uisurus sine dubio tu eos quos nunc 
 iniuste persequeris, ut tunc ille uidit diues Lazarum in sinu

 

 
 
 
 Abrahae Isaac et Iacob amicorum dei et omnium prophetarum 
 apostolorum ac martyrum. non eris, Constanti, illa euasurus 
 supplicia, nisi primo in loco unicum dei filium uerum esse 
 dei filium credideris, deinde, ut crebro dictum est, quod semper 
 cum patre regnauerit ac sit regnans, hoc est sine initio ac 
 fine confessus fueris atque te ad catholicam ecclesiam de 
 nefando Arrianorum coetu transtuleris, de morte scilicet ad 
 uitam, et confessus fueris ut nos confitemur catholici patrem 
 et filium et spiritum sanctum perfectam esse trinitatem et 
 unam habere deitatem.

Sic odis Christianos et omnibus persequeris modis. 
 tamquam possit maliuolentia tua eos uincere qui durum asperumque 
 iter ingressi, contemptui licet derisui odioque apud 
 te sint, tamen in omni uita praesenti pauperes humiles ignobiles 
 subiecti iniuriis tuis esse uelint, credentes omnia quae 
 amara esse noscuntur propter deum perferentes se uenturos 
 ad eximia praemia illa quae apostolus narrat consequenda 
 illa quae nec oculus uidit, nec auris audiuit, nec in m 
 hominis ascendit, quae praeparauit dominus diligentibus St .\' 
 igitur, quia illa diligentibus se repraesentabit deus, diligentes 
 deum cum tibi displicemus, cum plectimur a te, deo nos 
 placere praesumimus. neque enim potest aliquam auctoritatem i 
 habere tua funesta sententia ad nos in aeternum puniendos. 
 cum qui damnas damnandus sis et quidem ad hoc, ut tu perpetuas 
 luas poenas. ceterum nos quos torques lanias interficis 
 aeterna suscipient gaudia, ingens habebit et inmensa 
 felicitas perpetuaque accipiet beatitudo. nobis igitur scias 
 magis datam diuinitus potestatem, ut te, dum damnare nos I 
 putas, damnemus, dum punire nos posse praesumis, te Constantium 
 sacrilegum puniamus, siquidem ille quem negas dare 
 nobis episcopis suis fuit dignatus auctoritatem, ut quae ligauerimus 
 in terris sint ligata et in caelis. sustinemus propter 
 deum temporalia mala, ut possimus consequi aeterna bona: .

 

 
 
 
 fugimus temporalia quae a te ueluti bona offeruntur nobis, 
 propterea quod illa bona tua aeterna mala subsequantur. idcirco 
 praesentia quae putas nobis nocibilia delegimus sustinere, 
 ut, inlustris confessio dum perseuerat in nobis, aeterna et 
 inmortalia consequi mereamur bona, sicut et tu cum eis, qui 
 te metuentes uoluntati tuae inueniuntur paruisse et mandata 
 deseruisse dei, quoniam quidem praesentia magis bona fuerint 
 eligere dignati et futura contemnere, inmortalia sis incasurus 
 mala. desiderabilia enim super aurum et lapidem pretiosum 
 multum et dulciora super mel et fauum. etenim seruus tuus 
 custodit ea, in custodiendo illa retributio multa . nouimus hanc 
 uitam quam magnopere auferre laboras esse breuissimam; 
 nouimus et bona istius uitae et mala esse breuia, illius uero 
 uitae aeternae bona quae consequi sumus desiderantes quod 
 sempiterna sint; nouimus enim quod pro bonis his breuibus 
 quibus tu delectaris ac frueris mala sint aeterna successura 
 tibi et nobis Christianis, quos despicis quosque omnibus uirtutibus 
 imperii tui laniando non desistis, quod sint pro his 
 malis breuibus bona aeterna successura. haec ita se habere 
 legisti in CXXV psalmo: magnificauit dominus facere cum 
 illis, et infra: qui seminant in lacrimis in gaudio metent. 
 euntes ibant et flebant, mittentes semina sua; uenientes autem 
 uenient in exultatione portantes manipulos suos, et in CXXVIII: 
 beati omnes qui timent dominum, qui ambulant in uiis eius. 
 labores fructuum tuorum manducabis; beatus es et bene tibi 
 erit . erit profecto in aeternum bene eis qui non negauerunt 
 dei filium, qui labore sanctae confessionis suae potientur; 
 contra tibi, si in hac amentia qua uiuis nunc semper censueris 
 manendum, erit male perpetuo, illa percipiens quae 
 nunc percipit Scarioth ludas. tunc te uisuri nos supplicem,

 

 
 
 
 et tamen omnis lamentatio paenitentiae tuae futura inefficai. 
 quoniam quidem hic aut adquiratur uita perpetua aut mors. 
 haec semper uoluere corde nostro, haec diebus ac noctibus 
 cogitare scire te uolumus, tua supplicia perpetua et praemia 
 ac merita dei seruorum aeterna, quid neganti tibi persecutori 
 nominis sui comminetur ad poenam, quid autem e contrario 
 confitentibus polliceatur ad gloriam sempiternam.