Cum me libellos tuos mecum relaturum praecedentibus litteris 
 indicassem, instantiam et exactionem pueri quem miseras lentare

 
 
 
 nullatenus potui. emisi itaque florulenta beatitudinis tuae opera 
 non parum anxius, ne necdum descripta tam iugiter tam grauiter 
 ruentibus imbribus labefactarentur. percurri ea semel tantum uniuersa 
 miratus. concedat dominus, ut speciosa haec in Christo 
 instructionum nostrarum gloriae tuae opera te in paginis tuis duce 
 aliquando percenseam. hoc unum precor, ne me diu his institutionibus 
 fraudari feras, sed unum me de iuuenibus tuis, quorum 
 haec eruditioni ordinasti, habens hoc instantius habere me haec 
 uelis, quo me magis aeui senium cum iuuentae imperitia premit. 
 memorem te mei dominus ad profectum ecclesiae suae diu semet, 
 beatissime papa.