Domino merito honorabili atque laudabili et unice percolendo 
 5 Augustino Secundinus.

Habeo et ago gratias ineffabili ac sacratissimae maiestati 
 eiusque primogenito omnium luminum regi Iesu Christo, habeo 
 gratias et subplex sancto refero spiritui. quod dederint praebuerintque 
 occasionem, qua ego securus salutarem tuam egregiam 
 sanctitatem, domine merito laudabilis et unice percolende. 
 nec mirum; sunt enim et ad omnia bona praestanda 
 et ad omnia mala arcenda satis aptissimi et potentissimi, 
 quibus tuam beneuolentiam suis defendant propugnaculis eripiantque 
 ab illo malo, non quod nihil est aut quod factione 
 passioneque mortalium gignitur, sed quod paratum est, ut 
 ueniat. uae autem illi, qui se eidem praebuerit occasionem. 
 nam dignus es, qui ab iisdem talia munera consequaris iidemque 
 ueritatis tuae nutritores efficiantur, uere lucerna, quam in 
 cordis tui candelabro dextera posuit ueritatis, ne furis aduentu 
 thesauri tui dilapidetur patrimonium, iubeantque sine lapsu 
 illam manere domum, quam tu non super erroris harenam, 
 sed super scientiae lapidem conlocasti, illumque a nobis repellant 
 atrocem spiritum, qui hominibus timorem inmittit et 
 perfidiam, tit animas auertat ab angusto tramite saluatoris:

 
 
 
 cuius omnis inpetus per illos principes funditur, contra quos 
 se apostolus in Ephesiorum epistula certamen subisse fatetur. 
 dicit enim se non contra carnem et sanguinem habere 
 certamen, sed aduersus principes et potestates, aduersus 
 spiritalia nequitiae, quae sunt in caelestibus. 
 et reuera . quis enim contra arma habeat, et non contra 
 armatum aduersus illum, qui mouetur? ut enim hominum 
 corpora arma peccati sunt, ita salutaria praecepta arma 
 iustitiae. hoc Paulus, hoc ipse testatur Manichaeus.

Non ergo armorum pugna est, sed spirituum, qui iisdem 
 utuntur; pugnant autem animarum gratia. horum in medio 
 posita est anima, cui a principio natura sua dedit uictoriam. 
 haec si una cum spiritu uirtutum fecerit, habebit cum eo 
 uitam perpetuam illudque possidebit regnum, ad quod dominus 
 noster inuitat; si uero ab spiritu uitiorum incipiat trahi et 
 consentiat ac post consensum paenitudinem gerat, habebit 
 harum sordium indulgentiae fontem. carnis enim commixtione 
 ducitur, non propria uoluntate. at si cum se ipsam cognouerit, 
 consentiat malo et non se armet contra inimicum, uoluntate 
 sua peccauit. quam si iterum pudeat errasse, paratum inueniet 
 misericordiarum auctorem. non enim punitur, quia peccauit, 
 sed quia de peccato non doluit. at si cum eodem peccato 
 sine uenia recedat, tunc excludetur, tunc uirgini stultae conparabitur, 
 tunc heres erit sinistrae manus, tunc a domino 
 pelletur ex conuiuio nuptiarum nigrarum causa uestium, ubi 
 fletus erit et stridor dentium, ibitque cum diabolo ad ignem 
 originis ipsius: quem tua mira prudentia aut ex archangelo

 

 
 
 
 factum memorat aut nihil esse fatetur. cur igitur regnabunt 
 iusti? cur apostoli et martyres coronabuntur? totum propterea, 
 quia uicerunt nihil? o quantum frustatur uincentis potentia, 
 cum aduersarius nullius uirtutis esse praedicatur! muta, 
 a quaeso, sententiam, depone punicae gentis perfidiam et recessionem 
 tuam ad ueritatem, quae per timorem facta est, conuerte, 
 noli his mendaciis excusare.

Legit enim aliquanta exile meum et qualecumque Romani 
 hominis ingenium reuerendae tuae dignationis scripta, in quibus 
 sic irasceris ueritati ut philosophiae Hortensius. haec 
 itaque cum suspenso animo agilique oculo iterum iterumque 
 repetissem, . summum inueni ubique oratorem et deum paene 
 totius eloquentiae, nusquam uero conperi christianum, et 
 armatum quidem contra omnia, adfirmantem uero nihil, cum 
 te magis scientia peritum debueris ostendere, non sermone. 
 illud uero tacere non possum tuae patientissimae sanctitati; 
 uisus enim mihi es — et pro certo sic est - et numquam. 
 fuisse Manichaeum nec eius te potuisse arcana incognita 
 secreti cognoscere atque sub Manichaei nomine persequi te 
 to Hannibalem atque Mithridatem. ego namque fateor non tali 
 diligentia nec tanta industria Anicianae domus micare marmora, 
 quanta tua scripta perlucent eloquentia. hanc si uoluisses 
 ueritate concordare, magnum utique nobis extitisset ornamentum. 
 noli, rogo, contra tuam uenire naturam, noli esse erroris 
 M lances, qua latus percutitur saluatoris. uides enim illum et 
 in omni mundo et in omni anima esse crucifixum, quae anima

 

 

 
 
 
 numquam habuit suscensendi naturam. et tu igitur. qui ex 
 ipsa es, dimitte, quaeso, iam uanas incusationes, superfluas 
 relinque controuersias. tanto tempore cum parente tuo in 
 medio tenebrarum constitutus numquam subsannasti: in medium 
 solis ac lunae inuentus es accusator. quis igitur tibi 
 patronus erit ante iustum tribunal iudicis, cum et de sermone 
 et de opere coeperis te teste conuinci ? Persa, quem incusasti, 
 non aderit. hoc excepto quis te flentem consolabitur ? quis 
 Punicum saluabit? an emendatum in euangelio est, quod spatiosa 
 uia non deducat in interitum ? an falsum in Paulo est, 
 quod operum singuli suorum non erunt reddituri rationem? 
 o utinam a Manichaeo recedens academiam petisses aut Romanorum 
 bella, qui omnia superarunt, interpretatus fuisses! quam 
 magna ibi, quam egregia conperisses, et non castus homo utique 
 totius pudicitiae et paupertatis isses ad Iudaeorum gentes 
 barbaras moribus. cum praeceptis inseris fabulas et adducis 
 uxorem fornicariam et: facies filios fornicariae et: 
 fornicando fornicabitur terra a domino, et: non lauabis 
 manus post coitum coniugis, et: mitte m.anus 
 super femur meum, et: macta et manduca, et: crescite 
 et multiplicamini. an tibi leones in lacu placuerunt, quia 
 caueae non erant ? an tibi sterilitas Sarae doluit cuius pudoris 
 distractor maritus sororem fingens extiterat? sed forte 
 post Daretis et Entelli certamen Iacob et ipsius pammachiam

 

 
 
 
 exspectare uolueras ? an numerum Amorrhaeorum, an pancarpum 
 in arca Noe conspicere disposueras ? noui ego haec 
 te semper odio habuisse, noui ego te semper magna amauisse, 
 quae terras desererent, quae caelos peterent. quae corpora 
 mortificarent, quae animas uiuificarent. quis igitur ille est, 
 qui te repente mutauit?

Quamquam haec tuae sanctitati dicere nimis absurdum sit. 
 ipse enim non ignoras, quam pessimus sit quamque malignus 
 quique etiam tanta calliditate aduersus fideles et summos 
 uiros militat, ut et Petrum coegerit sub una nocte tertio dominum 
 negare, et eidem resurgenti Thomam non permiserit 
 credere: quae tamen uulnera curata sunt indulgentiae medicina. 
 illud uero quam audacter molitus sit, ut domino optimum 
 semen seminanti ille zizania miscuerit et tanto pastori Iscariotem 
 rapuerit; et ut ad ultimum crucis subplicium ueniretur. 
 in perniciem ipsius scribas pharisaeosque accenderit, ut 
 Barnabam dimitti clamarent et Iesum crucifigi. euasimus 
 igitur, quia spiritalem secuti sumus saluatorem. nam illius 
 tantum erupit audacia, ut si noster dominus carnalis foret, 
 w omnis nostra fuisset spes amputata. et tamen ne ipso quidem 
 crucis obprobrio potuit satiari: quin immo insaniens hinc 
 coegit spinis coronari, illinc aceto putari; hinc militum lancea 
 percuti, illinc sinistri latronis ore blasphemari. at postea tantum

 

 

 
 
 
 eius creuit iniquitas, ut et ipso et apostolis eius illuc ascendentibus 
 diuersas conponeret quaestiones, sub eorum, quod 
 peius eat, nomine superstitiosis omnibus, id est catholici . 
 uocabuli diuidens dignitatem. omitto namque, quatenus unumquemque 
 discipulorum aduersus magistros armauerit, quatenus 
 Hymenaeum, quatenus Alexandrum deceperit, quae apud Antiochiam, 
 quae apud Smyrnam, quae apud Iconium commiserit: 
 illa nunc addo, quae praesens actitat multitudo, a qua tantum 
 uirtus procul est, quantum populo clausa est nec enim uirtus 
 est, ad quam turba peruenit et turba quam maxime feminarum. 
 sed uereor clandestina eorum publicare, ne ab aliis 
 ordita crimina geminentur. quamquam sapientium est utrumque 
 ferre, utrumque ridere et ad illud tantum niti, quod beatitudinem 
 conciliat, quod parturit uitam.

Et tamen iterum atque iterum subplex deprecor, oro, etiam 
 atque etiam obsecro, primum quidem ueniam largiri digneris, 
 si quo sermone fuerit tuum titillatum aureum pectus: ardore 
 enim hoc nimio feci, quia nolo te a nostro grege diuelli, a 
 quo etiam ego ipse aberrans paene perieram, nisi cito me de 
 iniqua communionis tulissem natura. deinde, ut concilies te » 
 illi, quae in te nihil deliquit: redeas ad illam, quae tibi, si 
 redieris, propter culpam non erit suscensura. nec enim septies 
 i

 

 
 
 
 tantum nouit ignoscere: quin immo habet et ligandi et soluendi 
 potestatem. noli te fingere palpare. qui dudum. uidisti, 
 noli uelle discere, qui potes docere. dimitte hominum gloriam, 
 si uis Christo placere. temporibus nostris renoua Paulum, 
 qui cum legis Iudaicae doctor esset, consecutus a domino 
 apostolatus gratiam, quae putabat commoda, contempsit ut 
 stercora, ut Christum lucrifaceret. subueni animae tuae tam 
 lucidae, quia ignoras, quali sit fur hora uenturus. noli ornare 
 mortuos, quia uiuorum es ornamentum. noli comes esse lati 
 itineris, quia Amorrhaeum expectat, sed ad artam festina 
 uiam, ut consequaris uitam aeternam. desine, quaeso, utero 
 claudere Christum, ne ipse rursus utero concludaris, desine 
 duas naturas facere unam, quia adpropinquat domini iudicium. 
 uae, qui accipient, qui, quod dulce est, in amaritudinem 
 15 transferunt!

Sed si dubitas de principio, si ambigis de pugnae exordio, 
 . poterit diurno tractatu pacificoque conloquio reddi ratio. illud 
 tamen notum facio tuae sagacissimae bonitati, quia sunt quaedam 
 res, quae exponi sic non possunt, ut intellegantur; excedit 
 enim diuina ratio mortalium pectora. ut puta hoc ipsum, 
 quomodo sint duae naturae aut quare pugnauerit, qui nihil 
 poterat pati, necnon etiam de saeculo nouo quod idem memorat, 
 quia praecisis maximae illius terrae motibus hoc aedificetur. 
 quis autem admittat inter diuina praecidi, scilicet nisi

 

 
 
 
 figuram facias interpretantis ad auditorem, quia ab hoc uerba 
 praeciduntur et in illo conponuntur ? et quamuis tractator 
 multa dixerit, quae teneat apud se auditor, tamen a tractatore 
 non recesserunt: nisi taliter et de illo sentias saeculo, et id, 
 quod dicitur stultum satis et ineptum. ita quoque et de pugna, s 
 quod nisi primo conicias. quia deus totus iustitia est, ultimum 
 autem facinus est inuadere aliena, ad hoc uero cum uenerit 
 contraria natura. ille quidem nihil poterat pati, quia praescius 
 erat, uisus\'fuisset facinori consensisse nisi pugnasset: et ideo 
 magnam obposuit uenienti uirtutem, uti iustitia ipsius nulla 
 pollueretur sacrilegii consensione. ita enim ah eo iustus finitus 
 est, ut nec ipse peccet aliquando nec aliquando consentiat\' 
 peccatori. illud etiam quia deus in regno suo potens erat in 
 natura, ut omnipotens et iudex. haec si quidem ita dicta sunt, 
 . non ut ille factus est, sed ut adsequi ego non ualui. adhuc 
 non satis faciunt perfidiae. nec caecis sol exortus est nec 
 surdis uox audita est nec dapes mortuis praeparatae. quod 
 autem loca naturis adsignari non possunt. hoc est, quod condicio 
 humana inenarrabile uocat atque ineffabile. saluator autem, 
 cui totum facile est, duo haec dextrum uocat ac laeuum, intus 
 ac foris, uenite ac recedite. tu autem conuersum facis et 
 pedem ponis, ut est orbis, uita, salus, lumen, lex. ordo, potestas, 
 si uocalem dicis et mutam, longam uocas breuem.

 

 
 
 
 quae naturae haec non sonant, duo pro certo significant et 
 ab inuicem separata.

Sed tuae admirandae sublimique prudentiae cum talia a 
 me exponuntur, tale est, quale si Iordanis oceano aquam 
 commodet, aut soli lucerna lucem, aut populus episcopo 
 sanctitatem. quam ob rem ferre oportet quicquid haec epistula 
 continet. nam et ego nisi tuam diuinam nossem patientiam, 
 quae facile cuique condonat, numquam taliter scripsissem: 
 quamuis cernas eximios me sensus summatim tetigisse plurimumque 
 cauisse, ne tibi multus uiderer. quocirca haec fidem 
 penes tuam reppererint sanctitatem, qualiterque saluemur; 
 alioquin milia uoluminum exinde poteris generare, domine 
 merito laudabilis et unice percolende. uale.