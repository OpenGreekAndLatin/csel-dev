Adtendite sensum et intellegentiam uestram in spiritu sancto, ut 
 non tantum auribus audiatis, sed etiam oculis cernatis diuinum Christi 
 sacramentum. cernitis autem per fidem uestram: audire enim 
 necessitatis est, credere sollicitudinis. aurium officium est indifferenter 
 pariter uana adque utilia perspicere, fidei autem non nisi quae 
 probauerit credere. nec enim cuiquam prodest libenter audire, nisi 
 credulitas auditum confirmet. fidei oculi sunt spiritus per quem 
 uidentur spiritalia. si ergo uos estis spiritales, intellegite caelestia. 
 similes enim similia sui recognoscunt: etiam muta animalia de uocis 
 sono inuicem se intellegunt, leones fremitum, tauri mugitum et miles 
 tubae clangorem . quanto ergo uerius spiritales spiritalia intellegunt, 
 caelestes et heredes patris sui praecepta et ea quae testamento patris 
 sui cauta sunt? uos ergo cum sitis Christi heredes, intellegite testamentum 
 eius. quod si quis per aetatem minus docibilis est ad intellegendum, 
 habet spiritum sanctum interpretem: illum sequatur, illo 
 duce et magistro facillime poterit noui testamenti iura uirtutemque 
 cognoscere, quod hereditas gentibus contributa est.

Hoc modo Dominus et Pater in principio fecit hominem sua, manu 
 20 eumque posuit in paradiso data certa condicione praeceptorum uitae

 
 
 
 legis et testamenti. ille autem contemptis patris praeceptis expulsus 
 est de paradiso in suam terrigenam natiuitatem, in qua etiam defunctus 
 est: sed Dominus suscitauit genus iustum de semine Adae, 
 quod semen conseruauit in populum super flumen et heredes eius. 
 ex illo genere inuenit hominem iustum, cui imperauit ut faceret 
 fabricam in modum machinae capacitatis certae mensurarum compagibus, 
 ut illa condita cum suis fratribus Noe seruaretur per illud 
 genus: sed iusserat Deus propter iniustitiam hominum orbem terrae 
 aquis inundantibus deperire. igitur postea saluus factus est cum suis 
 Noe. et constituit ei Deus praecepti sui testificationem dicens: omnis 
 res cibus uobis, quasi pabulum olerum excepta 
 carne cum sanguine uitae, et posuit huius testificationis signum 
 in arca. post haec rursus Dominus Deus testificatus est Abrahae 
 in Isaac hoc modo dicens: tibi dabo hanc terram et semini 
 tuo, et faciam te patrem multarum gentium. et exinde 
 increuit semen in multitudinem populi, et diuisum est in duodecim 
 patriarchas. sed etiam illis quoque Dominus testificationem posuit in 
 montem Choreb per Moysen, de quo loco expulsis gentibus constituit 
 illic populum, quem accepit et possedit promissam sibi hereditatem: 
 quibus etiam pleraque signa et miracula ostendit Deus quasi carissimo 
 filio. sed idem populus perceptis tot tantisque beneficiis aduersatus 
 est patrem et dereliquit Deum uiuum. dereliquit enim Israel 
 Dominum ostendens ei terga et non faciem: nam faciem suam

 

 
 
 
 conuertit ad idola, et interficiendo missos ad se prophetas qui de Christo 
 praedicabant exinde consueuit Israel persequi Christum non tantum 
 in corpore aduenientem sed etiam cum a prophetis adnuntiaretur. uniuersos 
 etenim uates persecuti sunt ** eum, ex quibus quosdam lapidibus 
 insectati, alios indigne excruciando peremerunt, non tam ipsos quam 
 per eos Dominum Iesum Christum. quae enim huius probatio ? scilicet 
 quod insimulatos [et infidos] et perfidos et mendaces et contrarios 
 Christi susceperint, ueros autem et fidei plenos inpugnauerint. Moysen 
 maledicebant, quoniam Christum praedicabat: Dathan amabant, quoniam 
 Christum non praedicabat: Aaron repudiabant, quoniam Christi 
 similitudinem praeferebat: Abiron constituebant, quoniam Christo 
 contradicebat: Dauid oderant, quoniam Christum canebat: Saul 
 extollebant, quoniam Christum non loquebatur. Samuelem respuebant, 
 quoniam Christum loquebatur: Cham seruabant; nihil enim de Christo 
 loquebatur: Hieremiam lapidabant Christum uaticinantem: Ananiam. 
 diligebant Christum aduersantem: Esaiam secabant Christum uociferantem: 
 Manassen magnificabant Christum persequentem: Ioannem 
 interimebant Christum demonstrantem: Zachariam trucidabant Christum 
 diligentem: ludam diligebant Christum tradentem.

Videtis quemadmodum Christum qui diligunt odiuntur, qui odiunt 
 amore flagrant apud indignam plebem. o pertinaciam persecutionis 
 indignam usque ad mortis exterminationem : non enim tantummodo

 
 
 
 testes Domini inpugnauerunt sed et ipsum Dominum perfidi coloni, 
 contumeliam fecerunt patri in filio. quid igitur digni fuerunt pati ob 
 hoc admissum ? scilicet fugari de regno, abdicari hereditate: et ita 
 factum est et ita euenit, digna dignis optigerunt. pater enim contumelias 
 passus in filio, filius perpessus in prophetis tempore quo moriebatur: 
 in suo tempore coactus est indignatione scribere nouum 
 testamentum adhibitis testibus caelo et terra et angelo de templo 
 adsistentibus Moyse et Helia. hos enim testes adhibuit, cum pateretur 
 in Israel: haec ita facta praedixit per prophetas his uerbis: audi 
 caelum et praebe aurem terra, quoniam Dominus 
 locutus est: filios genui et exaltaui, ipsi autem me 
 repudiauerunt.

Has uoces effudit Dominus in Israel uociferans dicens: uos noluistis, 
 alii me recipient qui nondum nec mentionem mei audierunt. uos 
 nuptias meas spreuistis, alii ibunt qui non sunt uocati. uos meum 
 rus et uineam colere recusastis, unde fructus iustitiae proueniunt: 
 alii colent et fructus capient in Deo\'. quae est ista tam dira mens et 
 execranda cogitatio ? interficere ergo potuistis regem et sponsum ? 
 propter hoc testis est caelum et terra et quae in illis sunt elementa: 
 insuper et omnis creatura testis est in mortem Christi. o nouam 
 crudelitatem. commota est omnis natiuitas in Domini passione, 
 populus mansit inmobilis sine trepidatione: angelus in paenitentiam 
 conscisso uelamine refugit, plebs sine pauore integra ueste permansit:

 

 
 
 
 conuersa sunt elementa et confusa, Israel securus durauit. o duritia 
 noua, o audacia singularis, o perfidia cruenta. Pilatus exterae gentis 
 iudex saecularis potestate temporalis purificauit manus et abluit 
 scelus necessitatis dicens: immunis et innocens sum ab 
 huius sanguine. plebs autem nec alienum nec exterum imitata 
 est, sed insuper adclamabat: tolle affige in cruce: sanguis 
 huius in nobis et in filiis nostris. uiolenta crudelitas inexplebilis 
 inhumana et corda optusa et oculi reclusi: interfecerunt 
 bene merentem suum nec lacrimas profuderunt. lugebant apostoli, et 
 populus gloriabatur: tremebat terra, et plebs laetabatur: iudicabatur 
 Dominus, et Israel exsultabat. [patiebatur Christus, et impii exclamabant: 
 cruciabatur Dominus, et plebs laetabatur: sepeliebatur Dominus, 
 et plebs epulabatur: ignominiosa sua sollemnitate iniqua signauerunt 
 delicta crudelitatemque suam.]

Dic mihi et loquere, impie Israel, talem hostiam optulisti patri 
 immolando filium suum? talia profudisti libamina sanguine pigneris 
 acceptissimo Deo? ducebas choreas Hierusalem, cum interficeretur 
 Christus: faustis uocibus cantus dabas, cum diceres: adfige suspende. 
 propter hoc in fame et in aegritate, popule Israel, queritur 
 de te Dominus, numenias, ait, et sabbatum et diem 
 magnum non patior: ferias et ieiunium execratur

 

 
 
 
 anima mea. nec inmerito Dominus odiuit caeremonias uestras, in 
 quibus unicum et primarium filium eius peremistis. o diem durum 
 et horam fiebilem et sollemnitatem lugubrem et terram infaustam et 
 ciuitatem profanam et populum Domini nece cruentum: interfecerunt 
 enim Dominum et latronem liberauerunt. ob hanc ergo causam 
 coactus est Dominus facere nouum testamentum consignantibus 
 septem spiritibus teste Moyse et Helia in monte, ubi praecepit ne 
 patefieret scripturae sacramentum, nisi filius hominis resurrexisset 
 de mortuis. sed mox surrexit Dominus tertio die, aperuit testamentum 
 nouum, testamentum uitale atque ita dixit: \'uenite exterae 
 gentes, heredes mei: Israel enim non obaudiuit: quapropter ite 
 discipuli in ultimam usque terram et praedicate per orbem his uerbis. 
 uenite undique patriae gentium, introite in aeternam hereditatem, 
 Israel enim noluit. ne dubitetis: nulla hic exceptio est nec ingenuitatis 
 nec dignitatis nec condicionis nec positionis nec formae nec 
 aetatis. licet dignitate magnifici, licet nobiles, licet senes, licet 
 iuuenes pauperes diuites boni malique, domini atque serui indifferenter 
 aequaliter introite in hereditatem: etsi pedibus captus esset, corpore 
 deformis, etsi maculis turpis et capite defectus, etsi oculis 
 uiduatus, uniuersis libere licet discumbere in conuiuio et epulari 
 nuptias sponsi\'.

Ne hominem pudeat nec aetatis nec humilitatis nec ualetudinis nec 
 condicionis: consueuit enim Dominus huiusmodi homines sustinere.

 
 
 
 nam et caecis oculos restituit et clodos ambulare fecit et mutis sermonem 
 reddidit et maculosos emundauit et mortuos suscitauit. nec 
 timeatis qui peccastis, priores ad uitam uenite, nec qui homicidium 
 fecerit paueat quia fecerat, nec furatus aliena desperet quia inuolauerat, 
 nec publicanus timeat quia concusserat. omnibus enim 
 remissio peccatorum statuta est, et tales Dominus desiderat humilitate 
 abiectos et specie indecoros et ualetudine fractos et seruitute 
 depressos. beati enim et gloriosi et magnifici et potentes et diuites 
 et fortes noluerunt adquiescere Domino neque introire in nuptias 
 sponsi, sponsum insuper indignissime peremerunt. propterea factus 
 est altissimus quisque eorum humilissimus et fortissimus inualidus et 
 prudens stultus et nobilis ** et diues pauperrimus et heres abdicatus: 
 quoniam quidem ipsi abdicauerunt regem modestissimum et benignissimum 
 dicentes ignoramus qui sit hic, non enim est rex noster: 
 habemus alium regem Caesarem\\ propterea habeant quem intimauerunt.. 
 tunc conpleta est prophetiae uox quae praedixit illis: uos no 1 uistis 
 aquam Siloam quae uadit silentio, sed magis 
 uoluistis aquam Raassom. quapropter induco uobis 
 regem Assyriorum qui montes *uestros in planum dabit 
 et introibit terras uestras. atque ita factum est, et 
 repudiatus enim Christus populo misit tyrannum quem uoluerunt, qui 
 ciuitates eorum diruit et plebem captiuitatis eorum damnauit et spolia

 

 
 
 
 accepit et ad solitudinem Sodomae patriam eorum redegit. nam 
 Dominus ex indignatione abstulit ab Hierusalem uirtutem 
 panis et aquae, fortem, gigantem hominem, 
 bellatorem, iudicem, prophetam, destinatorem et 
 senem, laudabilem consiliatorem et peritum architectum 
 et prudentem adiutorem. haec omnia auxilia munitiones 
 propugnacula transtulit ad gentes et omne regnum suum infixo signo: 
 inhabitauit in illis et castra metatus est liminis et ibi constituit 
 uirtutis exercitum ibique regnauit.

Non est iam. regnum Hierusalem, sed in nobis hic castra, hic exercitus, 
 hic dux, hic uirtus, hic sponsus, hic nuptiae, hic rex, hic 
 Christus, hic uita, hic suscitatio, hic aeternitas. hic est qui ab 
 initio figuratus est et a prophetis honoratus est et in uisceribus corporatus 
 et Iordane tinctus et a populo contemptus et in ligno suspensus 
 et in terra sepultus. hic est qui rupit uetus suum testamentum 
 et scripsit nouum, quo gentes ad possessionem bonorum 
 suorum uocauit: ideoque nos gentes umeris nostris crucem Domini 
 nostri gestamus, crucem quam confessus est Israel Dominus, qui eis 
 placide adloquebatur his uerbis: uenite ad me omnes qui sub 
 onera laboratis, et ego uos reficiam: est enim iugum 
 meum placidum et onus leuissimum. et responderunt: \'non 
 audiuimus\'. sed gentes audierunt et crediderunt uerbo salutari quo

 

 
 
 
 patefactae sunt aures eorum et oculi inluminati caecorum et elocutae 
 linguae inpeditorum, clodi prosilierunt uelut fera lasciuiens. et Christus 
 enim cum suo regno sedem posuit illis: plebs autem derelicta nuda 
 deserta uiduata regno caelesti adque terrestri: nam caelesti abiecti 
 sunt: consecuti omnia instrumenta adque .*quae possederunt lychnum 
 septem luminum et machinam testamenti et uasa hieracia et tubas, 
 et patriam de caelo et terram sanctam lacte et melle profluentem,, 
 hac hereditate priuatus est Israel. et nunc derelictus in omni tua 
 terra sine alimento, sine luminis auxilio. auxilium enim et praesidium 
 interemisti et lumen persecutus es et protectorem repulisti et suspensum 
 adfixisti et regem suspendisti: propterea exsul es de patria 
 tua, oberras circum gentium flumina, uoce supplici ac prece flebili 
 dicens: \'expulsus sum miser de propriis sedibus meis, hospes et 
 aduena factus sum alienae possessionis sine domo sine tecto: miserere 
 deserto et impio et indigne uicto' ό .

Haec poena in Israel est et condicio in Hierusalem: et nisi connerterint 
 mentes et dixerint uiuit Dominus in saecula, non poterunt 
 introire in Domini uitam. uiuit etenim, uiuunt hereditates 
 eius, et uiuit quem interfecistis, impia Hierusalem, et tamen non

 
 
 
 in totum spem tibi denegauit Dominus: dedit enim ueniam paenitentiae, 
 si quo modo possis paeniteri. quis tam bonus, quis tam pius, 
 tam misericors? \'accipe\' inquit \'salutem, licet me occideris: heres 
 esto cum uirgine licet non merearis. ignosco, si paenites'. ergo si fas 
 est, capite mentem bonam, uel sero uel tarde intellegite testamentum 
 nouum. age uos, gentes, absoluite illis scripturas suas, sed dicite: 
 adorate Dominum pro meritis suis: quod manus ei extenderis 
 licet exaggeres orationem tuam, non audit: manus 
 enim tuae plenae sunt sanguine. lauamini, mundi 
 estote, et uenite conloquamur, dicit Dominus Deus 
 eluet sanguinem ex uobis et emundabit corda uestra 
 super niuem et animas uestras super lactem\'.

Accedite huc, scripturis credite, hic est salus. de Sion Dei 
 lex exiet et uerbum de Hierusalem, et iudicabit in 
 medio gentium et corripiet plebem multam: concidentis 
 gladios suos in aratra et frameas suas in falcibus 
 commutant: non sumet gens supra gentem gladium, 
 desinent belligerare, et tu domus lacob uenite, eamus 
 in lumine Domini: remisit enim plebem suam: conpleta 
 est regio tua praesagiis alienis, et filii alienati 
 sunt. tua enim ipsa terra est, et exteri facti sunt genus

 

 
 
 
 Domini. uenite ergo, intrate, et esto quasi una gens. miserere errantibus: 
 aequum est honorificari sententiam Dei, qualiter magnifici 
 prostrati sunt et humiles adleuati, fortes debilitati, infirmes confirmati, 
 diuites ad paupertatem redacti, pauperes ** hereditatis, dominantes 
 serui, dominati regnantes, subiecti ad regnum uocati, uidentes 
 orbati, orbi inluminati, prudentes ad stultitiam, stulti ad prudentiam 
 conuersi.

Etenim qui quondam uecordes et indocti spiritu, nunc scripturas 
 docent et sciunt et intellegunt: qui autem ab initio docti £ t periti 
 et legis disciplinam scientes, nesciunt legere nec intellegunt spiritalia, 
 et qui ex illis prudentibus cupiens uidere uenit, intellegit, 
 rogat puerum paruulum aut anum aut uiduam aut rusticum dicens: 
 \'uiuere cupio, dux esto homo in Sion: enarra mihi nouum testamentum, 
 reconcilia me Domino: ecce trado me tibi discipulum, interpretare 
 mihi legem, quae acta est in Choreb, dissere praecepta quae in 
 Sion et in lege\'. sine litteris disserit scripturas eis et puer edocet 
 senem et anus persuadet diserto. correptus ergo Israel sequitur iniecta 
 manu ad lauacrum et ibi testificatur quod credidit, et accepto 
 signo purificatus per spiritum rogat accipere uitam per cibum gratiae 
 panis qui est a benedictione et fit mirum spectaculum: et qui Leuitae 
 offerebant et sacerdotes immolantes et summi antistites libantes adsistunt 
 puero offerenti, discunt qui olim docebant et iubentur qui

 
 
 
 praecipiebant et intinguntur qui baptizabant et circumciduntur qui 
 circumcidebant: sic Dominus florere noluit gentes. uidetis quemadmodum 
 uos Christus dilexit.