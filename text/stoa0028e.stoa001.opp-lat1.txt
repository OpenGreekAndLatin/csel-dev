Praecedente beato Antonino martyre, ex eo quod a ciuitate 
 Placentina egressus sum, in quibus locis sum peregrinatus, 
 id est sancta loca. 
 
 Exeuntibus nobis de Constantinopoli uenimus in insula 
 Cypri in ciuitate Constantia, in qua requiescit sanctus Epifanius. 
 Ciuitas pulchra, deliciosa, ornata palmis dactalorum. 
 Venimus in partes Syriae in insula Antharidus et inde uenimus 
 in Tripoli Syriae, in qua sanctus Leontius requiescit; 
 quae ciuitas tempore Iustiniani imperatoris subuersa est a 
 terrae motu cum aliis ciuitatibus. Venimus exinde Biblo, quae 
 et ipsa subuersa est cum hominibus, item in Triarim ciuitatem, 
 quae et ipsa similiter subuersa est. Deinde uenimus in ciuitate 
 splendissima Berito, in qua nuper studium fuit litterarum. 
 Quae ciuitas subuersa; dicente nobis episcopo ciuitatis, quia 
 cognitae personae, quae sciebantur nominatim, excepto peregrinis 
 triginta milia ad breue missi hic perierunt. Ipsa ciuitas 
 iacet sub montana Libani.

A Berito uenimus Sidona, quae ex parte ruit et ipsa adhaerit 
 Libano; homines in ea pessimi. Illic currit fluuius

 
 
 
 Asclipius et de fonte unde exsurgit stat .... De Sidona 
 uenimus Sarapta, quae ciuitas modica christiana nimis est, 
 in qua est cenaculus ille, qui factus fuerat Heliae, et ipsum 
 lectum ibi est, ubi recubuit, et alueus marmoreus, ubi illa 
 uidua infermentauit. In quo loco multa offeruntur; multae 
 uirtutes illic fient. Exeuntes de Sarapta uenimus in ciuitatem 
 Tyro. Inter Sidona et Tyrum et Saraptam continuo milia 
 septem. Tyro homines potentes, uita pessima tantae luxuriae, 
 quae dici non potest; genicia publica olosirico uel diuersis 
 generibus telarum. Et inde uenimus Ptolomaida. Ciuitas 
 honesta, monasteria bona.

A Ptolomaida per mare incontra in ciuitatem Sucamina 
 Iudaeorum est miliario semis per directo, littore maris milia 
 sex. Castra Samaritanorum a Sucamina miliario subtus monte 
 Carmelo. Super ipsa Castra miliario semis monasterium sancti 
 Helisaei, ubi ei occurrit mulier, cuius filium suscitauit. In 
 Carmelo monte inuenitur petra modica rotunda, quam dum 
 exagitas sonat, quae solida est. Talis autem est uirtus petrae: 
 si suspensa fuerit mulieri uel cuicumque animali, iactum

 
 
 
 numquam faciet. Et a milia sex aut septem ciuitas Porfirina.

De Ptolomaida misimus maritimam. Venimus in finibus 
 Galilaeae in ciuitatem, quae uocatur Diocaesarea, in qua 
 adorauimus, quasi dicentes nobis, amula et canistellum sanctae 
 Mariae. In quo loco erat et cathedra, ubi sedebat, quando ad 
 eam angelus uenit. Deinde milia tria uenimus in Cana, ubi 
 ad nuptias fuit Dominus, et accumsimus in ipso accubitu, 
 ubi ego indignus nomina parentum meorum scripsi, ... ex 
 quibus hydriis duae ibi sunt et impleui unam ex eas uino et 
 in collo plenam leuaui et obtuli ad altare et in ipsa fonte 
 pro benedictione lauauimus.

Deinde uenimus in ciuitatem Nazareth, in qua sunt multae 
 uirtutes. Ibi etiam sedit in sinagoga tomus, in quo abcd 
 habuit Dominus inpositum. In qua etiam sinagoga posita est 
 trabis, ubi sedebat cum aliis infantibus. Quae trabis a christianis 
 agitatur et subleuatur, Iudaei uero nulla rerum ratione possunt 
 agitare, sed nec permittit se foris tolli. Domus sanctae Mariae 
 basilica est, et multa ibi fiunt beneficia de uestimentis eius.

 

 

 
 
 
 In ciuitate uero illa tanta est gratia mulierum Hebraeis, ut in 
 terra illa inter Hebraeas pulcriores non inueniantur, et hoc dicunt, 
 quia a sancta Maria sibi hoc concessum; nam et parentem 
 suam dicunt eam fuisse; et dum nulla sit caritas Hebraeis 
 circa christianos, illae uero omne sunt caritate plenae. Prouincia 
 similis paradiso, in tritico et in frugis similis Aegypto, modica 
 quidem, sed praecellit Aegyptum in uino et oleo et poma. Melium 
 extra natura altum nimis, super statum hominis talea grossa.

De Nazareth uenimus in Tabor monte, qui mons exurgit in 
 medio campestri, terra uiua, tenens circuitum milia sex, ascensum 
 milia tria, susum contra unum miliarium planus; in quo 
 sunt tres basilicas, ubi dictum est a discipulo: Faciamus hic 
 tria tabernacula; in circuitu diuersae ciuitates, quae in Regum 
 leguntur. De Tabor uenimus ad mare Tiberiadis in ciuitatem, 
 quae uocata est in tempore Samaria, modo uero dicitur Neapolis, 
 in qua est puteus, ubi Dominus a Samaritana aquam 
 petiit, ubi facta est basilica sancti Iohannis; et ipse puteus 
 est ante cancellos altaris et siclus ibi est, de quo dicitur, quia

 

 
 
 
 ipse est, de quo bibit Dominus, et multae aegritudines ibi 
 sanantur.

Deinde uenimus in ciuitate Tiberiade, iu qua sunt termas 
 ex se lauantes salsas, nam aqua maris ipsius dulcis est. Qui 
 maris circat milia sexaginta. Item uenimus in Capharnaum 
 in domo beati Petri, quae est modo basilica. Exinde transeuntes 
 per castra uel uicos aut ciuitates uenimus ad duos fontes, hoc 
 est Ior et Dan, quae in unum iunctae sunt, et uocatur Iordanis, 
 paruus omnino, qui ingreditur in mare, pertransit aquam maris 
 totum pelagum et exit in alio litore maris. Reuertentes post 
 nos uenimus ad locum, ubi Iordanis de mare egreditur. Transiuimus 
 Iordanem in ipso loco. Venimus in ciuitatem, quae 
 uocatur Gadera, quae ipsa est Gabaon. In ista parte < Iordanis a> 
 ciuitate ad milia tria sunt aquas calidas, quae appellantur termas 
 Heliae, ubi leprosi mundantur, qui e xenodochio habent de 
 publicum delicias. Hora uespertina inundantur termae. Ante 
 ipsum clibanum aquae est solius grandis, qui dum impletus 
 fuerit, clauduntur omnia ostia, et per posticum mittuntur 
 intus cum luminaria et incensum et sedent in illo solio tota 
 nocte, et dum soporati fuerint, uidet ille, qui curandus est,

 

 
 
 
 aliquam uisionem, et dum eam recitarit, abstinentur ipsae 
 termae septem diebus et intra septem dies mundatur. Nam 
 et ibi mortuus est Iohannes de Placentia, maritus Teclae. 
 Ipse fluuius calidus, qui uocatur Gadera, descendit torrens et 
 intrat in Iordanem, et ex ipso Iordanis ampliatur et fit maior.

Et dum descendimus per Galilaeam iuxta Iordanem, tranneuntes 
 multas ciuitates, quae leguntur, uenimus in ciuitate 
 metropoli Galilaeae, quae uocatur Scitopolis, in monte posita, 
 ubi sanctus Iohannes multas uirtutes operatur. Exinde ascendimus 
 per alia loca Samariae et Iudaeae in ciuitatem Sabastae, 
 in qua requiescit Heliseus propheta. Descendentes per campestria, 
 ciuitates uel uicos Samaritanorum; et per plateas, 
 unde transiuimus siue nos siue Iudaei, cum paleas uestigia 
 nostra incendentes; tanta illis est execratio utrisque. Christianis 
 quidem responsum faciunt, ea sane ratione, ut quod habis 
 emere non tangas, antequam pretium des; quod si tetigeris 
 et non conparaueris, mox scandalum. Nam foris uico una 
 condoma habent posita, qui faciunt responsum. Ipsos nummos 
 in aqua iactas, nam de manu non accipiunt. Et denuntiant tibi, 
 quando ingrederis: non sputes, et si sputaueris, scandalum

 
 
 
 generas. Sero autem purificant se in aqua et sic ingrediuntur 
 in uico aut in ciuitatem.

Deinde uenimus in loco, ubi Dominus de quinque panibus 
 quinque milia populos saciauit, extensa campania, oliueta et 
 palmeta. Ex hoc uenimus in loco, ubi baptizatus est Dominus 
 noster. In ipso loco transierunt filii Israhel; ibi et filii prophetarum 
 perdiderunt securem et ex ipso loco adsumptus 
 est Helias. In ipso loco est mons Hermon modicus, qui legitur 
 in psalmo. A pede montis ipsius de fluuio ascendit nubes 
 hora prima et exeunte sole uenit super Hierusolimam super 
 basilicam, quae est in Sion, et super basilicam ad monumentum 
 Domini et super basilicam sanctae Mariae et sanctae 
 Sofiae, quae fuit praetorium, ubi auditus est Dominus. Super 
 his locis descendit ros sicut pluuia et colligent eum medici 
 et in ipso cocuntur omnes confectiones per xenodocia, nam 
 multi languores sanantur in ipsis locis, ubi cadit ipse ros. 
 Ipse est enim ros, qui cantatur in psalmo: sicut ros ab Hermon 
 qui descendit in monte Sion. In illa parte Iordanis 
 est fons, ubi baptizabat sanctus Iohannes, ad Iordane milia duo. 
 In ipsa ualle Helias inuentus est, quando ei portabat coruus 
 panem et carnes. In circuitu uallis illius multitudo heremitarum.

Ibi in proximo est ciuitas quae uocatur Liuiada, ubi 

 

 
 
 
 remanserunt duo semis tribus Israhel, antequam Iordanem transirent, 
 in quo loco sunt termae ex se lauantes, quae uocantur Moysi, 
 ibi etiam et leprosi mundantur. Est ibi fons, aqua dulcissima, 
 quae pro catarticum bibitur et sanat multos languores, non 
 longe a mare salinarum, in qua etiam et Iordanis ingreditur 
 subtus Sodoma et Gomurra, ad cuius litus sulphur et bitumen 
 colligitur. In qua mare mense Iulio. et Augusto et medio 
 Septembrio tota die iacent leprosi; ad uesperum lauant in 
 illas termas Moysi et aliquotiens, quem uult deus, mundatur. 
 Nam et generalitati est aliqua paramitia. In quo mare nihil 
 inuenitur uiuificatum nec paleas nec lignum supernatat neque 
 homo natare potest, sed quicquid ibi iactatum fuerit, in profundum 
 dimergitur. De Iordane in locum, ubi Moyses de corpore 
 exiuit, sunt milia octo, et exinde non multum longe ad Segor, 
 in quibus locis multi sunt heremitae. Vidimus et monumentum 
 Abisalon.

Tenui autem theophaniam in Iordane, ubi talia fiunt mirabilia 
 in illa nocte in loco, ubi baptizatus est Dominus. Est 
 obeliscus factus clausus cancellis, et in loco, ubi aqua rediit 
 in alueo suo, posita est crux lignea intus in aquam et gradi

 
 
 
 descendunt usque ad aquam ex utraque parte marmoris. In 
 uigilias theophaniae fiunt uigiliae grandes, populus infinitus; 
 gallo quarto aut quinto fiunt matutinas. Conpleto matutinas 
 albescente die procedunt ministeria sub diuo, et tenentes diaconi 
 descendit sacerdos in fluuium et hora, qua coeperit benedicere 
 aquam, mox Iordanis cum rugitu redit post se et stat aqua 
 usque dum baptismus perficiatur. Et omnes Alexandrini habentes 
 naues homines suos die illo ibi habent habentes colathos 
 plenos cum aromatibus et opobalsamo, et hora, qua benedixerit 
 fontem, antequam incipiant baptizari, omnes fundent illos 
 colathos in fluuium et tollent inde aquam benedictam et exinde 
 faciunt aquam sparsionis in nauibus suis, antequam exeant 
 ad nauigandum. Conpleto baptismo omnes descendunt in fluuio 
 pro benedictione induti sindones et multas cum alias species, 
 quas sibi ad sepulturam seruant. Conpleto baptismo reuertitur 
 aqua in locum suum. Et unde surgit Iordanis a mare Tiberiadis 
 usque ad mare salinarum, ubi defecit, sunt milia plus minus 
 centum XXXta.

In illa ripa Iordanis est spelunca, in qua sunt cellulae cum 

 
 
 
 septem uirgines, quae ibi infantulae mittuntur, et dum aliqua 
 ex ipsis mortua fuerit, in ipsa cellula sepelitur et alia 
 cellula inciditur et mittitur illic alia infantula, ut numerus 
 stet, et habent foris, qui eis permanent. In quo loco cum 
 timore magno ingressi sumus ad orationem, faciem quidem 
 nullius uidentes. In ipso loco dicitur esse sudarium, qui fuit 
 in fronte Domini. Super Iordane non multum longe <a loco>, ubi 
 baptizatus est Dominus, monasterium est sancti Iohannis grande 
 ualde, in quo sunt xenodochia duo. In ista uel in illa ripa 
 Iordanis sub montana loca, ubi inueniuntur serpentes, unde 
 tiriaca conficitur.

Venientibus a Iordanen in Hierieho milia sex. Hiencho 
 autem in oculis hominum ita uidetur ut paradisus. Muri 
 diruti, territorius in miraculis positus. Domus Raab stat, quae 
 est xenodochium, et ipse cubiculus, unde deposuit exploratores, 
 est oratorium sanctae Mariae. Lapides illos, quos leuauerunt 
 filii Israel de Iordane, positi sunt non longe a ciuitate Hiericho 
 in basilica post altarium magni ualde. Ante basilica est campus, 
 ager Domini, in quo Dominus manu sua seminauit, ferens satum 
 usque ad modios tres, qui etiam bis in anno colligitur, qui 
 numquam seminatur, sed ex se nascitur. Colligitur autem 
 mense Februario et exinde in pascha communicatur. Aratur,

 
 
 
 dum collectus fuerit, et iterum cum aliis messibus collegitur 
 et deinceps aratur et dimittitur.

Fons aquae, quam indulcauit Helisaeus, inrigat omnem 
 Hiericho. Ibi nascitur uinum t potiston, qui febrientibus datur. 
 Ibi nascitur dactalum de libra, ex quibus mecum adduxi in 
 prouincia, ex quibus unum domino Paterio patricio dedi. Ibi 
 nascitur cetrius de libras quadraginta et uirga fasioli longa 
 pedes duo et in latitudinem [et in longitudinem] digitos duos. 
 Ibi est et uitis, unde in ascensionem Domini uuas cistas plenas 
 uenales in monte Oliueti, et inde pentecosten mustum et exinde 
 colata plena proponuntur.

Exeuntes de ciuitate uenientes contra Hierusolimam, non 
 longe a ciuitate Hiericho est illa arbor, ubi ascendit Zachaeus 
 uidere Dominum, qui arbor, inclausus infra oratorium, ipsius 
 per tectum foris dimissa est, sicca quidem. Exeuntes porta 
 de Hiericho, ab oriente contra occidentem uenientes; in sinistra 
 manu intras in fauillas Sodomae et Gomurrae, super qua 
 prouincia semper nubes obscura descendit; odor sulphoreus. 
 Nam quod fallent homines de uxore Loth, eo quod minuatur

 
 
 
 ab animalibus lingendo, non est uerum, sed stat in ipso statu, 
 in quo fuit.

Ascendent.ibus nobis de montana in Hierusolima non longe 
 ab Hierusolima uenimus in Baorin, deinde ad sinistram ad 
 oppida Oliueti montis in Bethania ad monumentum Lazari. 
 Nam respicientibus in ualles illas et perambulantes monasteria 
 multa, loca mirabiliorum, uidimus multitudinem inclausorum 
 uirorum ac mulierum in monte Oliueti. Et sursum in monte 
 in loco, unde ascendit Dominus, uidimus mirabilia multa et 
 cellula, ubi fuit inclausa uel iacet sancta Pelagia in corpore. 
 In ipso monte iacet Iacobus, Zebedaeus, Cleophas uel multa 
 corpora sanctorum.

Descendentes de monte Oliueti in ualle Gessemani in loco, 
 ubi traditus est Dominus, in quo sunt tria accubita, in quibus 
 ille accubuit, et nos accubuimus pro benedictione. Et in ipsa 
 ualle est basilica sanctae Mariae, quam dicunt domum eius 
 fuisse, in qua et de corpore sublatam fuisse. Ipsa uallis 
 Gessemani ibidem uocatur Iosaphat. De Gessemani ascendimus 
 ad portam Hierusolima per grados multos. In dextra parte 
 portae est oliuetum; ibi est ficulnea, in qua ludas se suspendit, 
 cuius talea stat munita petris. Porta ciuitatis, quae

 
 
 
 cohaerit portae speciosae, quae fuit templi, cuius liminare et 
 tabulatio stat.

Osculantes proni in terram ingressi sumus in sanctam ciuitatem. 
 in qua adorantes monumentum Domini. Quia monumento 
 de petra est naturale excisus et † potus ex ipsa petra 
 excisus, ubi corpus domini Iesu Christi positum fuit, lucerna 
 aerea, quae in tempore ad caput ipsius posita fuit, ibidem 
 ardet die noctuque, ex qua benedictionem tulimus, et reconposuimus 
 ea. In quo monumento de foris terra mittitur et 
 ingredientes exinde benedictionem tollent. Lapis, unde clausus 
 monumento, ante os monumenti est, color uero de petra; qui 
 excisus est de petra Golgotha. Nam ipsa petra ornata ex auro 
 et gemmis, nam petra monumenti uelut molaris est. Ornamenta 
 infinita: in uirgis ferreis pendentes brachialia, dextroceria, murenas, 
 anuli, capitulares, cingella girata, balteos, coronas imperatorum 
 ex auro uel gemmis et ornamenta de imperatricis. 
 Ipsum monumentum sic quasi in modum metae coopertus ex 
 argento † sub solas aureos. Ante monumentum altaris est 
 positus.

A monumento usque Golgotha sunt gressi LXXX. Ab 
 1 coierit G coerit B coherit Br limitari G limitare R liminare Br 
 2 trabnlacio G trabulatio R tribulatio Br tabulatio scripsi 3 in terra G 
 4 munumentum G quoniam Br quod coni. Gildemeister monomento 
 petra ead. m. super-scripta uoce de G monumentum-ezciaum R monumentam-excieus 
 Br 5 et potus-ezcisus om. GBr potus] puteus 
 Nettleship 6 Ibi R corpus domini positum fuit Iesu Christi R 
 7 capud G ipsius om. R erat R fuerat Br ibidem et ibi G 
 8 tullimus G 9 monumentum G 10 benedictione GR exinde 
 tollent R clausus GR 11 monomentum GBr monumento 22 est 
 om. R est ante os Br uero de] uiride G petrae quae excisa est Br 
 13 petra om. 22 14 bracilia G dextralia R murinas G murenulas 
 R murenas Br 15 anolis G cengella G cincella R girata G 
 grata R irata Br belthei Br 16 et gemmis G ornamento B 
 17 ipsum monumentum om. G medae B coopertus R copertus G 
 coopertum Br 18 argento corr. ex argentum G solas G solus R 
 soles coni. Gildemeister caelos ego monumento corr. 1. m. G altarium 
 est positum R altare positum Br 20 monumentum G usque 
 ad G . gressus 22 Alia parte G 
 
 
 una parte ascenditur per gradus, unde Dominus noster ascendit 
 ad crucifigendum. Nam et locus, ubi crucifixus fuit, paret et 
 cruor sanguinis paret in ipsa petra. In latere est altarium 
 Abrahae, ubi ibat Isaac offerre, obtulit et Melchisedech sacrificium. 
 Ad ipsum altarium est creptura, ubi ponis aurem et 
 audis flumina aquarum et iactas malum aut quod potest 
 natare et uadis in Siloa fonte et ibi eum suscipis. Inter 
 Siloam et Golgotha credo esse miliarium. Nam Hierusolima 
 aquam uiuam non habet praeter in Siloa fonte.

De Golgotha usque ubi inuenta est crux sunt gressos 
 quinquaginta. In basilica Constantini cohaerente circa monumentum 
 uel Golgotha, in atrio ipsius basilicae, est cubiculum, 
 ubi lignum crucis reconditum est, quem adorauimus et osculauimus. 
 Nam et titulus, qui ad caput Domini positus erat, in 
 quo scriptum est: \'Hic est rex Iudaeorum>, uidi et in manu 
 mea tenui et osculatus sum. Qui lignus crucis de nuce est. 
 Procedente sancta cruce ad adorandum de cubiculo suo et 
 ueniens in atrio, ubi adoratur, eadem hora stella apparet in 
 coelo et uenit super locum, ubi crux resedit, et dum adoratur crux, 
 stat super ea et offertur oleum ad benedicendum, ampullas 
 medias. Hora, qua tetigerit lignum crucis orum ampullae

 

 
 
 
 mediae, mox ebullescit oleum foris, et si non clauditur citius, 
 totum redundat foris. Reuertente cruce in loco suo reuertitur 
 et stella; post reclausa cruce ultra non apparebit stella. Nam 
 et ibi est illa spongia et canna, de quibus legitur in euangelio, 
 de qua spongia aquam bibimus, et calix onychinus, quem 
 benedixit in cena, et aliae multae uirtutes, species beatae 
 Mariae in superiore loco et zona ipsius et ligamentum, quo 
 utebatur in capite. Ibi sunt et septem cathedrae marmoreae 
 seniorum.

Ascendimus in turrem Dauid, ubi psalterium decantauit, 
 magna ualde, in qua sunt monasteria in cenaculis singulis. 
 Quae turris quadrangulis et opus caluum, non habens tectum; 
 in quo etiam christiani pro deuotione ad mansionem ascendunt. 
 Et circa medium noctis surgentes audiunt uoces murmurantium 
 iusum in ualle Iosapha contra Iordanen in loca, quae respiciunt 
 ad Sodoma et Gomorra, et uulgariter appellatur ipsa uallis 
 Iosapha, quae et Gessemani.

Deinde uenimus in basilica sancta Sion, ubi sunt multa 
 mirabilia, inter quibus quod legitur de lapide angulare, qui 
 reprobatus est ab aedificantibus. Ingresso domino Iesu in ipsa

 
 
 
 ecclesia, quae fuit domus sancti Iacobi, inuenit lapidem istum 
 deformem in medio iacentem, tenuit eum et posuit in angulum. 
 Quem tenes et leuas in manibus tuis et ponis aurem in ipso 
 angulo et sonat in auribus tuis quasi multorum hominum 
 murmuratio. In ipsa ecclesia est columna, ubi flagellatus est 
 Dominus. In qua columna tale est signum: dum eam amplexasset, 
 pectus eius inhaesit in ipsa marmore et manus ambas 
 apparent et digiti et palmae in ipsa petra, ita ut pro singulis 
 languoribus mensura tollatur exinde; et circa collum habent et 
 sanantur. In ipsa columna est illud cornu, de quo reges unguebantur 
 et Dauid. Ibi est in ipsa ecclesia et corona de spinis, 
 qua coronatus est Dominus, et lancea, de qua in latere percussus 
 est Dominus. Ibi sunt et lapides multae, cum quibus 
 lapidatus est Stephanus. Ibi est et columnella, in qua crux 
 posita est beati Petri, in qua crucifixus est Romae. Ibi est 
 et calix apostolorum, in quo post resurrectionem Domini 
 missas faciebant, et multa alia miracula, quae non recolo. 
 Ibi est monasterium feminarum. Vidi testam de homine inclausam 
 in locello aureo ornatam ex gemmis, quae dicunt quia 
 de sancta martyra Theodote esset, in qua multi pro benedictione 
 bibunt et ego bibi.

De Sion uenimus in basilica sanctae Mariae, ubi est

 
 
 congregatio nimia monachorum, ubi sunt et xenodochia uirorum ac 
 mulierum, susceptio peregrinorum, mensas innumerabiles, lecta 
 aegrotorum amplius tria milia. Et orauimus in praetorio, ubi 
 auditus est Dominus, ubi modo est basilica sanctae Sofiae 
 ante ruinas templi Salomonis sub platea, quae discurrit ad 
 Siloam fontem secus porticum Salomonis. In ipsa basilica est 
 sedis, ubi Pilatus sedit, quando Dominum audiuit. Petra autem 
 quadrangulis, quae stabat in medio praeturio, in quam leuabatur 
 reus, qui audiebatur, ut ab omni populo audiretur et uideretur, 
 in qua leuatus est Dominus, quando auditus est a Pilato, ubi 
 etiam uestigia illius remanserunt. Pedem pulchrum, modicum, 
 subtilem, nam et staturam communem, faciem pulchram, capillos 
 subanellatos, manum formosam, digita longa imago designat, 
 quae illo uiuente picta est et posita est in ipso praeturio. 
 Nam de petra illa, ubi stetit, fiunt uirtutes multae; tollentes 
 de ipsa uestigia pedum mensuram, ligantes pro singulis 
 languoribus et sanantur. Et ipsa petra ornata est ex auro et 
 argento. 
 
 Et exinde uenimus ad arcum, ubi antiqua porta fuit ciuitatis.

In ipso loco sunt aquae putridae, ubi missus est Hieremias. 
 Ab arcu illo descendentibus ad Siloa per gradus multos super

 
 
 
 Siloa est basilica uolubilis, desubtus de qua surgit Siloa, 
 quae habet manu facta hominis duo solia ex marmore, et 
 inter solium et solium clausura cancellorum. In uno lauantur 
 uiri et in alio mulieres pro benedictione; in quibus aquis 
 multae uirtutes ostenduntur, immo et leprosi mundantur. Inante 
 atrio est piscina grandis manu hominis munita, in qua assidue 
 populus lauant; nam in illis soliis certis horis fons ipsa inrigat 
 aquas multas, quae descendunt per uallem Gessemani, quam et 
 Iosaphat uocant, usque ad Iordane fluuium et ingreditur in 
 Iordane in loco, ubi Iordanis deficit in mare salinarum subtus 
 Sodoma et Gomorra.

Nam et modo ipsa fons Siloa infra ciuitatem inclausa est, 
 quia Eudoxia imperatrix ipsa addidit muros in ciuitate. Nam 
 ipsa muniuit basilicam et sepulchrum sancti Stephani et ipsa 
 sepulchrum habet iuxta sepulchrum sancti Stephani. Inter 
 sepulchra habet continuo gressus XX. Nam et ipse sanctus 
 Stephanus requiescit foris portam, sagittae iactum unum ad 
 uiam, quae respicit ad occidentem, quae descendit ad Ioppe 
 et Caesarea Palestinis uel Diaspoli ciuitatem quae antiquitus 
 dicitur Azotus, in qua requiescit sanctus Georgius martyr. 
 In ipsa strata non multum longe ab ipsa ciuitate stat columna

 
 
 
 marmorea in media uia, in qua prius Dominus ducebatur ad 
 flagellandum, quae fugiens leuata a nube et posita in ipso 
 loco. Et in tantum cognoscitur uerum esse, quia neque basidem 
 habet, ubi debet esse fundata, sed sic super terram stat et exagitatur. 
 In cuius summitate crux est posita ferrea et per 
 scalas ascenditur et luminaria ibi fiunt et incensum. In quo 
 loco daemoniaci mundantur. Nam et in ipsa prouincia multas 
 uirtutes ostendit beatus Georgius.

Exeuntibus nobis de Siloa uenimus in agrum, qui conparatus 
 est de pretio Domini, qui uocatur Acheldemach, hoc est ager 
 sanguinis, in quo sepeliuntur omnes peregrini. Inter ipsas 
 sepulturas cellulas seruorum dei; uiri multi uirtutum. Poma 
 et uineas inter ipsa monumenta per loca.

Reuertentibus nobis in ciuitatem uenimus ad piscina natatoria, 
 quae habet quinque porticus, ex quibus una habet 
 basilicam sanctae Mariae, in qua multae fiunt uirtutes. Nam 
 ipsa piscina modo redacta est in stercore et ibi lauantur 
 omnia, quae sunt necessaria in ciuitate. Vidimus et in uno 
 angulo tenebroso catenam ferream, cum qua se laqueauit infelix 
 ludas. Item exeuntibus nobis ad portam maiorem uenimus ad 
 sanctum Isicium, qui ibidem in corpore iacet, ubi etiam et 
 panes erogantur ad homines pauperes et peregrinos, quod 
 deputauit Helena.

Yia, quae ducit Bethlem, ad tertium miliarium de 

 

 

 
 
 
 Hierosolima iacet Rachel in corpore, in finis loci, qui uocatur 
 Rama. In ipso loco uidi in media uia de petra exire aquam 
 inmobilem ad arbitratum usque ad sextarios septem, unde conplent 
 omnes et neque minuitur neque ampliatur. Suauitudo 
 ad bibendum innarrabilis, dicentes, eo quod sancta Maria 
 fugiens in Aegyptum in ipso loco sedit et sitiuit, et sic egressa 
 esset ipsa aqua. Ibi et ecclesia modo facta est.

De ipso loco usque Bethlem milia tria. Bethlem locus 
 splendidissimus; serui dei multi; spelunca, ubi natus est Dominus, 
 in qua est ipsum praesepium ornatum ex auro et argento; 
 die noctuque intus luminaria. Os uero speluncae ad ingrediendum 
 angustum omnino. Hieronymus presbyter in ipso oie 
 speluncae ipsam petram sculpiuit et monumentum sibi fecit, 
 ubi et positus est. Continuo medium miliarium a Bethlem in 
 suburbio Dauid ibi iacet in corpore, simul et Salomon filius 
 ipsius, duo monumenta. Quae basilica ad sanctum Dauid 
 appellatur. Nam et infantes, quos occidit Herodes, in ipso 
 loco habent monumentum et omnes in unum requiescunt et 
 aperitur et uidentur ossa ipsorum. Ante Bethlem est monasterium 
 muro cinctum, in quo est multitudo monachorum 
 congregata.

De Bethlem autem usque ad ilicem Mambre sunt milia XXIV, 
 in quo loco iacent Abraham et Isaac et Iacob et Sarra, sed

 
 
 
 et ossa Ioseph, basilica aedificata in quadriporticus, in medio 
 atrio discopertus, per medio discurrit cancellus et ex uno 
 latere intrant christiani et ex alio latere Iudaei, incensa facientes 
 multa. Nam et depositio Iacob et Dauid in terra illa alio 
 die de natale Domini deuotissime celebratur, ita ut ex omni 
 terra illa Iudaei conueniant, innumerabilis multitudo, et incensa 
 offerentes multa uel luminaria et munera dantes ad seruientes 
 ibidem.

Item reuertentes in Hierusolimam, descendentibus nobis in 
 uia, quae uadit in Gaza et Ascalona, continuo milia XX de 
 Hierusolima uenimus in monte Gelbuae, ubi occidit Dauid 
 Goliam. Ibi et mortuus est Saul et Ionathas. Ibi enim iacet 
 Golias in media uia, aceruum ligneum ad caput. Congeries 
 petrarum, mons excelsus, ita ut ad milia XX lapis mobilis 
 non inueniatur, quia consecratio est, quanticumque uel quotienscumque 
 transierit, ternas lapides portantes et super ipsum 
 tumulum iactantes. Nam in ipsis montibus numquam pluit et 
 nocturnis horis secretum sic: uidentes spiritua inmunda uolui, 
 oculata fide tamquam uellora lanae aut certe undas maris.

Deinde deuiantes ad latus uenimus in ciuitatem quae dicitur 
 Eleutheropolis, in loco, in quo Samson cum maxilla asini 
 occidit mille uiros, ex qua fons processit, quae fons usque 
 in hodiernum diem inrigat ipsa loca. Nam et ad locum, ubi

 

 
 
 
 exsurgit, fuimus. Deinde uenimus, in loco, ubi Zacharias occisus 
 est et iacet in corpore; basilica pulchra ornata et serui dei 
 multi. Inde uenimus in loco, ubi Esaias a serra secatus est 
 uel iacet, quae serra pro testimonium ad sanctum Zachariam 
 posita est. Exinde uenimus ad locum, ubi Abacuc prandium 
 portauit messoribus. Et ibi exsurgit fons, ubi baptizauit Philippus 
 eunuchum. In quibus locis sunt putei, quos foderunt 
 Abraham et Iacob, hoc est, puteus coniurationis et puteus 
 calumniae.

Ingressi sumus in Ascalona. Ibi est puteus pacis in latitudine 
 maior, in modum theatri factus, in quo usque ad aquam 
 per gradus descenditur. Ibi requiescunt tres fratres martyres 
 Aegyptii; propria quidem nomina habent, sed uulgariter Aegyptii 
 uocantur. Ad miliarium ciuitas Sarafia et in proximo ciuitas 
 Maioma Ascalonitis. Exinde uenimus in ciuitatem Maioma 
 Gazis, in qua requiescit sanctus Victor martyr. De Maioma 
 usque in Gaza miliarium unum. Gaza autem ciuitas splendida 
 deliciosa, homines honestissimi omni liberalitate decori, amatores 
 peregrinorum. Ad secundum miliarium Gazae requiescit 
 sanctus pater Hilario.

Et inde uenimus in ciuitate Elusa in caput heremi, qui 
 uadit ad Sina, in qua etiam ex relatione episcopi quaedam 
 nobilis puella nomine Maria. Quae dum nupta fuisset, in ipsa 
 nocte nuptus sui mortuus est sponsus eius. Quae patienter 
 portauit et intra septimanam illius manumisit omnem familiam 
 ... erogauit pauperibus uel monasteriis. Intrinsecus celebrato 
 die septimo ipsa nocte sublatum uestimentum sponsi 
 non est inuenta. De qua dicitur in heremo esse trans Iordanen 
 inter calamita uel palmita ambulante in finis Segor circa 
 mare salinarum. In quibus locis inuenimus monasterium puellarum 
 ultra XVI uel XVII in loco heremi, quas christiani 
 pabulabant, quae habentes unum asellum, qui illis macinabat, 
 et nutriebant leonem a pitulo mansuetum, ingentem, terribilem 
 ad uidendum, qui, dum appropinquassemus cellulae, ante rugitum 
 illius omnes animales, quos habuimus, minxerunt, ex 
 quibus aliqui in terram ruerunt. Nam et sic dicebant, quia 
 ipsum asellum ipse leo in pascua gubernaret. Quibus per me 
 centum solidos offerebat ille christianissimus, cum quo fui, 
 sed noluerunt accipere. Sed mittens in Hierusolima adduxit

 
 
 
 illis tunicas tricenas et ad cellarium legumina uel oleum ad 
 luminaria, et ipsae nobis dixerunt de uirtutis Mariae, quae 
 ambulabat in heremo. Duos dies ille, cum quo eram, ambulauit 
 quaerendo, sed aut inuenerit aut non inuenerit, noluit 
 nobis dicere; tamen tunicas et dactalos et cicer frixum sportellas, 
 quas secum detulit, uel lupinum: nihil horum secum 
 reportauit. Cuius adflictionem et ploratum nulla ratione potuimus 
 consolare, tantum dicebat: Vae mihi misero, cuius me 
 causa christianum dico?\'-

Proficiscentes de ciuitate Elusa, ingressi heremum. Ad 
 XX milia est castrum, in quo est xenodochius sancti Georgi, 
 in quo habent quasi refugium transeuntes uel heremitae stipendia. 
 Exinde intrantes interiorem heremum uenimus ad loca, de 
 qua dicitur: Terra in salsugine a malitia inhabitantium 
 in ea. Ubi uidimus raros homines cum camelos, fugientes nos, 
 (nam et in Hierusolima uidimus), homines a parte Aethiopiae,. 
 nares fissos, aures fissos, galliculas calciatos et per digitos in 
 pedes anulos missos. Requisiti, quare sic, dixerunt: \'Traianus 
 imperator Romanus signum hoc nobis dimisit.\'

Ambulantibus nobis per heremum dies V uel VI cameli 
 nobis aquam portantes, sextarium mane et sextarium sero per 
 hominem accipiebamus. Amarescente aqua illa in utres in 
 felle mittebamus in ea harenam et indulcabatur. Familia autem 
 Saracenorum uel uxores eorum uenientes de heremo, ad uiam 
 sedentes in lamentatione, et sareca missa ante se petiebant 
 panem a transeuntibus et ueniebant uiri ipsarum, adducebant 
 utres cum aqua frigida de interiore parte heremi et dabant, 
 et accipiebant sibi panes et adducebant resticulas cum radices, 
 quorum odor suauitatis super omnia aromata, nihil licentes; 
 quia anathema habebant et dies festos suos celebrabant. Populus 
 autem, qui per ipsum maiorem heremum ingrediebatur, 
 numerus duodecim milia sexcenti.

Qui perambulantes per heremum octaua decima die uenimus 
 ad locum, ubi Moyses de petra eduxit aquas. Exinde alia die 
 uenimus ad montem dei Choreb, et inde mouentes, ut ascenderemus 
 Sina, et ecce multitudo monachorum et heremitarum 
 innumerabilis cum crucis psallentes obuiauerunt nobis, qui 
 prostrati in terra adorauerunt nos, simili modo et nos facientes 
 flentes. Et introduxerunt nos in uallem inter Choreb et 
 Sina, ad cuius pede montis est fons ille, ubi Moyses uidit 
 signum rubi ardentis, in quo et oues adaquabat. Qui fons

 
 
 
 inclusus est intra monasterium, quod monasterium circumdatum 
 muris munitis, in quo sunt tres abbates, scientes linguas, 
 hoc est, latinas et graecas, syriacas et aegyptiacas et 
 bessas, uel multi interpretes singularum linguarum. In quo 
 sunt condita monachorum. Et ascendimus in monte continuo 
 milia tria, et uenimus ad locum ad speluncam, ubi absconditus 
 fuit Helias, quando fugit ante Iezabel. Ante ipsa spelunca 
 surgit fons, qui inrigat montem. Inde ascendimus 
 milia continuo tria in summum cacumen montis, in quo 
 est oratorium modicum, plus minus pedes sex in latitudine et 
 in longitudine. In quo nullus praesumit manere, sed orto 
 iam die ascendent monachi et faciunt opus dei. In quo loco 
 omnes pro deuotione barbas et capillos suos tondent et iactant, 
 ubi etiam et ego tetigi barbas.

Mons Sina petrosus, raro terram habet. In quo per circuitum 
 cellulae multae seruorum dei et in Choreb similiter et dicunt 
 esse Choreb terram mundam. Et in ipso monte in parte 
 montis habent idolum suum positum Saraceni marmoreum, 
 candidum tam quam nix. In quo etiam permanet sacerdos ipsorum 
 indutus dalmatica et pallium lineum. Quando etiam 
 uenit tempus festiuitatis ipsorum recurrente luna, antequam

 
 
 
 egrediatur luna, ad diem festum ipsorum incipit colorem mutare 
 marmor illa; mox luna introierit, quando coeperint 
 adorare, fit nigra marmor illa tamquam pice. Completo tempore 
 festiuitatis reuertitur in pristinum colorem, unde omnino 
 mirati sumus.

Inter Sina et Choreb est uallis, in qua certis temporibus 
 descendit ros de caelo, quem manna appellant et coagulatur 
 et fit tamquam granum masticis et collegitur et doleos exinde 
 plenos habent in monasterio, ipsorum et benedictionem dant 
 ampullas modicas. Nam et nobis inde dederunt sextaria quinque. 
 Ex quo etiam pro condito bibent et nobis dederunt et 
 bibimus. Nam et in ipsis montibus leo et pardus et onagri 
 et durgones, qui et capreae, et burdones, qui in montibus 
 molent, et insimul pascuntur nullusque eorum a leone laeditur 
 propter uastitatem heremi. Et quia iam se complebant dies 
 festi Saracenorum, praeco exiuit: ut, quia non subsisteret per 
 heremo reuerti, per quo ingressi sumus, alii per Aegyptum, 
 alii per Arabiam reuerterentur in sanctam ciuitatem.

De monte Sina in Arabia in ciuitatem, quae uocatur Abila, 
 sunt mansiones octo. In Abila autem descendit nauis de India 
 cum diuersis aromatibus. Nobis autem uisum est per Aegyptum 
 reuerti et uenientes in Fara ciuitatem, ubi pugnauit Moyses

 
 
 
 cum Amalec, ubi est oratorium, cuius altare positum est super 
 petras illas, quas subposuerunt Moysi oranti. In ipso loco 
 ciuitas munita muris de lateribus, locus sterilis ualde praeter 
 aquas et palmas; in qua ciuitate est episcopus. Et occurrentes 
 mulieres cum infantibus, palmas in manibus portantes et ampullas 
 cum rafanino oleo, prostratae pedibus nostris unguebant 
 plantas nostras et capita nostra, lingua Aegyptiaca psallentes 
 antifonam: \'Benedicti uos a Domino et benedictus aduentus 
 uester, osanna in excelsis.) Ipsa est terra Madian et ipsi inhabitantes 
 in ea ciuitate dicitur, quia ex familia Iethro, soceri 
 Moysi, descendunt. Octingentas condomas militantes in publico 
 cum uxoribus suis, annonas et uestes de publico accipientes 
 de Aegypto, nullum laborem habentes, quia nec habent 
 ubi, eo quod totum harena sit, et praeter singulis diebus 
 habentes singulas equas Saracenas, qui capitum paleas et hordeum, 
 de publico accipient, discurrentes cum ipsis per heremum 
 pro custodia monasteriorum et heremitarum propter insidias 
 Saracenorum, ante quorum timorem non exagitantur 
 Saraceni. Nam exeuntes de ipsa ciuitate a foris illi serant et 
 claues tollent secum. Et illi, qui sunt ab intus, similiter faciunt 
 propter insidias Saracenorum, quia nec habent, ubi exeant 
 foris, praeter caelum et harenam.

Exinde uenimus in Sochot et exinde descendimus in Magdalum, 
 etiam et ad locum ad LXXII palmas et XII fontes, 
 ubi applicuimus duos dies delectati post tanto labore et uastitate 
 heremi. In quo loco est castellum modicum, qui uocatur 
 Surandala; nihil habet intus praeter ecclesiam cum presbytero 
 suo et duo xenodochia propter transeuntes. In quo loco 
 arborem piperis uidi et ex ipso collegi. Exinde uenimus ad 
 locum, ubi filii Israhel transeuntes mare castra metati sunt. 
 Et illic similiter castellum modicum, infra se xenodochium. 
 Et inde uenimus ad locum ad ripam, ubi transierunt filii 
 Israhel. Ubi exierunt de mare, est oratorium Heliae, et transcendentes 
 in locum, ubi intrauerunt in mare, ibi est oratorium 
 Moysi. Ibi est et ciuitas modica, quae appellatur Clisma, ubi 
 etiam et de India naues ueniunt. Quo maris loco, ubi transierunt, 
 culfus exit de pelago maiore et extendit intus in 
 multis milibus, qui accessa recessa habet. Recedente mare 
 omnis praefiguratio, arma Pharaonis uel uestigia rotarum curruum 
 parent; sed et omnia arma in marmore conuersa. Illic 
 accepimus nuces plenas uirides, quae de India ueniunt, quas 
 de paradiso credunt homines esse. Cuius gratia talis est: 
 quanticumque gustauerint, satiantur.

Intus autem in pelago ipso ad milia XI est insula modica, 
 petra uiua, in qua pendent digiti molles ut carnei in modum 
 dactalorum, qui fundent unguentum, quod oleum petrinum 
 appellant, qui pro grande benedictione tollitur. Yas, quo portatur, 
 si impletus fuerit et uolueris reiterare ad tollendum, 
 iam non eum recipit nec tenet. In quo loco quanticumque 
 aegroti, maxime daemoniaci, pertingere potuerunt, omnes saluantur. 
 Quem tollentes pro benedictione non eum permittunt 
 integrum exire per Clisma, sed commiscitur cum oleo. Nam 
 si non adulteraretur, credo, quia ipsam uirtutem semper operaretur, 
 nam liquor ipsius unguenti tenet continuo per milia 
 duo. Odor quidem sulphureus. Qualisuis enim tempestas sit 
 maris, tamquam in stagnum infra liquore illo sic stat. Infra 
 ciuitatem ipsam Clisma intus in basilica uidimus locellos 
 ligneos sanctorum patrum heremitarum ultra decem et octo.

Exinde uenimus per heremum ad speluncam Pauli, hoc est 
 syriace cuba, qui fons usque hactenus rigat. Exinde iterum 
 per heremum uenimus ad catarractas Nili. Ubi ascendit aqua 
 ad signum, munitio manu facta hominis, hoc est gradus XII. 
 In proximo catarractarum ex utraque parte Nili sunt duae

 
 
 
 ciuitates, quas dicunt filias Loth fabricassent, ex quibus una 
 dicitur Babylonia. Venientes per campos Taneos uenimus in 
 Memphi ciuitate et Antinou, in qua resedebat Farao, ex qua 
 et filii Israhel exierunt. In ipsis locis sunt duodecim horrea 
 Ioseph plena.

In Memphi fuit templum, quod est modo ecclesia, cuius 
 una regia se clausit ante Dominum nostrum, quando cum beata 
 Maria illic fuit, et usque hactenus non potest aperiri. Ibi 
 enim uidimus pallium lineum, in quo est effigies Saluatoris, 
 quem dicunt tempore illo tersisset faciem suam in eo et 
 remansisset imago ipsius ibi, quae singulis temporibus adoratur. 
 Quem adorauimus et nos, sed propter splendorem non potueramus 
 intendere, quia, quantum intendebas, inmutabatur in 
 oculis tuis.

Descendentes per Aegyptum uenimus in ciuitatem Athlefi et 
 perambulauimus usque ad sanctum Mennatem, qui multas 
 uirtutes ibi operatur. Inde ascendentes in nauicula per stagnum 
 uenimus Alexandriam. In ipso stagno uidimus multitudinem 
 corcodrillorum. Alexandria ciuitas splendida, populus leuissimus, 
 sed amatores peregrinorum; haereses multae. Ibi enim 
 requiescit sanctus Athanasius, sanctus Faustus, sanctus Epimachius, 
 sanctus Antoninus, sanctus Marcus uel alia multa 
 corpora sanctorum.

Iterum uenientes in Hierusolima, ubi etiam aegrotus remansi 
 per multum tempus. Euidenter oculata fide uidi beatam Euphemiam 
 per uisionem et beatum Antonium; quomodo uenerunt. 
 sanauerunt me. Egressus de Hierusolima descendi in Ioppe. 
 Ibi iacet sancta Tabitha quae et Dorcas dicitur. Deinde ueni 
 Caesarea Philippi, quae turris Stratonis, quae et Caesarea 
 Palaestinis uocatur. In qua requiescit sanctus Pamphilus, 
 sanctus Procopius, sanctus Cornelius, ex cuius lectu benedictionem 
 tulimus. Inde per Galilaeam ascendimus et uenimus 
 Damascum. Ibi est monasterium ad miliario secundo, ubi sanctus 
 Paulus est conuersus, uicus qui uocatur rectus, in quo multae 
 fiunt uirtutes. Deinde uenimus Heliopoli, et exinde uenimus 
 Emiza, ubi est caput sancti Iohannis baptistae, qui est missus 
 in doleo uitreo, quem etiam infra doleum oculis nostris uidimus 
 et adorauimus. Exinde transeuntes per ciuitates, hoc est Larissa 
 Aristosa et Epifania, uenimus in ciuitatem splendidissimam Apamiam, 
 in qua est omnis nobilitas Syrorum.

Exeuntes de Apamia uenimus Antiochia maiore, in qua 
 requiescit sanctus Babyllas et tres paruuli, sancta Iustina et 
 sanctus Iulianus et fratres Machabei, hoc est nouem sepulchra, 
 et super uniuscuiusque sepulchrum pendent tormenta ipsorum.

 
 
 
 Exinde descendimus in Mesopotamiam in ciuitatem Chalcida. 
 Deinde uenimus in Carran, ubi natus est Abraham, et descendentes 
 nos inde uenimus in ciuitate Barbarisso, ubi requiescit 
 sanctus Bacchus, frater sancti Sergii. Deinde uenimus in 
 ciuitate Suras, per qua ciuitate media descendit fluuius Eufrata, 
 qui in ipso loco per ponte transitur. In ipsa passi sunt sanctus 
 Sergius et sanctus Bacchus, et ad duodecim milia intus 
 in heremo inter Saracenos requiescit sanctus Sergius in ciuitate 
 Tetrapyrgio.