* Probatio capitulorum quae in scripturis deificis continentur. 
 quae in uetere testamento figuraliter scripta sunt, per nouo testamento 
 spiritaliter intellegenda sunt, quae per Christum in ueritate 
 adinpleta sunt. nobis enim per Iesum Christum spiritalis intellectus 
 datus est ipso iesu: nobis quidem datum est intellegere 
 sacramenta, Dei, aliis autem in similitudinibus,

 

 
 
 
 inuenimus in euangelio cata Iohannem scriptum: lex* per Moysen 
 data est, gratia et ueritas per Iesum Christum 
 facta est. quae lex Moysi in monte Sina data est. uerum iterum 
 inuenimus scriptum: de Sion enim exiet lex, et uerbum 
 Domini ab Hierusalem. quatenus hoc intellegere debemus? 
 utrum Sina mons ubi a Deo Moysi lex data est et Sion mons unde lex 
 exiuit an unum sint an uero alter sit Sina mons et alter sit Sion 
 mons. inuenimus enim haec nomina duorum montium esse Hebreice: 
 uero Latina interpretatio nominum differet ab inuicem ostendens 
 aliud esse Sina montem et aliud montem Sion.

Haec est interpretatio de Hebreica lingua in Latinam. Sina mons 
 interpretat aeterna temptatio et odium: aeque et Sion interpretat 
 \'temptatio exacerbationis et speculatio.) uides ergo in Hebreica 
 interpretatione non sibi similare, sed neque esse unum montem, sed 
 potius duo inuicem a se differentes gratia et honore. praeterea cum dicat 
 Dauid propheta in psalmo primo: ego autem constitutus sam 
 rex ab eo super Sion montem sanctum eius adnuntians 
 imperium eius. ecce quatenus montem Sion sanctum designat. 
 unde manifestum est montem Sion esse caelestem et spiritalem et 
 Sina esse terrenum. nihil enim potest quod in terra est esse sanctum, 
 cum totus mundus facta mala a diabolo sit maculatus, dicente 
 Iesu: odit me saeculum quia et ego illum, quia mala

 

 
 
 
 facta sunt facta illius. ex qua re quicquid est in hoc saeculo 
 terreno sanctum esse non potest.,

Sion autem montem ex prophetico dicto constat esse sanctum et 
 spiritalem, in quo monte spiritus sanctus filius Dei rex constitutus 
 est, adnuntians uoluntatem et imperium Dei patris sui: et Sina montem 
 esse terrenum in arida terra constitutum, qui est in Syria Palaestina, 
 ubi est terra Iudaea, ubi est et ciuitas illa interfectrix prophetarum, 
 ante cuius portas Christus a Iudaeis crucifixus est in horto, 
 quae ciuitas dicitur Hierusalem per Esaiam prophetam spiritali uerbo 
 execrata et derelicta, nec inmerito. et Deus ex eodem monte Sina 
 terreno per Moysen adhuc in carne terrena primi hominis positum 
 populo Iudaeorum terreno et carnali legem dedit. a Deo accepit illis 
 tradendam, digitis sacris scriptam in duabus tabulis lapideis, licet 
 digitis sacris tamen digitis in figura carnis, quasi populo carnali et 
 durissimo sicut fuerunt tabulae lapideae durissimae, in quibus tabulis 
 legem acceperunt. ideo in duabus: significans ex unitate populi diuidi 
 duas partes, partem quae saluatur et partem incredulam quae perit 
 dicente angelo ad Rebeccam uxorem Isaac: duae gentes in 
 utero tuo sunt et duo populi de uentre tuo diuidentur 
 et populus populum superabit et maior seruiet minori. 
 uero Rebecca figuram portat ecclesiae, sicut Isaac uir eius 
 typum in se portabat Christi. ergo cum dicit duae gentes in

 

 
 
 
 utero tuo sunt. quia et de gentibus duas partes futuras designabat, 
 partem idololatrem perditam et partem credulam uiuentem per 
 fidem, hanc unam partem gentium designat in utero ecclesiae permanere 
 generationem in aeternum in figura Rebeccae, et partem 
 populi infidelium Iudaeorum a uentre tunc Rebeccae diuidi et separari 
 a natiuitate ecclesiae. haec fuit praefiguratio in Geneseos per angelo 
 spiritaliter adnuntiata. haec uero nomina eorum montium talem 
 habent interpretationem in lingua Latina, demonstrans ueritatem,, qui 
 sint hi duo montes Sina uel nunc Sion: quod quidem post paulum 
 dicturi sumus. ita enim hanc ueritatis interpretationem probauimus de 
 principio generis humani uenientem. ita enim Deus omnipotens ab 
 initio mundi et deinceps omni homini nascent * • de tempus et factum 
 nomina a parentibus suis accipiebant: non quidem ex se, sed a Deo 
 mente inpellebantur, qui antequam fiant praescius est futurorum, 
 quales post crementum aetatis suae futuri essent, posteriore tempore 
 uegeti in nominibus Hebreicis designati habentur, quid singulis futurum 
 esset, interpretatio nominum designabat ueritatem: sicuti tunc 
 temporis in Patriarchis conpletum est, secundum primi hominis carnem 
 a terrae limo esse. ex ipso protoplasto probamus ueritatem.

Nomen accepit a Deo. Hebreicum Adam in Latino interpretat terra 
 caro facta, eo quod ex quattuor cardinibus orbis terrarum pugno

 
 
 
 conprehendit, meat scriptum est: palmo mensus sum caelum 
 et pugno conprehendi terram et confinxi hominem ex 
 omni limo terrae: ad imaginem Dei feci illum. oportuit 
 illum ex his quattuor cardinibus orbis terrae nomen in se portare 
 Adam: inuenimus in scripturis, per singulos cardines orbis terrae 
 esse a conditore mundi quattuor stellas constitutas in singulis cardinibus. 
 prima stella orientalis dicitur anatole, secunda occidentalis dysis, 
 tertia stella aquilonis arctus, quarta stella meridiana dicitur mesembrion. 
 ex nominibus stellarum numero quattuor de singulis stellarum 
 nominibus tolle singulas litteras principales, de stella anatole a, de 
 stella dysis fi , de stella arctos a, de stella mesembrion fi : in his 
 quattuor litteris cardinalibus habes nomen adap . nam et in numero 
 certo per quattuor litteras Graecas nomen designatur alllp : ita 
 a fita d xlaaaQa a fxla fi τεϭϭαϱϰοντα faciet numerum XLV]. 
 hic numerus XLVI passionem carnis Adae designat, quam Adae 
 carnem in se figuralem Christus portauit et eam in ligno suspendit. 
 quae caro dominica a Deo patre Iesu uocita est: spiritus sanctus qui 
 de caelo descendit Christus, id est unctus Dei uiui Deo uocitus est, 
 spiritus carni mixtus Iesus Christus. hic ergo numerus quadragesimus 
 sextus passionem declarat, eo quod sexto millesimo anno hora sexta 
 passus, resurgens a mortuis quadragesimo die in caelis ascendit: uel

 

 
 
 
 quia Salomon quadraginta sex annis templum Deo fabricauerit, in 
 cuius templi similitudinem Iesus carnem suam esse dixit, dicens 
 Pharisaeis: destringite fanum istum et ego in tribus diebus 
 excitabo illum. et Pharisaei dicebant: quadraginta 
 sex annis aedificatum est fanum istud et hic in tribus 
 diebus suscitabit illum? dic.ebat autem Iesus fanum 
 de corpore suo.

Deinde Abel filius Adae nomen accepit Hebreicum, designans fratria 
 interfectionem et parentorum luctum. item Enoch qui ante diluuium 
 Deo iustus conplacuit et ideo de isto mundo in carnis suae natiuitate 
 uiuus translatus est in loco ubi Deus scit: ex quo loco consummatione 
 mundi innouari habet in hoc mundo, unde et translatus est ad confundendum 
 et reuincendum antichristum: a quo interfecti martyria 
 sua conplebunt, uiuentes in aeternum in saecula saeculorum. et ideo 
 Enoch interpretat \'innouatus\' deinde Iob iustus, qui ante diem iudicii 
 meruit uoce iudicis laudari, et ideo deuicto diabolo et superato 
 Iob interpretat \'carissimus Dei\\ aeque et Abraham in sua natiuitate 
 s parentibus suis Abram uocitus est, temptatus uero a Deo fidelis 
 inuentus est et a Deo benedictus pater multarum gentium constitutus 
 est: et ideo inmutato a Deo nomine Abraham uocitus est, interpretat 
 \'pater multorum populorum\'.

Ecce interim de multis probationibus pauca diximus, ut ad dnoram 
 montium nomina peruenientes interpretationes eorum montium nomina 
 probemus, qualiter designata sint ad nostram instructionem, ut

 

 
 
 
 ex hac interpretatione nominum intellegamus montem Sina esse 
 terrenum et montem Sion esse caelestem. spiritaliter interpretat Sina 
 ctemptatio aeterna et odium\', et mons Sion ctemptatio exacerbationis et 
 speculatio,\' ita intellegitur cum dicit {montem] Sina ctemptatio aeterna 
 et odium\', eo quod ex eo monte Moyses legem acceperit populos 
 durissimo et contumaci. per quam legem temptati a Deo aeterno et 
 inuenti sunt non posse eandem legem sustinere in perpetuum, exinde 
 Deo in odio conuersi sunt. ideo in nomine montis Sina unde legem 
 acceperant interpretatio nominis designauit populum temptatum a Deo 
 et in aeterno odio esse conuersos: ideo dicit Sina ctemptatio aeterna 
 et odium\\ inuenimus enim in scripturis eos esse a Deo temptatos ita 
 positum dicente Domino ad Moysen: exeat populus iste et 
 colligant sibi diurnum in diem, et temptabo eos an 
 possint legem meam sustinere an non. et temptati a Deo 
 per legem inuenti sunt ab ea lege alieni. exinde Deo in odio aeterno 
 conuersi sunt et conpleta est interpretatio Sina manifesta. uero et 
 Moysen, per quo eos Deus per legem temptauit, in Latino interpretat 
 similiter, Moyses temptatio Dei et inuentio\\ per quo temptati a Deo 
 inuenti sunt alieni a legis obseruatione, ideo in aeternum Deo in odio 
 conuersi sunt. hunc odium in ipso genere Iudaeorum scriptum inuenimus 
 dicente Isaac de duobus filiis suis Esau maiore et Iacob minore: 
 Iacob dilexi, Esau autem odio habui. Esau uero maior 
 pilosus fuit totus, inquit, quasi corium pilosum, in 
 figura populi maioris in inpietate delictorum suorum constituti. et

 

 
 
 
 Iacob fuit lenis et minor, in figura populi nouellioris, qui ex 
 dictoaudientia per credulitatis fidem ex aspredine saeculi in lenitatem 
 conuersus est ad Christum Dominum et Dei filium.

Ecce probauimos per scripturarum fidem maiorem populum et uetustiorem 
 esse Deo in odio conuersos secundum interpretationem montis 
 Sina dicentis (temptatio aeterna et odium). aeque et Sion mons ita interpretat 
 \'temptatio exacerbationis et speculatio). haec uero interpretatio 
 Latina ligni sacri passionem designat dicente Salomone de ipsam 
 passionem Dominicam: contumelia et tormento interrogemus 
 illum, ut sciamus reuerentiam illius et probemus patientiam 
 ipsius et temptemus quae euentura sunt illi. 
 si enim uere filius Dei est, suscipiet illum, et liberabit 
 illum de manibus contrariorum: morte turpissima 
 condemnemus illum. haec cogitauerunt et errauerunt: 
 excaecauit illos malitia ipsorum et non intellexerunt 
 sacramentum Dei. ecce temptatores Iudaeos. item scriptum est: 
 et temptauerunt Dominum in loco inaquoso. speculum 
 uero altitudinem ligni declarat dicente Salomone: posuerunt me 
 uelut custodiam pomarii, eo quod in horto in ligno confixus 
 inter duos latrones pependit. et de altitudine ligni ambos 
 speculabatur in figura duorum populorum malefactorum, gentes 
 in saecula mala facta iacentes et Iudaeos interfectores prophetarum. 
 hi sunt duo populi malefactores, quorum figuram in se portabant 
 duo latrones, inter quibus pependit innocens: unus blasphemabat,

 

 
 
 
 alius uero confessus est, quia innocens iniuriam patitur. Iesus autem 
 ambos speculabatur de ligno speculatorio blasphemum et confessorem, 
 confessorem saluauit et blasphemum perdidit, sicuti de duos populos 
 fecit.

Persecutores derelicti, qui in aeternae mortis sententia sibi non 
 crediderint, si sic de saeculo exierint, perient: gentes autem ad se conuersae 
 fidem sibi habentes, quia filius Dei est, saluati uiuebunt in aeterna 
 saecula saeculorum cum imperatorem et regem suum. uero in ipsa 
 passione pendens in ligno duas partes populi prospiciens speculabatur de 
 alto ligno, partem populi qui uiderant uirtutes eius mirabiles et deificas, 
 patientem illum iniuriam dolentes plorabant: alii uero Iudaei inridentes 
 de harundine caput ei quassabant, blasphemantes et dicentes: 
 aue rex Iudaeorum, ubi est pater tuus? ueniat et eliberet 
 te de cruce. exinde exacerbatus pater fecit caelum patefactum, 
 et tonitrua facta sunt [et tenebrae] insustinibiles, terra commota 
 est, patefacta sunt sepulcra et corpora foras a se misit, uelum 
 templi scissum est et a tanto fragore caeli et terrae motu omnes qui 
 stabant ante lignum alii dolentes alii uero blasphemantes inludentes 
 prostrati in faciem iacuerunt trementes tamquam mortui. tunc Iudaei. 
 intellexerunt se offendisse Deum et in luctum conuersi sunt, et fuit 
 exacerbatio. eo enim tempore quo in ligno confixus pependit dies 
 fuerunt azimorum, qui sunt dies festi Iudaeorum. eo die metuentes

 

 
 
 
 factum esse terrae motum et caeli fragorem prostrati facie in terra 
 plangentes in luctum conuersi sunt, et in ipsam suam passionem inpleuit 
 propheticum dictum: et conuertam dies festos eorum in 
 luctum et cantica eorum in lamentationem. ante enim 
 cum captiui detenti essent a Babylones, dicebant illis Babylones: 
 cantate nobis cantica de canticis Sion, et Iudaei lamentantes 
 captiuitatem suam dicebant ad Babylones ut diximus lamentantes 
 se: quomodo cantabimus canticum Domini in 
 terra aliena. \'

Ecce quatenus conpleta est interpretatio montis Sion \'temptatio 
 exacerbationis et speculatio. unde manifestum est Sion montem ligni 
 sacri regnum esse in sanctitate iustificatum dicente Dauid: adnuntiate 
 regnum Dei in gentibus, quia Dominus regnauit 
 de ligno et transiuit in gentibus. de quo regno ligni regalis 
 idem propheta dicit: ego autem dico nobis: constitutus 
 sum rex ab eo super Sion montem sanctum eius, adnuntians 
 imperium eius. quem dictum propheti cum per Pontio 
 Pilato in suam passionem pendens in ligno conpleuit, Pontius 
 Pilatus impulita mente a Deo accepit tabulam et titulum et scripsit 
 tribus linguis hebreice graece et latine: IESVS. NAZARENVS. BEX. 
 IVDAEORVM et in capite ligni clauis tabulam cum nomen regis 
 Iudaeorum confixit et manifestauit propheticum dictum eo quod

 

 

 

 
 
 
 spiritaliter mons Sion crux est quae est uirtus Dei apostolo Paulo dicente: 
 crux Christi non credentibus stultitia est, credentibus 
 autem uirtus Dei crux est, et iterum dicit: nos autem 
 adnuntiamus uobis Christum; et hunc crucifixum, Iudaeis 
 quidem scandalum, gentibus autem stultitiam 
 ipsis autem uocitis Iudaeis et Graecis Dei uirtus et 
 Dei sapientia. sic uerum et alius propheta declarat lignum passionis 
 Dominicae esse montem Sion sanctum, in spiritu ita dicit: quis 
 ascendet in montem Domini, et quis stabit in loco 
 sancto eius? innocens manibus et mundo corda dextra 
 laeuaque extensis clauis fixis innocentiam demonstrans. 
 ideo dicit innocens manibus et mundus corda. qui non 
 accepit in uano animam suam et non iurauit subdole 
 proximo suo, a Domino suo hic accipiet benedictionem 
 et misericordiam a Deo salutari suo. omnis passio hominum 
 in terra cadet, haec sola passio crucis stantem demonstrat: unde 
 uerum dicimus montem sanctum lignum esse passionis. inde innocens 
 manibus et mundus corda: hoc dicto prophetico Iudaeos redarguebat 
 qui Moysen praeponent Christo domino illius, eo quod Moyses cum in 
 montem Sina ascendisset, ut legem Iudaeis acciperet, innocens manibus 
 et mundo corde non fuit. nec ore enim mundus nec.. sed 
 corde, eo quod Aegyptium calce percusserit in Aegypto et mortiferatum

 

 
 
 
 manibus suis eum in harena obruent: Christus autem in montem 
 sanctum ascendit lignum regni sui, ut moreretur a Iudaeis, quam quod 
 ipse aliquem hominum mortiferaret, nisi solum diabolum inimicum 
 generi humano. exinde ascendens in montem innocens et mundus 
 corde, et ideo propheta dicit: quis ascendet in montem Domini 
 et quis stabit in loco sancto eius? innocens manibus 
 et cetera, et declarauit montem Sion sanctum esse crucem 
 sanctam dicente aeque propheta: de Sion exiet lex, et uerbum 
 Domini ab Hierusalem. lex christianorum crux est 
 sancta Christi filii Dei uiui dicente aeque propheta: lex tua in 
 medio uentris mei. percussus in lateris uentre de latere sanguis 
 aqua mixtus profusus afluebat, unde sibi ecclesiam sanctam 
 fabricauit, in quam legem passionis suae consecrabat dicente ipso: 
 qui sitit, ueniat et bibat. qui credit in me, flumina de 
 uentre eius fluebunt aquae uiuae. item in psalmis: et 
 erit uelut lignum quod plantatum est secus decursus 
 aquarum, quod fructum suum dabit in tempore suo. 
 ecce uerbum propheticum fructum resurrectionis die tertio spiritaliter 
 intellegendum dicentis: de Sion enim exiet lex, hoc est de 
 ligno regali, et uerbum Domini ab Hierusalem, quae est 
 ecclesia. 
 
 Caro ligno confixa emisit uerbum dominicum dicens: Heli, Heli.

et adinpletum est propheticum spiritale ante dictum: de Sion

 

 

 
 
 
 exiet lex, et uerbum Domini ab Hierusalem. dicit Hierusalem 
 de caelo descendentem nonam ciuitatem, quadratam per 
 quattuor euangelia, habens duodecim fundamenta duodecim. prophetarum 
 et duodecim portas duodecim apostolorum: per quorum 
 adnuntiationem christiani in hanc ciuitatem sanctam et nonam introierunt, 
 quae spiritalis est ecclesia.

Ecce probauimus per omnium scripturarum deificarum fidem duo 
 montes Sina in terra et Sion in caelo duorum testamentorum portare 
 figuram, ueteris Sina et noui Sion: ex quibus duobus montibus, uidelicet 
 duobus testamentis posteriori tempore demonstratos et depalatos 
 duos populos, ueterem et priorem Iudaeorum et nonum et posteriorem 
 populum christianorum: Iudaeos terrenos quibus terra promissa 
 a Deo (acceperunt carnales) et christianos caelestes quibus 
 regna caelorum a Deo promissa (accepturi sunt in futuro saeculo). 
 caro enim christianorum spiritalis et inmortalis erit.

Aliam probationem ueritatis scripturis positam t ex ea ueritatem caelestem 
 spiritalem. facimus figuratam comparationem de huius mundi 
 conuersu. diximus enim montis sancti Sion quod lignum regalem et 
 sacrum habere interpretationem de Hebreico in Graeco uel in Latino 
 \' temptatio exacerbationis et speculatio, eo quod de ligno speculabatur 
 ante se stantes bonos et malos.

Ita inuenimus ipsum saluatorem per Salomonem speculum inmaculatum 
 patris esse dictum, eo quod sanctus spiritus Dei filius

 

 
 
 
 geminatur se uideat, pater in filio et filius in patre utrosque se in se uident: 
 ideo speculus inmaculatus. nam et nos qui illi credimus 
 Christum in nobis tamquam in speculo uidemus ipso nos instruente 
 et monente in epistula Iohannis discipuli sui ad populum: ita me 
 in nobis uidete, quomodo quis uestrum se uidet in 
 aquam aut in speculum, et confirmauit Salomonicum dictum de se 
 dicentem: quis est speculus immaculatus patris. 
 
 Vero etiam et uitem ueram se esse dixit, patrem suum agricolam.

si ergo Christus uitis est uera, utique constat quia et nos qui in illo 
 credimus et ipsum induimus sumus uitis uera quae est in uinea dominica, 
 et Christus custos uineae suae dicente Salomone: posuerunt 
 me custodem in uineam. inuenimus uero in conuersu huius 
 mundi in similitudinem spiritalem figuraliter esse uineam habentem 
 dominum et possessorem suum. uero tempore maturo prope dies uindemiarum 
 ponunt in mediam uineam custodem puerum in alto ligno 
 media uinea confixo et in eo ligno faciunt speculum quadratum de harundinibus 
 quassatis et per singula latera quadraturae speculi faciunt 
 cauerna terna, quae fiunt cauerna duodecim: per quam quadraturam 
 cauernorum custos puer omnem uineam perspiciens custodiat cantans, 
 ne uiator ingrediens uineam dominicam sibi adsignatam uexet uel

 

 
 
 
 fures uiam uineae uestigent. quod si inportunus fur egens in uineam 
 uoluerit introire et uuam demere, illic puer sollicitus de uinea sua 
 deintus de speculo dat uocem maledicens et comminans, ne in uineam 
 uiator fur audeat accedere dicens: rectum ambula. fur autem timens 
 uocem pueri sibi comminantem refugit de uinea, speculum uidet, 
 uocem audit, puerum intus in speculo sibi comminantem non uidet, 
 timens post uiam suam uadit.

Hic conuersus saecularis similatns gratiae spiritali. ita est enim 
 et in populo deifico, sicut in uinea terrena. uinea dominica et spiritalis 
 plebs est christianorum, quae custoditur iusso Dei patris a 
 puero Christo in ligni speculum. exaltatum. quod si uiator diabolus 
 perambulans uiam saecularem si ausus fuerit de uinea spiritale hominem 
 de plebe dominica separare et uexare, statim a puero caeleste 
 correptus et flagris spiritalibus emendatus exulans ad centesimum 
 effugit in locis aridis et desertis. hic custos est puer filius dominicus, 
 qui uineam suam sibi a patre commendatam saluandam tenet et 
 reseruandam: de quo Esaias propheta cecinit dicens: ecce puer 
 meus filius meus dilectissimus, ponam super eum 
 spiritum meum, et iudicium gentibus nuntiabit: non

 

 
 
 
 clamabit neque contendet. harundinem quassatam non 
 confringet et linum fumigans non conlocabit, quoadusque 
 expellat in contentione iudicium: et in 
 nomine eius gentes credant.