Secundus hic arreptae expositionis labor nostrae seriem
translationis expediet, in qua quidem uereor ne subierim fidi
interpretis culpam, cum uerhum uerbo expressum comparatum-
que reddiderim, cuius incepti ratio est quod in his scriptis
in quibus rerum cognitio quaeritur, non luculentae orationis
 
lepos, sed incorrupta ueritas exprimenda est. quocirca mul-
tum profecisse uideor, si philosophiae libris Latina oratione
compositis per integerrimae translationis sinceritatem nihil in
Graecorum litteris amplius desideretur, et quoniam humanis
animis excellentissimum bonum philosophiae comparatum est,
 
 
 
 
ut uia et filo quodam procedat oratio, ex animae ipsius effi-
cientiis ordiendum est. triplex omnino animae uis in uegetandis
corporibus deprehenditur, quarum una quidem uitam corpori
subministrat, ut nascendo crescat alendoque subsistat, alia
uero sentiendi iudicium praebet, tertia ui mentis et ratione
 
subnixa est. quarum quidem primae id officium est, ut creandis,
nutriendis alendisque corporibus praesto sit, nullum uero rati-
onis praestet sensusue iudicium. haec autem est herbarum
atque arborum et quicquid terrae radicitus adfixum tenetur,
secunda uero composita atque coniuncta est ac primam sibi
 
sumens et in partem constituens uarium de rebus capere
potest ac multiforme iudicium. omne enim animal quod sensu
uiget, idem et nascitur et nutritur et alitur, sensus uero
diuersi sunt et usque ad quinarium numerum crescunt, itaque
quicquid tantum alitur, non etiam sentit, quicquid uero sentire
 
potest, ei prima quoque animae uis, nascendi scilicet atque
nutriendi, probatur esse subiecta. quibus uero sensus adest,
non tantum eas rerum capiunt formas quibus sensibili corpore
feriuntur praesente, sed abscedente quoque sensu sensibili-
busque sepositis cognitarum sensu formarum imagines tenent
 
memoriamque conficiunt, et prout quodque animal ualet, lon-
gius breuiusque custodit, sed eas imaginationes confusas atque
ineuidentes sumunt, ut nihil ex earum coniunctione ac compo-
 
 
sitione efficere possint, atque idcirco meminisse quidem possunt,
nec aeque omnia, admissa uero obliuione memoriam recolli-
gere ac reuocare non possunt, futuri uero his nulla cognitio
est. sed uis animae tertia, quae secum priores alendi ac sen-
 
tiendi trahit hisque uelut famulis atque oboedientibus utitur,
eadem tota in ratione constituta est eaque uel in rerum prae-
sentium firmissima conceptione uel in absentium intellegentia
uel in ignotarum inquisitione uersatur. haec tantum humano
generi praesto est, quae non solum sensus iraaginationesque
 
perfectas et non inconditas capit, sed etiam pleno actu intel-
legentiae quod imaginatio suggessit, explicat atque confirmat,
itaque, ut dictum est, huic diuinae naturae non ea tantum
cognitione sufficiunt quae subiecta sensibus comprehendit,
uerum etiam et insensibilibus imaginatione concepta et absen-
 
tibus rebus nomina indere potest et quod intellegentiae ratione
comprehendit, uocabulorura quoque positionibus aperit, illud
quoque ei naturae proprium est, ut per ea quae sibi nota sunt
ignota uestiget et non solum unum quodque an sit, sed quid
sit etiam et quale sit nec non cur sit, optet agnoscere, quam
 
triplicis animae uim sola, ut dictum est, hominum natura sor-
tita est. cuius animae uis intellegentiae motibus non caret,
quia in his quattuor propriae uim rationis exercet, aut enim
aliquid an sit inquirit aut si esse constiterit, quid sit addubitat,
quodsi etiam utriusque scientiam ratione possidet, quale sit
 
 
unum quodque uestigat atque in eo cetera accidentium momenta
perquirit, quibus cognitis cur ita sit quaeritur et ratione nihilo
minus uestigatur.

Cum igitur hic actus sit humani animi, ut semper aut
in <rerum> praesentium comprehensione aut in absentium intel-
 
 
legentia aut in ignotarum inquisitione | atque inuentione uer-
setur, duo sunt in quibus omnem operam uis animae ratio-
cinantis inpendit, unum quidem, ut rerum naturas certa inqui-
sitionis ratione cognoscat, alterum uero, ut ad scientiam prius
ueniat quod post grauitas moralis exerceat, quibus inquirendis
 
permulta esse necesse est, quae uestigantem animum a recti
itinere non minimum progressione deducant, ut in multis euenit
Epicuro, qui atomis mundum consistere putat et honestum
uoluptate metitur, hoc autem idcirco huic atque aliis accidisse
manifestum est, quoniam per imperitiam disputandi quicquid
 
ratiocinatione comprehenderant, hoc in res quoque ipsas euenire
arbitrabantur, hic uero magnus est error; neque enim sese ut
in numeris, ita etiam in ratiocinationibus habet, in numeris
enim quicquid in digitis recte computantis euenerit, id sine
dubio in res quoque ipsas necesse est euenire, ut si ex calculo
 
centum esse contigerit, centum quoque res illi numero sub-
iectas esse necesse est. hoc uero non aeque in disputatione
seruatur; neque enim quicquid sermonum decursus inuenerit,
 
 
id natura quoque fixura tenetur, quare necesse erat eos falli
qui abiecta scientia disputandi de rerum natura perquirerent,
nisi enim prius ad scientiam uenerit quae ratiocinatio ueram
teneat disputandi semitam, quae ueri similem, et agnoscere quae
 
fida, quae possit esse suspecta, rerum incorrupta ueritas ex
ratiocinatione non potest inueniri. cum igitur ueteres saepe
multis lapsi erroribus falsa quaedam et sibimet contraria in
disputatione colligerent atque id fieri inpossibile uideretur, ut
de eadem re contraria conclusione facta utraque essent uera quae
 
sibi dissentiens ratiocinatio conclusisset, cuique ratiocinationi
credi oporteret, esset ambiguum, uisum est prius disputationis
ipsius ueram atque integram considerare naturam, qua cognita
tum illud quoque quod per disputationem inueniretur, an uere
comprehensum esset, posset intellegi, hinc igitur profecta est
 
logicae peritia disciplinae, quae disputandi modos atque ipsas
ratiocinationes internoscendi uias parat, ut quae ratiocinatio
nunc quidem falsa, nunc autem uera sit, quae uero semper
falsa, quae numquam falsa, possit agnosci, huius autem uis
duplex esse perpenditur, una quidem in inueniendo, altera in
 
iudicando. quod Marcus etiam Tullius in eo libro cui Topica
titulus est, euidenter expressit dicens; Cum omnis ratio
diligens disserendi duas habeat partes, unam inue-
niendi, alteram iudicandi, utriusque princeps,
ut mihi quidem uidetur, Aristoteles fuit. Stoici
 
 
 
autem in altera elaborauerunt; iudicandi enim
uias diligenter persecuti sunt ea scientia quam
 διαλεκτικήν appellant, inueniendi artem, quae τοπική 
dicitur quaeque ad usum potior erat et ordine
naturae certe prior, totam reliquerunt, nos autem
 
quoniam in utraque summa utilitas est et utram-
que, si erit otium, persequi cogitamus, ab ea quae
prima est, ordiemur, cum igitur tantus huius considera-
tionis fructus sit, danda est huic tam sollertissimae disci-
plinae tota mentis intentio, ut primis firmati in disputandi
 
ueritate uestigiis facile ad rerum ipsarum certam comprehen-
sionem uenire possimus.

Et quoniam qui sit ortus logicae disciplinae praediximus,
reliquum uidetur adiungere, an omnino pars quaedam sit
philosophiae an ut quibusdam placet, supellex atque instru-
 
mentum, per quod philosophia cognitionem rerum naturamque
deprehendat, cuius quidem rei has e contrario uideo esse sen-
tentias. hi enim qui partem philosophiae putant logicam con-
siderationem, his fere argumentis utuntur, dicentes philoso-
phiam indubitanter habere partes speculatiuam atque actiuam.
 
de hac tertia rationali quaeritur an sit in parte ponenda, sed
eam quoque partem esse philosophiae non potest dubitari,
nam sicut de naturalibus ceterisque sub speculatiua positis
solius philosophiae uestigatio est itemque de moralibus ac
 
 
reliquis quae sub actiuam partem cadunt, sola philosophia
perpendit, ita quoque de hac parte tractatus, id est de his
quae logicae subiecta sunt, sola philosophia iudicat. quodsi
speculatiua atque actiua idcirco philosophiae partes sunt, quia
 
de his philosophia sola pertractat, propter eandem causam erit
logica philosophiae pars, quoniam philosophiae soli haec dis-
putandi materia subiecta est. iam uero inquiunt : cum in his
tribus philosophia uersetur cumque actiuam et speculatiuam
consideratio|nem subiecta discernant, quod illa de rerum naturis,
 
 
haec de moribus quaerit, non dubium est quin logica disci-
plina a naturali atque morali suae materiae proprietate di-
stincta sit. est enim logicae tractatus de propositionibus atque
syllogismis et ceteris huiusmodi, quod neque ea quae non de
oratione, sed de rebus speculatur neque actiua pars, quae de
 
moribus inuigilat, aeque praestare potest, quodsi in his tribus,
id est speculatiua, actiua atque rationali, philosophia consistit,
quae proprio triplicique a se fine disiuncta sunt, cum specula-
tiua et actiua philosophia partes esse dicuntur, non dubium
est quin rationalis quoque philosophia pars esse conuincatur.
 
qui uero non partem, sed philosophiae instrumentum putant,
haec fere afferant argumenta, non esse inquiunt similem logicae
finem speculatiuae atque actiuae partis extremo, utraque enim
illarum ad suum proprium terminum spectat, ut speculatiua
 
 
quidem rerum cognitionem, actiua uero mores atque instituta
perficiat, neque altera refertur ad alteram, logicae uero finis
esse non potest absolutus, sed quodammodo cum reliquis
duabus partibus colligatus atque constrictus est. quid enim
est in logica disciplina quod suo merito debeat optari, nisi
 
quod propter inuestigationem rerum huius effectio artis inuenta
est? scire enim quemadmodum argumentatio concludatur uel
quae uera sit, quae ueri similis, ad hoc scilicet tendit, ut uel
ad rerum cognitionem referatur haec scientia rationum uel ad
inuenienda ea quae in exercitium moralitatis adducta beatitu-
 
dinem pariunt. atque ideo quoniam speculatiuae atque actiuae
suus certusque finis est, logicae autem ad duas reliquas partes
refertur extremum, manifestum est non eam esse philosophiae
partem, sed potius instrumentum, sunt uero plura quae ex
alterutra parte dicantur, quorum nos ea quae dicta sunt
 
strictim notasse sufficiat. Hanc litem uero tali ratione dis-
cernimus. nihil quippe dicimus impedire, ut eadem logica partis
uice simul instrumentique fungatur officio, quoniam enim ipsa
suum retinet finem isque finis a sola philosophia, consideratur,
pars philosophiae esse ponenda est, quoniam uero finis ille
 
logicae quem sola speculatur philosophia, ad alias eius partes
suam operam pollicetur, instrumentum esse philosophiae non
negamus; est autem finis logicae inuentio iudiciumque rati-
onum. quod scilicet non esse mirum uidebitur, quod eadem
pars, eadem quoddam ponitur instrumentum, si ad partes
 
corporis animum reducamus, quibus et fit aliquid, ut his quasi
quibusdam instrumentis utamur, et in toto tamen corpore par-
tium obtinent locum, manus enim ad tractandum, oculi ad
 
 
uidendum, ceteraeque corporis partes proprium quoddam uidentur
habere officium, quod tamen si ad totius utilitatem corporis
referatur, instrumenta quaedam corporis esse deprehenduntur
quae etiam partes esse nullus abnuerit, ita quoque logica
 
disciplina pars quidem philosophiae est, quoniam eius philo-
sophia sola magistra est, supellex uero, quod per eam inqui-
sita philosophiae ueritas uestigatur.

Sed quoniam, quantum mihi quoque breuitas succincta
largita est, ortum logicae et quid ipsa logica esset explicui,
 
nunc de eo nobis libro pauca dicenda sunt quem in praesens
sumpsimus exponendum, titulo enim proponit Porphyrius intro-
ductionem se in Aristotelis Praedicamenta conscribere, quid
uero ualeat haec introductio uel ad quid lectoris animum
praeparet, breuiter explicabo. Aristoteles enim librum qui De
 
decem praedicamentis inscribitur hac intentione composuit, ut
infinitas rerum diuersitates quae sub scientiam cadere non
possent, paucitate generum comprehenderet, atque ita quod
per incomprehensibilem multitudinem sub disciplinam uenire
non poterat, per generum, ut dictum est, paucitatem animo
 
fieret scientiaeque subiectum. decem igitur genera rerum esse
omnium considerauit, id est unam substantiam et accidentia
nouem, quae sunt qualitas, quantitas, relatio, ubi, quando,
facere et pati, situs, habere, quae quoniam genera essent su-
prema et quibus nullum aliud superponi genus posset, omnem
 
necesse est multitudinem rerum horum decem generum spe-
 
 
cies inueniri. quae quidem genera a se omnibus differentiis
distributa sunt nec quicquam uidentur habere commune nisi
 
tantum nomen, quoniam omnia | esse praedicantur. quippe sub-
stantia est, qualitas est, quantitas est, et de aliis omnibus
‘est’ uerbum communiter praedicatur, sed non est eorum
 
communis una substantia uel natura, sed tantum nomen. itaque
decem genera ab Aristotele reperta omnibus a se differentiis
distributa sunt. sed quae aliquibus differentiis disiunguntur,
necesse est ut habeant proprium quiddam quod ea in singu-
larem solitariamque uindicet formam. non est autem idem
 
proprium quod accidens. accidentia enim et uenire et abesse
possunt, propria ita sunt insita, ut absque his quorum sunt
propria, esse non possint. quae cum ita sint cumque Aristo-
teles decem rerum genera repperisset, quae uel intellegendo
mens caperet uel loquendo disputator efferret - quicquid
 
enim intellectu capimus, id ad alterum sermone uulgamus —,
euenit ut ad horum decem praedicamentorum intellegentiam
quinque harum rerum tractatus incurreret, scilicet generis,
speciei, differentiae, proprii, accidentis. generis quidem, quoniam
oportet ante praediscere quid sit genus, ut decem illa quae
 
Aristoteles ceteris anteposuit rebus, genera esse possimus
agnoscere, speciei uero cognitio plurimum ualet, ut quae
cuiusque generis sit species, possit agnosci. si enim quid sit
species intellegimus, nihil impediti errore turbamur. fieri enim
potest, ut per speciei inscientiam saepe quantitatis species in
 
relatione ponamus et cuiuslibet primi generis species alteri cui-
 
 
libet generi subdamus atque ita fiat permixta rerum atque
indiscreta confusio; quod ne accidat, quae sit natura speciei
ante noscendum est. nec uero in hoc tantum prodest speciei
cognoscenda natura, ne priorum generum species inuicem per-
 
mutemus, uerum etiam ut in eodem quolibet genere proximas
species generi nouerimus eligere, ut ne substantiae mox animal
dicamus esse speciem potius quam corpus aut corporis homi-
nem potius quam animatum corpus, at uero differentiarum
scientia in his maximum retinet locum, qui enim omnino
 
qualitatem a substantia uel cetera a se genera distare cogno-
scimus, nisi eorum differentias uiderimus? quomodo autem
discernere eorum differentias possumus, si quid ipsa sit diffe-
rentia nesciamus? nec hunc solum nobis inscientia differentiae
offundit errorem, uerum etiam specierum quoque tollit omne
 
iudicium. nam omnes species differentiae informant, ignorata
differentia species quoque necesse est ignorari, quomodo uero
fieri potest, ut quamlibet differentiam possimus agnoscere, si
omnino quae sit nominis huius significatio nesciamus? iam
nero proprii tantus usus est, ut Aristoteles quoque singulorum
 
praedicamentorum propria perquisiuerit. quae propria esse quis
deprehenderit, antequam quid omnino sit proprium discat? nec
in his tantum propriis haec cognitio ualet quae singulis nomi-
nibus efferuntur, ut hominis risibile, uerum etiam in his quae in
locum definitionis adhibentur, omnia enim propria rem subrectam
 
quodam termino descriptionis includunt, quod suo quoque loco
 
 
 
oportunius commemorabo, accidentis quoque cognitio quantum
afferat, quis dubitare queat, cum uideat inter decem praedica-
menta nouem accidentis naturas? quae quomodo accidentia
esse putabimus, si omnino quid sit accidens ignoremus, cum
praesertim nec differentiarum nec proprii scientia nota sit, nisi
 
accidentis naturam firmissima consideratione teneamus? fieri
enim potest, ut differentiae loco uel proprii per inscientiam
accidens apponatur, quod esse uitiosissimum etiam definitiones
probant, quae cum ipsae ex differentiis constent et fiant unius
cuiusque definitiones propriae, accidens tamen non uidentur
 
admittere. Cum igitur Aristoteles rerum genera collegisset,
quae nimirum diuersas sub se species continerent, quae species
nuraquam diuersae forent, nisi differentiis segregarentur, cum-
que omnia in substantiam atque accidens, accidens uero in
alia nouem praedicamenta soluisset cumque aliquorum praedi-
 
camentorum fere sit propria persecutus, de his ipsis quidem
praedicamentis docuit, quid uero esset genus, quid species,
quid differentia, quid illud accidens, de quo nunc dicendum
est, uel quid proprium, uelut nota praeteriit, ne igitur ad
Praedicamenta Aristotelis uenientes, quid significaret unum
 
 
quodque eorum quae superius dicta sunt ignora|rent, hunc
librum Porphyrius de earum quinque rerum cognitione per-
scripsit, quo perspecto et considerato quid unum quodque
eorum quae supra praeposuit designaret, facilior intellectus ea
quae ab Aristotele proponerentur addisceret.

Haec quidem intentio est huius libri, quem Porphyrius
ad introductionem Praedicamentorum se conscripsisse ipsa, ut
 
 
dictum est, tituli inscriptione signauit, sed licet ad hoc unum
huius libri referatur intentio, non tamen simplex eius utilitas
est, uerum multiplex et in maxima quaeque diffusa est. quam
idem Porphyrius in principio huius libri commemorat dicens; 
							 
Cum sit necessarium, Chrysaori, et ad eam quae
est apud Aristotelem praedicamentorum doctri-
nam, nosse quid genus sit et quid differentia quid-
que species et quid proprium et quid apcidens, et
ad definitionum adsignationem et omnino ad ea
 
quae in diuisione uel demonstratione sunt, utili
hac istarum rerum speculatione, compendiosam
tibi traditionem faciens temptabo breuiter uelut
introductionis modo ea quae ab antiquis dicta
sunt adgredi altioribus quidem quaestionibus
 
abstinens, simpliciores uero mediocriter coniec-
tan s. 
							 Utilitas huius libri quadrifariam spargitur, namque ad illud
etiam ad quod eius dirigitur intentio, magno legentibus usui
 
 
 
est et ad cetera, quae cum extra intentionem sint, non tamen
minor ex his legentibus utilitas comparatur, est enim per hoc
corpusculum et praedicamentorum facilis cognitio et defini-
tionum integra adsignatio et diuisionum recta perspectio et
demonstrationum ueracissima conclusio, quae res quanto diffi-
 
ciles atque arduae sunt, tanto perspicaciorem studiosioremque
animum lectoris expectant. dicendum uero est quod in omni-
bus libris euenit. nam primum si quae sit intentio cognoscatur,
quanta quoque utilitas inde prouenire possit expenditur et
licet extra multa, ut fit, huiusmodi librum sequantur, tamen
 
illam proxime utilitatem uidetur habere, ad quod eius refertur
intentio, ipso libro quem sumpsimus exponente, cum eius
intentio sit ad Praedicamenta intellectum facilem comparandi,
non dubium quin haec eius principalis probetur utilitas, licet
non minores sint comites definitio, diuisio ac demonstratio,
 
quorum nobis quaedam hic principia suggeruntur, sensus uero
totus huiusmodi est : ‘cum sit, inquit, utilis generis, speciei,
differentiae, proprii accidentisque cognitio ad Praedicamenta
Aristotelis eiusque doctrinam, ad definitionum etiam adsigna-
tionem, ad diuisionem et demonstrationem, quae sit harum
 
rerum utilis überrimaque cognitio, compendiosam, inquit, tra-
 
 
ditionem faciens ea quae ab antiquis large ac diffuse dicta
sunt, temptabo breuiter aperire’, neque enim esset compendiosa,
nisi totum opus breuitate constringeret et quoniam intro-
ductionem scribebat, ‘altiores, inquit, quaestiones sponte refn-
 
giam, simpliciores uero mediocriter coniectabo’, id est sim-
pliciorum quaestionum obscuritates habita in eis quadam
coniecturae ratiocinatione tractabo. Tota quidem sententia
huiusce prooemii talis est, quae et utilitate überrima et
facilitate incipientis animo blandiatur, sed dicendum uidetur
 
quidnam celet amplius altitudo sermonum, necessarium in
Latino sermone, sicut in Graeco άναγκαΐον , plura significat,
diuersa enim significatione Marcus Tullius dicit necessarium
suum esse aliquem atque nos, cum nobis necessarium esse
dicimus ad forum descendere, qua in uoce quaedam utilitas
 
significatur. alia quoque significatio est qua dicimus solem
necessarium esse moueri, id est necesse esse, et illa quidem
prima significatio praetermittenda est, omnino enim ab eo
necessario quod hic Porphyrius ponit aliena est. hae uero duae
huiusmodi sunt, ut inter se certare uideantur quae huius loci
 
obtineat significationem, in quo dicit Porphyrius; Cum sit
necessarium, Chrysaori; namque, ut dictum est, neces-
 
 
 
sarium et utilitatem significat et necessitatem, uidentur autem
huic loco utraque congruere, nam et summe utile est ad ea
 
quae superius dicta sunt, de genere et specie | et ceteris disputare,
et summa est necessitas, quia nisi sint haec ante praecognita,
illa ad quae ista praeparantur, non possunt cognosci, nam
 
neque praeter generis uel speciei cognitionem praedicamenta
discuntur nec definitio genus relinquit et differentiam, et in
ceteris quam sit utilis iste tractatus, cum de diuisione et
demonstratione disputabitur, apparebit, sed quamquam necesse
sit haec quinque de quibus hic disputandum est, prius ad
 
cognitionem uenire quam ea quibus illa praeparantur, non
tamen ea significatione hic a Porphyrio positum est qua neces-
sitatem significari uellet ac non potius utilitatem, ipsa enim
oratio contextusque sermonum id clarissima intellegentiae
ratione significat, neque enim quisquam ita utitur ratione, ut
 
aliquam necessitatem referri dicat ad aliud, necessitas enim
per se est, utilitas uero semper ad id quod utile est refertur,
ut hic quoque, ait enim Cum sit necessarium, Chrysaori,
et ad eam quae est apud Aristotelem praedicamen-
torum doctrinam, si igitur hoc necessarium utile intel-
 
legamus et id nomine ipso uertamus dicentes : cum sit utile.
Chrysaori, et ad eam quae est apud Aristotelem praedicamen-
 
 
torum doctrinam, nosse quid genus sit et cetera, recte se
habebit ordo sermonum; sin uero id ad ‘necesse’ permutetur
atque dicamus : cum sit necesse, Chrysaori, et ad eam quae
est apud Aristotelem praedicamentorum doctrinam, nosse quid
 
genus sit et cetera, rectae intellegentiae sermonum ordo non
conuenit. quocirca hic diutius immorandum non est. quamquam
enim sit summa necessitas his ignoratis non posse ad ea ad
quae hic tractatus intenditur perueniri, non tamen de necessi-
tate hic dictum est necessarium, sed potius de utilitate.

Nunc uero, licet idem superius dictum sit, tamen breuiter 
quid ad praedicamenta generis, speciei, differentiae, proprii
atque accidentis prosit agnitio, disputemus. Aristoteles enim
in Praedicamentis decem genera constituit rerum quae de
cunctis aliis praedicarentur, ut quicquid ad significationem
 
uenire posset, id si integram significationem teneret, cuilibet
eorum subiceretur generi de quibus Aristoteles tractat in eo
libro qui De decem praedicamentis inscribitur, hoc ipsum uero
referri ad aliquid uelut ad genus tale est, quale si quis spe-
ciem supponat generi, hoc uero neque praeter cognitionem
 
speciei ullo modo fieri potest nec uero ipsae species quid sint
uel cuius magis sint possunt perspici nisi earum differentiae
cognoscantur, sed differentiarum natura incognita, quae unius
 
 
cuiusque speciei sint differentiae, modis omnibus ignorabitur,
quare sciendum est quoniam, si de generibus Aristoteles
tractat in Praedicamentis, et generum natura cognoscenda est,
cuius cognitionem speciei quoque comitatur agnitio, sed hoc
cognito, quid sit differentia non potest ignorari, quamquam
 
in eodem libro plura sint ad quae nisi maximam peritiam et
generis et speciei et differentiae lector attulerit, nullus omnino
intellectus patebit, ut cum ipse Aristoteles dicit : diuersorum
generum et non subalternatim positorum diuersae
secundum species et differentiae sunt, quod his ignoratis
 
intellegi inpossibile est. sed idem Aristoteles proprium unius
cuiusque praedicamenti diligentissima inquisitione uestigat, ut
cum substantiae proprium post multa dicit esse quod
idem numero contrariorum susceptibile sit, uel rursus
quantitatis, quod in ea sola aequale atque inaequale
 
dicatur, qualitatis etiam, quod per eam simile et dis-
simile aliud alii esse proponimus, et in ceteris eodem
modo, ut quae sit proprietas contrarii, quae secundum relationem
oppositionis, quae priuationis et habitus, quae affirmationis et
 
 
 
negationis, in quibus ita tractat tamquam iam peritis scienti-
busque quae sit proprietatis natura; quam si quis ignorat,
frustra ea quae de his disputantur adgreditur. iam uero illud
manifestum est, quod accidens maximum praedicamentorum
 
obtineat locum, quod proprio nomine nouem praedicamenta
circumdat.

Et ad praedicamenta quidem quanta sit huius libri utilitas
ex his manifestum est. quod uero ait et ad definitionum
adsignationem, facile cognosci potest, si prius substantiae
 
rationum diuisio fiat, substantiae ratio alia quidem in descrip-
tione ponitur, alia uero in definitione, sed ea quae in descrip-
tione est, pro|prietatem quandam colligit eius rei cuius sub-
 
stantiae rationem prodit, ac non modo proprietate id quod
monstrat informat, uerum etiam ipsa fit proprium, quod in
 
definitionem quoque uenire necesse est; si quis enim quan-
titatis rationem reddere uelit, dicat licebit; quantitas est
secundum quam aequale atque inaequale dicitur, sicut igitur
proprietatem quidem quantitatis in ratione posuit quantitatis et
ipsa tota ratio ipsius quantitatis propria est, ita descriptio et
 
proprietatem colligit et propria fit ipsa descriptio, definitio
uero ipsa quidem propria non colligit, sed ipsa quoque fit
propria, definitio namque substantiam monstrat, genus differen-
tiis iungit et ea quae per se sunt communia atque multorum
in unum redigens uni speciei quam definit reddit aequalia.
 
ita igitur ad descriptionem utilis est proprii cognitio, quoniam
sola proprietas in descriptione colligitur et ipsa fit propria
sicut definitio quoque, ad definitionem uero genus, quod primum
 
 
ponitur, et species, ad quam genus illud aptatur, et differentiae,
quibus iunctis cum genere species definitur, sed si cui haec
pressiora quam expositionis modus postulat uidebuntur, eum
hoc scire conuenit, nos, ut in prima editione dictum est, hanc
expositionem nostro reseruasse iudicio, ut ad intellegentiam
 
simplicem huius libri editio prima sufficiat, ad interiorem uero
speculationem confirmatis paene iam scientia nec in singulis
uocabulis rerum haerentibus haec posterior colloquatur.

Ad diuisionem uero faciendam tam hic liber est utilis,
ut praeter earum scientiam rerum de quibus in hac libri serie
 
disputatur, casu fiat potius quam ratione partitio, hoc autem
manifestum erit, si diuisionem ipsam diuidamus, id est si nomen
ipsum diuisionis in ea quae significat partiamur, est namque
diuisio generis in species, ut cum dicimus ‘coloris aliud est
album, aliud nigrum, aliud uero medium’, rursus diuisio est,
 
quotiens uox plura significans aperitur et quam multa sint
quae ab ea significantur ostenditur, ut si quis dicat ‘nomen
canis plura significat, et hunc, latrabilem quadrupedem que et
caeleste sidus et marinam bestiam’, quae omnia a se definitione
disiuncta sunt, diuidi autem dicitur et quotiens totum in
 
partes proprias separatur, ut cum dicimus ‘domus aliud sunt
fundamenta, aliud parietes, aliud tectum’, et haec quidem
triplex diuisio secundum se partitio nuncupatur, est autem
 
 
 
alia quae secundum accidens dicitur, ea quoque fit tripliciter,
aut cum accidens in subiecta diuidimus, ut cum dico ‘bonorum
alia sunt in animo, alia in corpore’, uel rursus cum subiectum
in accidentia, ut ‘corporum alia sunt alba, alia nigra, alia
 
medii coloris’, rursus cum accidens in accidentia separamus,
ut cum dicimus ‘liquentium alia sunt alba, alia nigra, alia
medii coloris’, et rursus ‘alborum alia sunt dura, alia liquentia,
quaedam mollia’, cum igitur ita omnis sit diuisio aut secundum
se aut per accidens, utraque uero partitio tripliciter fiat cum-
 
que in superiore secundum se triplici partitione sit una diui-
sionis forma genus in species separare, id neque praeter
generum scientiam fieri ullo modo potest neque uero praeter
differentiarum, quas necesse est in specierum diuisione sumi,
manifestum est igitur, quanta utilitas huius libri ad hanc
 
diuisionem sit quae primo aditu genus ac species et differentias
tractat, secunda uero ea diuisio quae est secundum se in uocis
significantias, nec haec quidem ab huius libri utilitate discreta
est. uno enim modo cognosci poterit, utrum uox cuius diui-
sionem facere quaerimus, aequiuoca esse uideatur an genus,
 
si ea quae significat definiantur, et si ea quae sub communi
nomine sunt, definitione clauduntur, species esse necesse est,
et illud commune eorum genus, quodsi illa quae proposita
 
 
uox designat, non possunt una definitione concludi, nemo
dubitat quin illa uox sit aequiuoca neque ita sit communis
his de quibus praedicatur ut genus, quandoquidem ea quae
sub se posita significat, secundum commune nomen non possunt
una definitione comprehendi, si igitur ex definitione manifestum
 
fit quid genus sit, quid uero nomen aequiuocum, definitio
uero per genera differentiasque discurrit, quisquamne dubitare
potest aeque in hac diuisionis forma plurimum huius libri
auctoritatem ualere? illa uero secundum se diuisio quae est
totius in partes, quemadmodum discernitur ac non potius
 
 
generis in species diuisio esse putabitur, nisi sint genus |et
species et differentiae earumque uis ante disciplinae ratione
tractata? cur enim non quisquam dicat domus species potius
esse quam partes fundamenta, parietes et tectum? sed cum
occurrit generis nomen in una quaque specie totum posse con-
 
gruere, totius uero in una quaque parte sua nomen conuenire non
posse, manifestum fit aliam diuisionem esse generis in species,
aliam totius in partes, conuenire autem nomen generis singulis
speciebus ostenditur per id, quod et homo et equus singuli
animalia nuncupantur, neque tectum uero neque parietes aut
 
fundamenta singillatim domus nomine appellari solent, sed
 
 
cum fuerint iunctae partes, tunc recte totius nomen excipiunt,
de ea uero diuisione quae secundum accidens fit, nullus ignorat
quin incognito accidenti incognitaque ui generis ac differen-
tiarum facile euenire possit, ut accidens ita in subiecta soluatur
 
quasi genus in species, et postremo omnem hunc ordinem
partitionis foedissime permiscebit inscientia.

Et quoniam quid hic liber ad diuisionem prosit osten-
dimus, nunc.de demonstratione dicemus, ne per ardua atque
difficilia haereat qui in tanta hac disciplina uigilantissimo in-
 
genio et sollertissimo labore sudauerit. fit enim demonstratio, id
est alicuius quaesitae rei certa rationis collectio, ex ante cognitis
naturaliter, ex conuenientibus, ex primis, ex causa, ex neces-
sariis, ex per se inhaerentibus, sed genera speciebus propriis
priora naturaliter sunt; ex generibus enim species fluunt, item
 
species sub se positis uel speciebus uel indiuiduis priores
naturaliter esse manifestum est. quae uero priora sunt, ea et
praenoscuntur et notiora sunt sequentibus naturaliter, duobus
enim modis primum aliquid et notum dicitur, secundum nos
scilicet et secundum naturam, nobis enim illa magis cognita
 
sunt quae sunt proxima, ut indiuidua, dehinc species, postremo
genera, at uero natura conuerso modo ea sunt magis cognita
quae nobis minime proxima, atque ideo quamlibet se longius
 
 
a nobis genera protulerint, tanto magis erunt lucida et natura-
liter nota, differentiae uero substantiales illae sunt quas per
se inesse his rebus quae demonstrantur agnoscimus, praecedere
autem debet generum ac differentiarum cognitio, ut in una
quaque disciplina quae sint eius rei quae demonstratur con-
 
uenientia principia, possit intellegi, necessaria uero esse ea
ipsa quae genera et differentias dicimus, nullus dubitat qui
speciem sine genere et differentia intellegit essq non posse,
genera uero et differentiae sunt causae specierum. idcirco enim
species sunt, quia genera earum et differentiae sunt quae in
 
syllogismis posita demonstratiuis non rei solum, uerum con-
clusionis etiam causae sunt, quod postremi Resolutorii locu-
pletius dicent. 
							 Cum igitur perutile sit et definitione quodlibet illud circum-
scribere et diuisione dissoluere et demonstrationibus comprobare,
 
haec autem praeter earum rerum scientiam de quibus in hoc
libro disputabitur, neque intellegi neque exerceri ualeant, quis
umquam poterit dubitare quin hic liber maximum totius
logicae adiumentum sit, praeter quem cetera quae in ea
magnam uim tenent, nullum doctrinae aditum praebent?

Sed meminit Porphyrina introductionem aese conscribere
neque ultra quam institutionis modus est, formam tractatus
egreditur, ait enim ‘se altiorum quaestionum nodis abstinere,
 
 
simplices uero mediocri coniectura perstringere’, quae uero
sint altiores quaestiones quas se differre promittit, ita proponit :
Mox, inquit, de generibus ac speciebus illud quidem,
siue subsistunt siue in solis nudisque intellectibus
 
posita sunt siue subsistentia corporalia sunt an incor-
poralia et utrum separata a sensibilibus an in sensi-
bilibus posita et circa ea constantia, dicere recusabo,
altissimum enim est huiusmodi negotium et maioris
egens inquisitionis. 
							 
Altiores,. inquit, quaestiones praetereo, ne eis intempestiue
lectoris animo ingestis initia eius priraitiasque perturbem, sed
ne omnino faceret neglegentem, ut nihil praeterquam quod
ipse dixisset, lector amplius putaret occultum, id ipsum cuius
exequi quaestionem se differre promisit, addidit, ut de his
 
minime obscure penitusque tractando nec le|ctori quicquam
 
obscuritatis offunderet et tamen scientia roboratus quid quaeri
iure posset agnosceret, sunt autem quaestiones quas sese reti-
 
 
 
cere promittit, et perutiles et secretae et temptatae quidem a
doctis uiris nec a pluribus dissolutae, quarum prima est huius-
modi. omne quod intellegit animus aut id quod est in rerum
natura constitutum, intellectu concipit et sibimet ratione de-
scribit aut id quod non est, uacua sibi imaginatione depingit.
 
ergo intellectus generis et ceterorum cuiusmodi sit quaeritur,
utrumne ita intellegamus species et genera ut ea quae sunt
et ex quibus uerum capimus intellectum, an nosmet ipsi nos
ludimus, cum ea quae non sunt, animi nobis cassa cogitatione
formamus, quod si esse quidem constiterit et ab his quae
 
sunt, intellectum concipi dixerimus, tunc alia maior ac diffi-
cilior quaestio dubitationem parit, cum discernendi atque intel-
legendi generis ipsius naturam summa difficultas ostenditur,
nam quoniam omne quod est, aut corporeum aut incorporeum
esse necesse est, genus et species in aliquo horum esse opor-
 
tebit. quale erit igitur id quod genus dicitur, utrumne cor-
poreum an uero incorporeum? neque enim quid sit diligenter
intenditur, nisi in quo horum poni debeat agnoscatur, sed
neque cura haec soluta fuerit quaestio, omne excludetur ambi-
guum. subest enim aliquid quod, si incorporalia esse genus
 
ac species dicantur, obsideat intellegentiam atque detineat
exsolui postulans, utrum circa corpora ipsa subsistant an et
praeter corpora subsistentiae incorporales esse uideantur. duae
quippe incorporeorum formae sunt, ut alia praeter corpora esse
 
 
possint et separata a corporibus in sua incorporalitate perdurent,
ut deus, mens, anima, alia uero cum sint incorporea, tamen
praeter corpora esse non possint, ut linea nel superficies uel
numerus uel singulae qualitates, quas tametsi incorporeas esse
 
pronuntiamus, quod tribus spatiis minime distendantur, tamen
ita in corporibus sunt, ut ab his diuelli nequeant aut separari
aut, si a corporibus separata sint, nullo modo permaneant,
quas licet quaestiones arduum sit ipso interim Porphyrio
renuente dissoluere, tamen adgrediar, ut nec anxium lectoris
 
animum relinquam nec ipse in his quae praeter muneris sus-
cepti seriem sunt, tempus operamque consumam, primum
quidem pauca sub quaestionis ambiguitate proponam, post
uero eundem dubitationis nodum absoluere atque explicare
temptabo. Genera et species aut sunt atque subsistunt aut
 
intellectu et sola cogitatione formantur, sed genera et species
esse non possunt, hoc autem ex his intellegitur, omne enim
quod commune est uno tempore pluribus, id unum esse non
poterit; multorum enim est quod commune est, praesertim
cum una eademque res in multis uno tempore tota sit.
 
quantaecumque enim sunt species, in omnibus genus unum
est, non quod de eo singulae species quasi partes aliquas
carpant, sed singulae uno tempore totum genus habent, quo
fit ut totum genus in pluribus singulis uno tempore positum
unum esse non possit; neque enim fieri potest ut, cum in
 
pluribus totum uno sit tempore, in semet ipso sit unum
 
 
numero, quod si ita est, unum quiddam genus esse non poterit,
quo fit ut omnino nihil sit; omne enim quod est, idcirco
est, quia unum est. et de specie idem conuenit dici, quodsi
est quidem genus ac species, sed multiplex neque unum
numero, non erit ultimum genus, sed habebit aliud super-
 
positum genus, quod illam multiplicitatem unius sui nominis
uocabulo includat, ut enim plura animalia, quoniam habent
quiddam simile, eadem tamen non sunt, idcirco eorum genera
perquiruntur, ita quoque quoniam genus, quod in pluribus est
atque ideo multiplex, habet sui similitudinem, quod genus est,
 
non est uero unum, quoniam in pluribus est, eius generis
quoque genus aliud quaerendum est, cumque fuerit inuentum,
eadem ratione quae superius dicta est, rursus genus tertium
uestigatur. itaque in infinitum ratio procedat necesse est, cum
nullus disciplinae terminus occurrat, quodsi unum quiddam
 
numero genus est, commune multorum esse non poterit, una
enim res si communis est, aut partibus communis est et non
iam tota communis, sed partes eius propriae singulorum, aut
in usus habentium etiam per tempora transit, ut sit commune
 
ut seruus communis uel equus, aut uno ] tempore omnibus
 
commune fit, non tamen ut eorum quibus commune est, sub-
stantiam constituat, ut est theatrum uel spectaculum aliquod,
quod spectantibus omnibus commune est. genus uero secundum
nullum horum modum commune esse speciebus potest; nara
 
 
ita commune esse debet, ut et totum sit in singulis et uno
tempore et eorum quorum commune est, constituere ualeat
et formare substantiam, quocirca si neque unum est, quoniam
commune est, neque multa, quoniam eius quoque multitudinis
 
genus aliud inquirendum est, uidebitur genus omnino non esse,
idemque de ceteris intellegendum est. quodsi tantum intel-
lectibus genera et species ceteraque capiuntur, cum omnis
intellectus aut ex re fiat subiecta, ut sese res habet aut ut
sese res non habet nam ex nullo subiecto fieri intellectus
 
non potest —, si generis et speciei ceterorumque intellectus
ex re subiecta ueniat, ita ut sese res ipsa habet quae intel-
legitur, iam non tantum in intellectu posita sunt, sed in rerum
etiam ueritate consistunt, et rursus quaerendum est quae sit
eorum natura, quod superior quaestio uestigabat. quodsi ex re
 
quidem generis ceterorumque sumitur intellectus neque ita ut
sese res habet quae intellectui subiecta est, uanum necesse
est esse intellectum qui ex re quidem sumitur, non tamen ita
ut sese res habet; id est enim falsum quod aliter atque res
est intellegitur, sic igitur, quoniam genus ac species nec sunt
 
nec cum intelleguntur, uerus eorum est intellectus, non est
ambiguum quin omnis haec sit deponenda de his quinque pro-
positis disputandi cura, quandoquidem neque de ea re quae sit
 
 
neque de ea de qua uerum aliquid intellegi proferriue possit,
inquiritur.

Haec quidem est ad praesens de propositis quaestio;
quam nos Alexandro consentientes hac ratiocinatione soluemus.
non enim necesse esse dicimus omnem intellectum qui ex
 
subiecto quidem fit, non tamen ut sese ipsum subiectum habet,
falsum et uacuum uideri. in his enim solis falsa opinio ac
non potius intellegentia est quae per compositionem fiunt. si
enim quis componat atque coniungat intellectu id quod natura
iungi non patitur, illud falsum esse nullus ignorat, ut si quis
 
equum atque hominem iungat imaginatione atque effigiet Cen-
taurum. quodsi hoc per diuisionem et per abstractionem fiat,
non quidem ita res sese habet, ut intellectus est, intellectus
tamen ille minime falsus est; sunt enim plura quae in aliis
esse suum habent, ex quibus aut omnino separari non possunt
 
aut, si separata fuerint, nulla ratione subsistunt. atque ut hoc
nobis in peruagato exemplo manifestum sit, linea in corpore
quidem est aliquid et id quod est, corpori debet, hoc est esse
suum per corpus retinet, quod docetur ita : si enim separata
sit a corpore, non subsistit; quis enim umquam sensu ullo
 
separatam a corpore lineam cepit? sed animus cum confusas
res permixtasque in se a sensibus cepit, eas propria ui et
 
 
 
cogitatione distinguit, omnes enim huiusmodi res incorporeas
in corporibus esse suum habentes sensus cum ipsis nobis
corporibus tradit, at nero animus, cui potestas est et disiuncta
componere et composita resoluere, quae a sensibus confusa et
 
corporibus coniuncta traduntur, ita distinguit, ut incorpoream
naturam per se ac sine corporibus in quibus est concreta,
specnletur et uideat. diuersae enim proprietates sunt incorpo-
reorum corporibus permixtorum, etsi separentur a corpore,
genera ergo et species ceteraque uel in incorporeis rebus uel
 
in his quae sunt corporea, reperiuntur. et si ea in rebus incor-
poreis inuenit animus, habet ilico incorporeum generis intel-
lectum, si uero corporalium rerum genera speciesque perspexerit,
aufert, ut solet, a corporibus incorporeorum naturam et solam
puramque ut in se ipsa forma est contuetur, ita haec cum
 
accipit animus permixta corporibus, incorporalia diuidens spe-
culatur atque considerat, nemo ergo dicat falso nos lineam
cogitare, quoniam ita eam mente capimus quasi praeter corpora
sit, cum praeter corpora esse non possit, non enim omnis qui
ex subiectis rebus capitur intellectus aliter quam sese ipsae
 
res habent, falsas esse putandus est, sed, ut superius dictum
 
 
 
est, ille quidem qui hoc in compositione facit falsus est, ut cum
 
hominem atque equum | iungens putat esse Centaurum, qui uero
id in diuisionibus et abstractionibus assumptionibusque ab his
rebus in quibus sunt efficit, non modo falsus non est, uerura
etiam solus id quod in proprietate uerum est inuenire potest.
 
sunt igitur huiusmodi res in corporalibus atque in sensibilibus,
intelleguntur autem praeter sensibilia, ut eorum natura per-
spici et proprietas ualeat comprehendi, quocirca cum genera
et species cogitantur, tunc ex singulis in quibus sunt eorum
similitudo colligitur ut ex singulis hominibus inter se dissi-
 
milibus humanitatis similitudo, quae similitudo cogitata animo
ueraciterque perspecta fit species; quarum specierum rursus
diuersarum similitudo considerata, quae nisi in ipsis speciebus
aut in earum indiuiduis esse non potest, efficit genus, itaque
haec sunt quidem in singularibus, cogitantur uero uniuersalia
 
nihilque aliud species esse putanda est nisi cogitatio collecta
ex indiuiduorum dissimilium numero substantiali similitudine,
genus uero cogitatio collecta ex specierum similitudine, sed
haec similitudo cum in singularibus est, fit sensibilis, cum in
uniuersalibus, fit intellegibilis, eodemque modo cum sensibilis
 
est, in singularibus permanet, cum intellegitur, fit uniuersalis.
subsistunt ergo circa sensibilia, intelleguntur autem praeter
corpora, neque enim interclusum est ut duae res eodem in
subiecto sint ratione diuersae, ut linea curua atque caua, quae
 
 
res cum diuersis definitionibus terminentur diuersusque earum
intellectus sit, semper tamen in eodem subiecto reperiuntur;
eadem enim linea caua, eadem curua est. ita quoque generibus
et speciebus, id est singularitati et uniuersalitati, unum quidem
 
subiectum est, sed alio modo uniuersale est, cum cogitatur,
alio singulare, cum sentitur in rebus his in quibus esse suum
habet. His igitur terminatis omnis, ut arbitror, quaestio
dissoluta est. ipsa enim genera et species subsistunt quidem
alio modo, intelleguntur uero alio, et sunt incorporalia, sed
 
sensibilibus iuncta subsistunt in sensibilibus, intelleguntur uero
ut per semet ipsa subsistentia ac non in aliis esse suum
habentia, sed Plato genera et species ceteraque non modo
intellegi uniuersalia, uerum etiam esse atque praeter corpora
subsistere putat, Aristoteles uero intellegi quidem incorporalia
 
atque uniuersalia, sed subsistere in sensibilibus putat; quorum
diiudicare sententias aptum esse non duxi, altioris enim est
philosophiae, idcirco uero studiosius Aristotelis sententiam
executi sumus, non quod eam maxime probaremus, sed quod
hic liber ad Praedicamenta conscriptus est, quorum Aristoteles
 
est auctor.

Illud uero quemadmodum de his ac de propo-
sitis probabiliter antiqui tractauerunt et horum ma-
xime Peripatetici, tibi nunc temptabo monstrare. 
							 Praetermissis his quaestionibus quas altiores esse praedixit,
 
 
 
exoptat mediocrem introductorii operis tractatum, sed ne haec
ipsa sibi harum quaestionum omissio uitio daretur, apposuit
quemadmodum de propositis tractaturus est, ex quorumque
hoc opus auctoritate subnixus adgrediatur, ante denuntiat,
cum mediocritatem quidem tractatus promittit detracta obscuri-
 
tatis difficultate, animum lectoris inuitat, ut uero adquiescat
ac sileat ad id quod dicturus est, Peripateticorum auctoritate
confirmat, atque ideo ait de his, id est de generibus et spe-
ciebus, de quibus superiores intulerat quaestiones, ac de pro-
positis, id est de differentiis, propriis atque accidentibus,
 
sese probabiliter disputaturum, probabiliter autem ait
‘ueri similiter’, quod Graeci λογικώς uel Ινδόξως dicunt, saepe
enim et apud Aristotelem λογικώς ‘ueri similiter’ ac ‘probabi-
liter’ dictum inuenimus et apud Boethum et apud Alexan-
drum. Porphyrius quoque ipse in multis hac significatione hoc
 
usus est uerbo, quod nos scilicet in translatione, quod ait
 λογικώς , ita interpretari ut ‘rationabiliter’ diceremus omisimus,
longe enim melior ac uerior significatio ea uisa est, ut pro-
babiliter sese dicere promitteret, id est non praeter opini-
onem ingredientium atque lectorum, quod introductionis est
 
proprium, nam cum ab imperitorum hominum mentibus doc-
trinae secretum altioris abhorreat, talis esse introductio debet,
 
ut praeter opinionem ingredijentium non sit. atque ideo melius
 
 
probabiliter quam rationabiliter, ut nobis uidetur, inter-
pretati sumus, antiquos autem ait de eisdem disputasse rebus,
sed <se< eorum illum maxime tractatum insequi quem Peri-
patetici Aristotele duce reliquerint, ut tota disputatio ad
 
Praedicamenta conneniat.

Quaeri in expositionum principiis solet, cur unum quodque
ceteris in disputationis ordine praeponatur, uelut nunc in
genere dubitari potest, cur genus speciei, differentiae, pro-
prio accidentique praetulerit; de eo enim primitus tractat,
 
respondebimus itaque iure factum uideri; omne enim quod
uniuersale est, intra semet ipsum cetera concludit, ipsum uero
non clauditur, maioris itaque meriti est ac principalis naturae
quod ita cetera cohercet, ut ipsum naturae magnitudine
nequeat ab aliis contineri, genus igitur et species intra se
 
positas habet et earum differentias propriaque, nihilo minus
etiam accidentia, atque ita de genere inchoandum fuit, quod
cetera naturae suae magnitudine cohercet et continet, praeterea
illa semper priora putanda sunt quae si auferat quis, cetera
perimuntur, illa posteriora quibus positis ea quae ceterorum
 
substantiam perficiunt, consequuntur, ut in genere et ceteris,
nam si animal auferas, quod est hominis genus, homo quoque,
quod species est, et rationale, quod differentia, et risibile, quod
proprium, et grammaticum, quod accidens, non manebit et
 
 
interemptum genus cuncta consumit, si uero hominem esse
constituas uel grammaticum uel rationale uel risibile, animal
quoque esse necesse est. siue enim homo est, animal est,
siue rationale, siue risibile, siue grammaticum, ab animalis
 
substantia non recedit, sublato igitur genere et cetera con-
sumuntur, positis ceteris sequitur genus; prior est igitur
natura generis, posterior ceterorum, iure est igitur in dispu-
tatione praepositura.

Sed quoniam generis nomen multa significat hoc - est
 
enim quod ait : Videtur autem neque genus neque spe-
cies simpliciter dici; ubi enim non est simplex dictio, illic
multiplex significatio est —, prius huius nominis significationes
discernit ac separat, ut de qua significatione generis tractaturus
est, sub oculis ponat, sed cum neque genus neque species
 
neque differentia nec proprium nec accidens significatione
simplici sint, cur de his tantum duobus, genere inquam ac
specie, dixit non simpliciter dici, cum proprium, differentia
atque accidens ipsa quoque sint significatione multiplici? dicen-
dum est quoniam longitudinem uitans tantum speciem nomi-
 
nauit eamque idcirco, ne solum genus significationis esse multi-
plicis putaretur, enumerat autem primam quidem generis signi-
ficationem hoc modo; 
							 Genus enim dicitur et aliquorum quodammodo se
habentium ad unum aliquid et ad seinuicem collectio,
 
 
 
secundum quam significationem Romanorum dicitur
genus ab unius scilicet habitudine, dico autem Romuli,
et multitudinis habentium aliquo modo ad inuicem
eam quae ab illo est cognationem secundum diuisio-
nem ab aliis generibus dictae.|
 
							 
Una, inquit, generis significatio est quae in multitudinem
uenit a quolibet uno principium trahens, ad quem scilicet ita
illa multitudo coniuncta est, ut ad se inuicem per eiusdem
unius principium copulata sit, ut cum Romanorum dicitur
genus; multitudo enim Romanorum ab uno Romulo uocabulum
 
trahens et ipsi Romulo et ad se inuicem quasi quadam nominis
hereditate coniuncta est. eadem enim quae a Romulo societas
descendit, Romanos inter se omnes uno generis nomine deuin-
cit et colligat, uidetur autem secuisse hanc generis signifi-
cationem in duas partes, cum copulatiuam coniunctionem
 
admiscuit dicens; genus dicitur et aliquorum quodam-
modo se habentium ad unum aliquid et ad se inuicem
collectio, tamquam et illud genus dicatur ad unum se aliquo
modo habere et hoc rursus genus dicatur, quod ad se inuicem
unius generis significatione coniuncti sint. hoc uero minime;
 
eadem enim a quolibet uno propagata societas et ad illum
qui princeps est generis, totam multitudinem refert et ipsam
 
 
inter se multitudinem uno generis nomine conectit et continet.
quocirca non est putandus diuisionem fecisse, sed omne quic-
quid in hac generis significatione intellegendum fuit, aperuisse.
ordo autem uerborum ita sese habet — qui est hyperbaton
 
intellegendus —: ‘genus enim dicitur et aliquorum ad unum
se aliquo modo habentium collectio et ad se inuicem aliquo
modo habentium’ — rursus ‘collectio’ subaudienda; est enim
zeugma —, cuius significationis adiecit exemplum : secundum
quam significationem Romanorum dicitur genus ab
 
unius scilicet habitudine, dico autem Romuli, et
multitudinis rursus habitudine habentium aliquo modo
ad inuicem cognationem, eam scilicet quae ab illo est,
id est Romulo, secundum diuisionem ab aliis generibus
dictae, scilicet multitudinis. haec enim multitudo aliquo
 
modo ad unum et ad se inuicem habens genus dicta est, ut
ab aliis discerneretur, ut Romanorum genus ab Atheniensium
ceterorumque separatur, ut sit integer uerborum ordo : ‘genus
enim dicitur et aliquorum collectio ad unum se quodammodo
habentium et ad se inuicem, secundum quam significationem
 
Romanorum dicitur genus ab unius scilicet habitudine, dico
autem Romuli, et multitudinis secundum diuisionem ab aliis
generibus dictae, habentium scilicet hominum aliquo modo
ad inuicem eam quae ab illo est, id est Romulo, cognatio-
 
 
nem.’ Atque haec hactenus; nunc de secunda generis signi-
ficatione dicendum est.

Dicitur autem et aliter rursus genus, quod est
unius cuiusque generationis principium uel ab eo qui
genuit uel a loco in quo quis genitus est. sic enim
 
Orestem quidem dicimus a Tantalo habere genus,
Hyllum autem ab Hercule, et rursus Pindarum qui-
dem Thebanum esse genere, Platonem uero Athenien-
sem; etenim patria principium est unius cuiusque
generationis, quemadmodum et pater. haec autem uide-
 
tur promptissima esse significatio; Romani enim sunt
qui ex genere descendunt Romuli, et Cecropidae, qui
a Cecrope, et horum proximi. 
							 Quattuor omnino sunt principia quae unum quodque prin-
cipaliter efficiunt. est enim una causa quae effectiua dicitur,
 
uelut pater filii, est alia quae materialis, uelut lapides domus,
tertia forma, uelut hominis rationabilitas, quarta, quam ob rem,
uelut pugnae uictoria. duae uero sunt quae per accidens unius
 
 
 
cuiusque dicuntur esse principia, locus scilicet ac tempus.
quoniam enim omne quod nascitur uel fit, in loco ac tempore
est, quicquid loco uel tempore natum factumue fuerit, eum
locum uel id tempus accidenter dicitur habere principium.
 
horum omnium in hac secunda generis significatione duo quae-
dam ex alterutris assumit, quae ad significationem generis
uidebuntur accommoda, ex his quidem quae principalia sunt,
effectiuum, | ex his uero quae accidentia, locum. ait enim ‘genus
 
dicitur et a quo quis genitus est’, quod est effectiua princi-
 
palium causa, ‘et in quo quis loco est procreatus’, quae est
accidens causa principii. itaque haec secunda significatio duo
continet, eum a quo quis procreatus est, et locum in quo
quis editus, ut exempla quoque demonstrant. Orestem enim
dicimus a Tantalo genus ducere; Tantalus quippe Pelopem,
 
Pelops Atreum, Atreus Agamemnonem, Agamemnon genuit
Orestem. itaque a procreatione genus hoc dictum est. at uero
Pindarum dicimus esse Thebanum, scilicet quoniam Thebis
editus tale generis nomen accepit. sed quoniam diuersum est
illud, a quo quis procreatus est, locusque in quo quis editus,
 
uidetur diuersa esse generis significatio procreantis et loci,
quam in secunda scilicet parte enumerans unam fecit. sed ne
uideretur duplex, per similitudinem coniunxit dicens : etenim
patria principium est unius cuiusque generationis,
 
 
quemadmodum et pater. sed quoniam in significationibus
euenit fere, ut sit aliquid quod intellectui significatae rei pro-
pinquius esse uideatur, quoniam duas generis apposuit signi-
ficationes, multitudinis scilicet et procreantis, cui generis
nomen conuenientius aptetur, iudicat atque discernit dicens
 
hanc esse promptissimam generis significationem quae a
procreante deducta sit; hi enim maxime Cecropidae sunt qui
a Cecrope descendunt, hi Romani, qui a Romulo. quae cum
ita sint, confundi rursus generis significationes uidentur. si
enim hi sunt maxime Romani qui a Romulo originem trahunt,
 
et haec significatio illa est quae a procreante deducitur, ubi
est reliqua, quam primam quoque enumerauit, quae est ‘mul-
titudinis ad unum et ad se inuicem quodammodo se habentium
collectio’? sed acutius intuentibus plurimae admodum diffe-
rentiae sunt. aliud est enim a quolibet primo procreante genus
 
ducere, aliud unum genus esse plurimorum. illud enim et per
rectam sanguinis lineam fieri potest et non in multa diffundi,
ut si per unicos familia descendat, huic enim aptabitur
secunda illa generis significatio, quae a procreante deducitur;
prima uero illa non nisi in multitudine consistit. illud quoque
 
est, quod prima procreationis principium non requirit, sed, ut
ipse ait, sufficit aliquo modo se habere ad id unde huiusmodi
generis principium sumitur, secunda uero significatio nullam
uim nisi procreante sortitur. item in illa primae significationis
multitudine huius secundae particularitas continetur, ut in
 
 
 
Romanorum genere Scipiadarum genus; nam cum sint Romani,
Scipiadae sunt. quoniam enim ad Romulum et ad ceteros
Romanos secundum Romuli habitudinem iuncti sunt, Romani
sunt, Scipiadae uero dicuntur ad secundam generis significa-
 
tionem, quia eorum familiae Scipio et sanguinis principium
fuit. 
							 Et prius quidem appellatum est genus unius cuius-
que generationis principium, dehinc etiam multitudo
eorum qui sunt ab uno principio, ut a Romulo; namque
 
diuidentes et ab aliis separantes dicebamus omnem
illam collectionem esse Romanorum genus. 
							 Sensus facilis et expeditus, si tamen ambiguitas una sol-
uatur. cum enim prius multitudinis significationem retulerit
ad generis nomen, post autem ad procreationis initium, nunc
 
contrario modo illam prius a se enumeratam significationem
dicere uidetur quae est procreationis, illam uero posteriorem
quae est multitudinis; quod contrarium uideri potest, si quis
ad ordinem superius digestae disputationis aspexerit. sed hic
non de se loquitur, sed de humani consuetudine sermonis, in
 
quo prius eam significationem generis fuisse dicit quae a
procreante sit tracta, accedente uero aetate loquendi usu
nomen generis etiam ad multitudinem habentem se quodam-
modo ad aliquem fuisse translatum, hoc uero idcirco, quoniam
 
 
 
superius dixerat : haec enim uidetur promptissima esse
significatio, ut ab hac, id est secunda, quam promptissimam
significationem esse dixit, illa quoque nuncupata uideretur,
quae est multitudinis. prius enim genus inter homines appel-
latum est quod quis a generante deduceret, post autem factum
 
est, ut per loquendi usum etiam multitudinis ad aliquem
 
quodammo|do se habentis genus diceretur propter diuisionem
scilicet gentium, ut esset inter eas nominis societatisque discretio.

His igitur expletis uenit ad tertium genus quod inter
philosophos tractatur cuiusque ad dialecticam facultatem multus
 
usus est. horum quippe generum historia magis uel poesis
tractat exordium, tertium uero genus apud philosophos con-
sideratur. de quo hoc modo loquitur : 
							 Aliter autem rursus genus dicitur cui supponitur
species, ad horum fortasse similitudinem dictum. et-
 
enim principium quoddam est huiusmodi genus earum
quae sub ipso sunt specierum, uidetur etiam multi-
tudinem continere omnem quae sub eo est. 
							 Duplicem significationem generis supra posuit, nunc tertiam
monstrare contendit, hanc autem ad superiorum similitudinem
 
 
 
 
dictam esse arbitratur. superius autem dictae significationes
sunt una quidem, cum nomen generis quadam principii anti-
quitate ad se iunctam multitudinem contineret, alia uero,
cum genus ab uno quoque procreante duceretur, quod eorum
 
quae procreantur principium est. cum igitur sint superius
duae generis propositae significationes, tertium nunc addit
de quo inter philosophos sermo est, illud scilicet cui sup-
ponitur species, quod idcirco genus uocatum esse sub opinionis
credit ambiguo, quoniam habet aliquam similitudinem supe-
 
riorum. nam sicut illud genus quod ad multitudinem dicitur,
uno suo nomine multitudinem claudit, ita etiam genus plurimas
species cohercet et continet. item ut genus illud quod secun-
dum procreationem dicitur, principium quoddam est eorum
quae ab ipso procreantur, ita genus speciebus suis est prin-
 
cipium. ergo quoniam utrisque est simile, idcirco nomen
quoque generis etiam in hac significatione a superioribus
mutuatum esse ueri simile est. 
							 Tripliciter igitur cum genus dicatur, de tertio apud
philosophos sermo est; quod etiam describentes adsi-
 
 
 
gnauerunt genus esse dicentes quod de pluribus et
differentibus specie in eo quod quid sit praedicatur,
ut animal. 
							 Iure tertium genus philosophi ad disputationem sumunt;
hoc enim solum est quod substantiam monstrat, cetera uero
 
aut unde quid existat aut quemadmodum a ceteris hominibus
in unam quasi populi formam diuidatur ostendunt. nam illud
quod multitudinem continet genus, illius multitudinis quam
continet substantiam non demonstrat, sed tantum uno nomine
collectionem populi facit, ut ab alterius generis populo segre-
 
getur. item illud quod secundum procreationem dictum est,
non rei procreatae substantiam monstrat, sed tantum quod
eius fuerit procreationis initium. at uero genus id cui sup-
ponitur species, ad speciem accommodatum speciei substantiam
informat. et quia inter philosophos haec maxima est quaestio,
 
quid unum quodque sit — tunc enim unum quodque scire
uidemur, quando quid sit agnoscimus —, idcirco reiectis
ceteris de hoc genere quam maxime apud philosophos sermo
est, quod etiam describentes adsignauerunt ea descrip-
tione quam subter annexuit. diligenter uero ait describentes,
 
non definientes; definitio enim fit ex genere, genus autem
aliud genus habere non poterit. idque obscurius est quam ut
primo aditu dictum pateat. fieri autem potest ut res quae
 
 
alii genus sit, alii generi supponatur, non quasi genus, sed
tamquam species sub alio collocata. unde non in eo quod
genus est, supponi alicui potest, sed cum supponitur, ilico
species fit. quae cum ita sint, ostenditur genus ipsum in eo
 
quod genus est, genus habere non posse. si igitur uoluisset
genus definitione concludere, nullo modo potuisset; genus enim
aliud quod ei posset praeponere, non haberet, atque idcirco
descriptionem ait esse factam, non definitionem. descriptio uero
est, ut in priore uolumine dictum est, ex proprietatibus infor-
 
matio quaedam rei et tamquam coloribus quibusdam depictio,
cum enim plu|ra in unum conuenerint, ita ut omnia simul rei
 
cui applicantur aequentur, nisi ex genere uel differentiis haec
collectio fiat, descriptio nuncupatur. est igitur descriptio
generis haec : genus est quod de pluribus et differen-
 
tibus specie in eo quod quid sit praedicatur. tria haec
requiruntur in genere, ut de pluribus praedicetur, ut de specie
differentibus, ut in eo quod quid sit. de qua re quoniam ipse
posterius latius disputat, nos breuiter huius rei intellegentiam
significemus exemplo. sit enim nobis in forma generis animal.
 
id de aliquibus sine dubio praedicatur, homine scilicet, equo,
boue et ceteris. sed haec plura sunt. animal igitur de pluribus
praedicatur, homo uero, equus atque bos talia sunt, ut a se
discrepent, nec qualibet mediocri re, sed tota specie, id est
tota forma suae substantiae. de quibus dicitur animal; homo
 
enim et equus et bos animalia nuncupantur. praedicatur ergo
animal de pluribus specie differentibus. sed quonam modo fit
 
 
 
haec praedicatio? non enim quicquid interrogaueris, mox ani-
mal respondetur : non enim si quantus sit homo interrogaueris,
‘animal’ respondebitur, ut opinor; hoc enim ad quantitatem
pertinet, non ad substantiam. item si ‘qualis’ interroges, ne huic
quidem responsio conuenit animalis, ceterisque omnibus inter-
 
rogationibus hanc animalis responsionem ineptam atque inu-
tilem semper esse reperies, nisi ei tantum apta est quae quid
sit interroget. interrogantibus enim nobis quid sit homo, quid
sit equus, quid sit bos, ‘animalia’ respondebitur. ita nomen
animalis ad interrogationem ‘quid sit’ de homine, equo atque
 
boue ac de ceteris praedicatur, unde fit ut animal praedicetur
de pluribus specie differentibus in eo quod quid sit. et quo-
niam generis haec definitio est, animal hominis, equi, bouis
genus esse necesse est. omne autem genus aliud est quod in
semet ipso atque in re intellegitur, aliud quod alterius prae-
 
dicatione. sua enim proprietas ipsum esse constituit, ad alte-
rum relatio genus facit, ut ipsum animal, si eius substantiam
quaeras, dicam substantiam esse animatam atque sensibilem.
haec igitur definitio rem monstrat per se sicut est, non tam-
quam referatur ad aliud. at uero cum dicimus animal genus
 
esse, non, ut arbitror, tunc de re ipsa hoc dicimus, sed de
ea relatione qua potest animal ad ceterorum quae sibi subiecta
 
 
sunt praedicationem referri. itaque character est quidam ac
forma generis in eo quod referri praedicatione ad eas res
potest, quae cum sint plures et specie differentes, in earum
tamen substantia praedicatur.

Huius autem definitionis rationem per exempla subiecit
dicens : 
							 Eorum enim quae praedicantur, alia quidem de uno
dicuntur solo, sicut indiuidua ut Socrates et hic et
hoc, alia uero de pluribus, quemadmodum genera et
 
species et differentiae et propria et accidentia com-
muniter, sed non proprie alicui. est autem genus qui-
dem ut animal, species uero ut homo, differentia autem
ut rationale, proprium ut risibile, accidens ut album,
nigrum, sedere. 
							 
Omnium quae praedicantur quolibet modo, facit Porphyrius
diuisionem idcirco, ut ab reliquis omnibus praedicationem
generis seiungat ac separet, hoc modo. omnium, inquit, quae
praedicantur, alia de singularitate, alia de pluralitate dicuntur.
 
 
 
de singularitate uero, inquit, praedicantur quaecumque unum
quodlibet habent subiectum de quo dici possint, ut ea quibus
singula subiecta sunt indiuidua, ut Socrates, Plato, ut hoc
album quod in hac proposita niue est, ut hoc scamnum in quo
nunc sedemus, non omne scamnum – hoc enim uniuersale
 
est —, sed hoc quod nunc suppositum est, nec album quod
in niue est — uniuersale est enim album et nix —, sed hoc
album quod in hac niue nunc esse conspicitur; hoc enim non
potest de quolibet alio albo praedicari quod in hac niue est,
quia ad singularitatem deductum est atque ad indiuiduam
 
formam constrictum est indiuidui participatione. alia uero
sunt quae de pluribus praedicantur, ut genera, species,
differentiae et propria et accidentia communiter,
 
sed non proprie alicui. | genera quidem de pluribus praedi-
cantur speciebus suis, species uero de pluribus praedicantur
 
indiuiduis; homo enim, quod est animalis species, plures sub
se homines habet de quibus appellari possit. item equus, qui
sub animali est loco speciei, plurimos habet indiuiduos equos
de quibus praedicetur. differentia uero ipsa quoque de pluri-
bus speciebus dici potest, ut rationale de homine ac de deo
 
corporibusque caelestibus, quae, sicut Platoni placet, animata
sunt et ratione uigentia. proprium item etsi de una specie
praedicatur, de multis tamen indiuiduis dicitur, quae sub
conuenienti specie collocantur, ut risibile de Platone, Socrate
et ceteris indiuiduis quae homini supponuntur. accidens etiam
 
 
 
de multis dicitur; album enim et nigrum de multis omnino
dici potest quae a se genere specieque seiuncta sunt. sedere
etiam de multis dicitur; homo enim sedet, simia sedet, aues
quoque, quorum species longe diuersae sunt. accidens autem
 
quoniam communiter accidens esse potest et proprie alicui,
idcirco determinauit dicens et accidentia communiter, sed
non proprie alicui. quae enim proprie alicui accidunt, indi-
uidua fiunt et de uno tantum ualentia praedicari, ea quae
communiter accipiuntur, de pluribus dici queunt. ut enim de
 
niue dictum est, illud album quod in hac subiecta niue est,
non est communiter accidens, sed proprie huic niui quae
oculis ostensionique subiecta est. itaque ex eo quod commu-
niter praedicari poterat — de multis enim album dici potest,
ut albus homo, albus equus, alba nix —, factum est, ut de
 
una tantum niue praedicari illud album possit cuius partici-
patione ipsum quoque factum est singulare. omnino autem
omnia genera uel species uel differentiae uel propria uel acci-
dentia, si per semet ipsa speculemur in eo quod genera uel
species uel differentiae uel propria uel accidentia sunt, mani-
 
festum est quoniam de pluribus praedicantur. at si ea in his
speculemur in quibus sunt, ut secundum subiecta eorum
formam et substantiam metiamur, euenit ut ex pluralitate
praedicationis ad singularitatem uideantur adduci. animal enim,
 
 
quod genus est, de pluribus praedicatur, sed cum hoc animal
in Socrate consideramus — Socrates enim animal est —, ipsum
animal fit indiuiduum, quoniam Socrates est indiuiduus ac
singularis. item homo de pluribus quidem hominibus praedi-
catur, sed si illam humanitatem quae in Socrate est indiuiduo
 
consideremus, fit indiuidua, quoniam Socrates ipse indiuiduus
est ac singularis. item differentia ut rationale de pluribus dici
potest, sed in Socrate indiuidua est. risibile etiam cum
de pluribus hominibus praedicetur, in Socrate fit unicum.
communiter quoque accidens, ut album, cum de pluribus
 
dici possit, in uno quoque singulari perspectum indiuiduum
est. Fieri autem potuit commodior diuisio hoc modo. eorum
quae dicuntur, alia quidem ad singularitatem praedicantur,
alia ad pluralitatem, eorum uero quae de pluribus praedicantur,
alia secundum substantiam praedicantur, alia secundum acci-
 
dens. eorum quae secundum substantiam praedicantur, alia in
eo quod quid sit dicuntur, alia in eo quod quale sit, in eo
quod quid sit quidem, genus ac species, in eo quod quale
sit, differentia. item eorum quae in eo quod quid sit praedi-
cantur, alia de speciebus praedicantur pluribus, alia minime;
 
de speciebus pluribus praedicantur genera, de nullis uero
species. eorum autem quae secundum accidens praedicantur,
alia quidem sunt quae de pluribus praedicantur, ut accidentia,
 
 
alia quae de uno tantum, ut propria. Posset autem fieri
etiam huiusmodi diuisio. eorum quae praedicantur, alia de
singulis praedicantur, alia de pluribus. eorum quae de plu-
ribus, alia in eo quod quid sit, alia in eo quod quale sit
 
praedicantur. eorum quae in eo quod quid sit, alia de diffe-
rentibus specie dicuntur, ut genera, alia minime, ut species,
eorum autem quae in eo quod quale sit de pluribus prae-
dicantur, alia quidem de differentibus specie praedicantur, ut
differentiae et accidentia, alia de una tantum specie, ut propria.
 
eorum uero quae de differentibus specie in eo quod quale sit
praedicantur, alia quidem in substantia praedicantur, ut diffe-
rentiae, alia in communiter euenientibus, ut accidentia. et per
hanc diuisionem quinque harum rerum definitiones colligi
possunt hoc modo. genus est quod | de pluribus specie differen-
 
 
tibus in eo quod quid sit praedicatur. species est quod de
pluribus minime specie differentibus in eo quod quid sit
praedicatur. differentia est quod de pluribus specie differentibus
in eo quod quale sit in substantia praedicatur. proprium est
quod de una tantum specie in eo quod quale sit non in sub-
 
stantia praedicatur. accidens est quod de pluribus specie
differentibus in eo quod quale sit non in substantia praedicatur.

Et nos quidem has diuisiones fecimus, ut omnia a semet
ipsis separaremus, Porphyrio uero alia fuit intentio. non enim
omnia nunc a semet ipsis disiungere festinabat, sed tantum
ut cetera a generis forma et proprietate separaret. idcirco
diuisit quidem omnia quae praedicantur aut in ea quae de
 
singulis praedicantur, aut in ea quae de pluribus, ea uero
quae de pluribus praedicantur, aut genera esse dixit aut
species aut cetera, horumque exempla subiciens adiungit : 
							 Ab his ergo quae de uno solo praedicantur, diffe-
runt genera eo quod de pluribus adsignata praedi-
 
centur, ab his autem quae de pluribus, ab speciebus
quidem, quoniam species etsi de pluribus praedican-
tur, sed non de differentibus specie, sed numero;
homo enim cum sit species, de Socrate et Platone
praedicatur, qui non specie differunt a se inuicem,
 
sed numero, animal uero cum genus sit, de homine
et boue et equo praedicatur, qui differunt a se inui-
cem et specie quoque, non numero solo. a proprio
uero differt genus, quoniam proprium quidem de una
sola specie, cuius est proprium, praedicatur et de his
 
quae sub una specie sunt indiuiduis, quemadmodum
 
 
 
risibile de homine solo et de particularibus homini-
bus, genus autem non de una specie praedicatur, sed
de pluribus et differentibus specie. a differentia uero
et ab his quae communiter sunt accidentibus differt
 
genus, quoniam etsi de pluribus et differentibus spe-
cie praedicantur differentiae et communiter acciden-
tia, sed non in eo quod quid sit praedicantur, sed in
eo quod quale quid sit. interrogantibus enim nobis
illud de quo praedicantur haec, non in eo quod quid
 
sit dicimus praedicari, sed magis in eo quod quale
sit. interroganti enim qualis est homo, dicimus ratio-
nalis, et in eo quod qualis est coruus, dicimus quo-
niam niger. est autem rationale quidem differentia,
nigrum uero accidens. quando autem quid est homo
 
interrogamur, animal respondemus; erat autem homi-
nis genus animal. 
							 Nunc genus a ceteris omnibus quae quolibet modo praedi-
 
 
cantur separare contendit hoc modo. quoniam enim genus de
pluribus praedicatur, statim differt ab his quidem quae de uno
tantum praedicantur quaeque unum quodlibet habent indiui-
duum ac singulare sublectum; sed haec differentia generis ab
his quae de uno praedicantur, communis ei est cum ceteris,
 
id est specie, differentia, proprio atque accidenti idcirco, quo-
niam ipsa quoque de pluribus praedicantur. horum igitur sin-
gulorum differentias a genere colligit, ut solum intellegendum
genus quale sit sub animi deducat aspectum, dicens : ab his
autem quae de pluribus praedicantur, differt genus,
 
ab speciebus quidem primum, quoniam species etsi
de pluribus praedicantur, non tamen de differentibus
specie, sed numero. species enim sub se plurimas species
habere non poterit, alioquin genus, non species appellaretur.
 
si enim genus est quod de pluribus specie | differentibus in eo
 
quod quid sit praedicatur, cum species de pluribus dicatur et
in eo quod quid sit, huic si adiciatur ut de specie differenti-
bus praedicetur, speciei forma transit in generis; id quoque
exemplo intellegi fas est. homo enim praedicatur de
Socrate, Platone et ceteris quae a se non specie disiuncta
 
sunt, sicut homo atque equus, sed numero : quod quidem
habet dubitationem quid sit hoc quod dicitur numero differre.
numero enim differre aliquid uidebitur quotiens numerus a
 
 
numero differt, ut grex boum qui fortasse continet triginta
boues, differt numero ab alio boum grege, si centum in se
contineat boues; in eo enim quod grex est, non differunt,
in eo quod boues, ne eo quidem : numero igitur differunt,
 
quod illi plures, illi uero sunt pauciores. quomodo igitur So-
crates et Plato specie non differunt, sed numero, cum et So-
crates unus sit et Plato unus, unitas uero numero ab unitate
non differat? sed ita intellegendum quod dictum est numero
differentibus, id est in numerando differentibus, hoc est
 
dum numerantur differentibus. cum enim dicimus ‘hic Socrates
est, hic Plato’, duas fecimus unitates, ac si digito tangamus
dicentes ‘hic unus est’ de Socrate, rursus de Platone ‘hic unus
est’, non eadem unitas in Socrate numerata est quae in Pla-
tone. alioquin posset fieri ut secundo tacto Socrate Plato
 
etiam monstraretur. quod non fit. nisi enim tetigeris Socratem
uel mente uel digito itemque tetigeris Platonem, non facies
duos, dum numerantur. ergo differunt quae sunt numero dif-
ferentia. cum igitur species de numero differentibus, non de
specie praedicetur, genus de pluribus et differentibus specie
 
dicitur, ut de boue, de equo et de ceteris quae a se specie
inuicem differunt, non numero solo. tribus enim modis unum
quodque uel differre ab aliquo dicitur uel alicui idem esse,
 
 
genere, specie, numero. quaecumque igitur genere eadem sunt,
non necesse est eadem esse specie, ut si eadem sint genere,
differant specie. si uero eadem sint specie, genere quoque
eadem esse necesse est, ut cum homo atque equus idem sint
genere — uterque enim animal nuncupatur —, differunt specie,
 
quoniam alia est hominis species, alia equi. Socrates uero atque
Plato cum idem sint specie, idem quoque sunt genere; utrique
enim et sub hominis et sub animalis praedicatione ponuntur.
si quid uero uel genere uel specie idem sit, non necesse est
idem esse numero, quod si idem sit numero, idem et specie
 
et genere esse necesse est; ut Socrates et Plato, cum et genere
animalis et specie hominis idem sint, numero tamen reperiun-
tur esse disiuncti. gladius uero atque ensis idem sunt numero,
nihil enim omnino aliud est ensis quam gladius, sed nec
specie diuersi sunt, utrumque enim gladius est, nec genere,
 
utrumque enim instrumentum est, quod est gladii genus.
quoniam igitur homo, bos atque equus, de quibus animal
praedicatur, specie differunt, numero ergo etiam eos differre
necesse est. idcirco hoc plus habet genus ab specie, quod de
specie differentibus praedicatur. nam si integram generis defi-
 
nitionem demus, dabimus hoc modo : genus est quod de plu-
 
 
ribus specie et numero differentibus in eo quod quid sit prae-
dicatur, at uero speciei sic : species est quod de pluribus
numero differentibus in eo quod quid sit praedicatur. A
proprio uero differt genus, quoniam proprium quidem
 
de una sola specie, cuius est proprium, praedicatur
et de his quae sub una specie sunt indiuiduis. proprium
semper uni speciei adesse potest neque eam relinquit nec
transit ad aliam, atque idcirco proprium nuncupatum est, ut
risibile hominis; itaque et de ea specie cuius est proprium
 
praedicatur et de his indiuiduis quae sub illa sunt specie, ut
risibile de homine dicitur et de Socrate et Platone et ceteris
quae sub hominis nomine continentur. genus uero non de
una tantum specie, ut dictum est, sed de pluribus. differt
igitur genus a proprio eo quod de pluribus speciebus praedi-
 
catur, cum proprium de una tantum de qua dicitur appelletur
et de his quae sub illa sunt indiuiduis. A differentia
uero et ab his quae communiter sunt accidentibus
differt genus. differentiae atque accidentis discrepantiam a
genere una separatione concludit. omnino enim quia haec in
 
eo quod quid sit minime praedicantur, eo ipso segregantur
a genere; nam in ceteris quidem propinqua sunt generi, nam et
 
 
de pluribus praedicantur et de specie differentibus, sed non
 
in eo quod quid sit. si quis enim | interroget : qualis est homo?
respondetur rationalis, quod est differentia; si quis : qualis est
coruus? dicitur niger, quod est accidens. si autem interroges :
quid est homo? animal respondebitur, quod est genus. quod
 
uero ait : haec non in eo quod quid sit dicimus praedi-
cari, sed magis in eo quod quale sit, hoc magis quaesti-
oni occurrit huiusmodi. Aristoteles enim differentias in sub-
stantia putat oportere praedicari. quod autem in substantia
praedicatur, hoc rem de qua praedicatur, non quale sit, sed
 
quid sit ostendit. unde non uidetur differentia in eo quod
quale sit praedicari, sed potius in eo quod quid sit. sed sol-
uitur hoc modo. differentia enim ita substantiam demonstrat,
ut circa substantiam qualitatem determinet, id est substanti-
alem proferat qualitatem. quod ergo dictum est magis, tale
 
est tamquam si diceret : uidetur quidem substantiam significare
atque idcirco in eo quod quid sit praedicari, sed magis illud
est uerius, quia tametsi substantiam monstret, tamen in eo
quod quale sit praedicatur.

Quare de pluribus praedicari diuidit genus ab his
 
quae de uno solo eorum quae sunt indiuidua praedi-
cantur, differentibus uero specie separat ab his quae
 
 
 
sicut species praedicantur uel sicut propria; in eo
autem quod quid sit praedicari diuidit a differentiis
et communiter accidentibus, quae non in eo quod quid
sit, sed in eo quod quale sit uel quodammodo se
 
habens praedicantur de quibus praedicantur. 
							 Tria esse diximus quae significationem hanc tertiam generis
informarent, id est de pluribus praedicari, de specie differenti-
bus et in eo quod quid sit. quae singulae partes genus a
ceteris quae quomodolibet praedicantur distribuunt ac secer-
 
nunt, quod ipse breuiter colligens dicit; id enim quod de
pluribus praedicatur, genus ab his diuidit quae de uno tan-
tum praedicantur indiuiduo. indiuiduum autem pluribus dici-
tur modis. dicitur indiuiduum quod omnino secari non potest,
ut unitas uel mens; dicitur indiuiduum quod ob soliditatem
 
diuidi nequit, ut adamans; dicitur indiuiduum cuius praedicatio
in reliqua similia non conuenit, ut Socrates : nam cum illi
sint ceteri homines similes, non conuenit proprietas et praedi-
catio Socratis in ceteris. ergo ab his quae de uno tantum
praedicantur, genus differt eo quod de pluribus praedicatur.
 
restant igitur quattuor, species et proprium, differentia et acci-
 
 
 
dens, quorum a genere differentias colligamus. singulis igitur
differentiis ab his rebus segregabitur genus. ea quidem dif-
ferentia qua de specie differentibus genus dicitur, separat ab
his quae sicut species praedicantur uel sicut propria. species
enim omnino de nulla specie dicitur, proprium uero de una
 
tantum specie praedicatur atque ideo non de specie differenti-
bus. item genus a differentia et accidenti differt, quod in eo
quod quid sit praedicatur; illa enim in eo quod quale sit
appellantur, ut dictum est. itaque genus quidem ab his quae
de uno praedicantur differt in quantitate praedicationis, ab
 
speciebus uero et proprio in subiectorum natura, quoniam
genus de specie differentibus dicitur, proprium uero et species
minime. item genus in qualitate praedicationis a differentia
accidentique diuiditur. qualitas enim praedicationis quaedam
est uel in eo quod quid sit uel in eo quod quale sit praedicari.

Nihil igitur neque superfluum neque minus con-
tinet generis dicta descriptio. 
							 Omnis descriptio uel definitio debet ei quod definitur aequari.
si enim definitio definito non sit aequalis et si quidem maior
sit, etiam quaedam alia continebit et non necesse est ut semper
 
definiti substantiam monstret; si minor, ad omnem definitionem
 
 
 
substantiae non peruenit. omnia enim quae maiora sunt, de
minoribus praedicantur, ut animal de homine, minora uero de
maioribus minime; nemo enim uere dicere potest ‘omne animal
homo est’. atque idcirco si sibi praedicatio conuertenda est,
 
aequalis oportebit sit. id autem fieri potest, si neque super-
fluum quicquam habet neque di|minutum, ut in ea ipsa generis
 
descriptione. dictum est enim esse genus quod de pluribus
specie differentibus in eo quod quid sit praedicetur, quae
descriptio cum genere conuerti potest, ut dicamus quicquid
 
de pluribus specie differentibus in eo quod quid sit praedicetur,
id esse genus. quodsi conuerti potest, ut ait, nec plus neque
minus continet generis facta descriptio.

Superior de genere disputatio uideatur forsitan omnem
etiam speciei consumpsisse tractatum. nam cum genus ad
aliquid praedicetur, id est ad speciem, cognosci natura generis
non potest, si speciei quae sit intellegentia nesciatur. sed
 
quoniam diuersa est in suis naturis eorum consideratio atque
discretio, diuersa in permixtis, idcirco sicut singula in prooemio
proposuit, ita diuidere cuncta persequitur. ac primum post
generis disputationem de specie tractat. de qua quidem
dubitari potest. si enim haec fuit ratio praeponendi generis
 
reliquis omnibus, quod naturae suae magnitudine cetera con-
tineret, non aequum erat speciem differentiae in ordine trac-
tatus anteponere, quod differentia speciem contineret, cura
praesertim differentiae ipsas species informent. prius autem est
quod informat quam id quod eius informatione perficitur.
 
posterior igitur est species a differentia, prius igitur de dif-
ferentia tractandum fuit. etenim prooemio etiam consentiret, in
quo eum ordinem collocauit quem naturalis ordo suggessit,
dicens utile esse nosse quid genus sit et quid differentia.
huic respondendum est quaestioni, quoniam omnia quaecumque
 
 
 
 
ad aliquid praedicantur, substantiam semper ex oppositis
sumunt. ut igitur non potest esse pater, nisi sit filius, nec
filius, nisi praecedat pater, alteriusque nomen pendet ex altero,
ita etiam in genere ac specie uidere licet. species quippe nisi
 
generis non est rursusque genus esse non potest, nisi referatur
ad speciem; nec uero substantiae quaedam aut res absolutae
esse putandae sunt genus ac species, ut superius quoque
dictum est, sed quicquid illud est quod in naturae proprietate
consistat, id tunc fit genus ac species, cum uel ad inferiora
 
uel ad superiora referatur. quorum ergo relatio alterutrum
constituit, eorum continens factus est iure tractatus :

De specie igitur inchoans ait hoc modo. 
							 Species autem dicitur quidem et de unius cuiusque
forma, secundum quam dictum est : ‘primum quidem
 
species digna imperio’. dicitur autem species et ea
quae est sub adsignato genere, secundum quam sole-
mus dicere hominem quidem speciem animalis, cum
sit genus animal, album autem coloris speciem, trian-
gulum uero figurae speciem. 
							 
Sicut generis supra significationes distinxit aequiuocas, ita
idem in specie facit dicens non esse speciei simplicem signi-
ficationem. et ponit quidem duas, longe autem plures esse
 
 
 
manifestum est, quas idcirco praeteriit, ne lectoris animum
prolixitate confunderet. dicit autem primum quidem speciem
uocari unius cuiusque formam, quae ex accidentium congre-
 
gatione perficitur. cautissime autem dictum est unius|cuius-
que, hoc enim secundum accidens dicitur. quae enim uni
 
cuique indiuiduo forma est, ea non ex substantiali quadam
forma species, sed ex accidentibus uenit. alia est enim sub-
stantialis formae species quae humanitas nuncupatur, eaque
non est quasi supposita animali, sed tamquam ipsa qualitas
substantiam monstrans; haec enim et ab hac diuersa est quae
 
unius cuiusque corpori accidenter insita est, et ab ea quae
genus deducit in partes. postremumque plura sunt quae cum
eadem sint, diuersis tamen modis ad aliud atque aliud relata
intelleguntur, ut hanc ipsam humanitatem in eo quod ipsa
est si perspexeris, species est eaque substantialem determinat
 
qualitatem; si sub animali eam intellegendo locaueris, deducit
animalis in sese participationem separaturque a ceteris ani-
malibus ac fit generis species. quodsi unius cuiusque proprie-
tatem consideres, id est quam uirilis uultus, quam firmus
incessus ceteraque quibus indiuidua conformantur et quodam-
 
modo depinguntur, haec est accidens species secundum quam
dicimus quemlibet illum imperio esse aptum propter formae
 
 
eximiam dignitatem. huic aliam adiungit speciei significationem,
id est eam quam supponimus generi. nos uero triplicem speciei
significationem esse subicimus, unam quidem substantiae quali-
tatem, aliam cuiuslibet indiuidui propriam formam, tertiam
 
de qua nunc loquitur, quae sub genere collocatur. creden-
dum uero est propter obscuritatem eius quam nos adie-
cimus, quia nimirum altiorem atque eruditiorem quaereret
intellectum, ea tacita praetermissaque ceteras edidisse. cuius
quidem speciei haec exempla subiecit, ut hominem quidem
 
animalis speciem, album autem coloris, triangulum uero figurae;
haec enim omnia species nuncupantur eorum quae sunt genera,
animal quidem hominis, albi autem color, trianguli figura. 
							 Quodsi etiam genus adsignantes speciei meminimus
dicentes quod de pluribus et differentibus specie in
 
eo quod quid sit praedicatur, et speciem dicimus id
quod sub genere est. 
							 Dudum cum generis descriptionem adsignaret, in generis
definitione speciei nomen iniecit dicens id esse genus quod
de pluribus specie differentibus in eo quod quid ait prae-
 
dicaretur, ut scilicet per speciei nomen definiret genus.
nunc uero cum speciem definire contendat, generis utitur
nuncupatione dicens speciem esse quae sub genere ponatur.
 
 
 
cui quidem dicto illa quaestio iure uidetur opponi. omnis
enim definitio rem declarare debet quam definitio concludit,
eamque apertiorem reddere quam suo nomine monstrabatur.
ex notioribus igitur fieri oportet definitionem quam res illa
sit quae definitur. cum igitur per speciei nomen describeret
 
uel definiret genus, abusus est uocabulo speciei uelut notiore
quam generis atque ita ex notioribus descripsit genus. nunc
uero cum speciem uellet termino descriptionis includere, generis
utitur nomine rerumque conuertit notionem, ut in generis
quidem sit notius speciei uocabulum, in speciei autem descrip-
 
tione sit notius generis, quod fieri nequit. si enim generis
uocabulum notius est quam speciei, in definitione generis
speciei nomine uti non debuit. quodsi speciei nomen facilius
intellegitur quam generis, in definitione speciei nomen generis
non fuit apponendum. cui quaestioni occurrit dicens :
 
							 Nosse autem oportet <quod>, quoniam et genus ali-
cuius est genus et species alicuius est species, idcirco
necesse est et in utrorumque rationibus ntrisque uti. 
							 Omnia quaecumque ad aliquid praedicantur, ex his de quibus
praedicantur, substantiam sortiuntur; quodsi definitio unius
 
cuiusque substantiae proprietatem debet ostendere, iure ex
alterutro fit descriptio in his quae inuicem referuntur. ergo
quoniam genus speciei genus est et substantiam suam et
 
 
 
uocabulum genus ab specie sumit, in definitione generis speciei
nomen est aduocandum, quoniam uero species id quod est
sumit ex genere, nomen generis in speciei descriptione non
fuit relinquendum. quoniam uero diuersae sunt specierum
 
qualitates — aliae enim sunt species, quae et genera esse
possunt, aliae, quae in sola speciei | permanent proprietate neque
 
in naturam generis transeunt —, idcirco multiplicem speciei
definitionem dedit dicens : 
							 Adsignant ergo et sic speciem : species est quod
 
ponitur sub genere et de quo genus in eo quod quid
sit praedicatur. amplius autem sic quoque : species
est quod de pluribus et differentibus numero in eo
quod quid sit praedicatur. sed haec quidem adsignatio
specialissimae est et quae solum species est, aliae
 
uero erunt etiam non specialissimarum. 
							 Tribus speciem definitionibus informauit, quarum quidem
duae omni speciei conueniunt omnesque quae quolibet modo
species appellantur, sua conclusione determinant, tertia uero
non ita. cum enim duae sint specierum formae, una quidem,
 
cum species alicuius aliquando etiam alterius genus esse
potest, altera, cum tantum species est neque in formam generis
 
 
 
transit, priores quidem duae, illa scilicet in qua dictum est
id esse speciem quod sub genere ponitur, et rursus in qua
dictum est id esse speciem de quo genus in eo quod quid
sit praedicatur, omni speciei conueniunt. id enim tantum hae
definitiones monstrant quod sub genere ponitur. nam et ea
 
quae dicit id esse speciem quod sub genere ponitur. eam uim
significat speciei qua refertur ad genus, et ea quae dicit id
esse speciem de quo genus in eo quod quid sit praedicatur,
eam rursus significat speciei formam quam retinet ex generis
praedicatione. idem est autem et poni sub genere et de eo
 
praedicari genus, sicut idem est supponi generi et ei genus
praeponi. quodsi omnis species sub genere collocatur, mani-
festum est omnem speciem hoc ambitu descriptionis includi.
sed tertia definitio de ea tantum specie loquitur quae numquam
genus est et quae solum species restat. haec autem species ea
 
est quae de differentibus specie minime praedicatur. nam si
id habet genus plus ab specie, quod de differentibus specie
praedicatur, si qua species praedicetur quidem de subiectis,
sed non de specie differentibus, ea solum erit superioris generis
species, subiectorum uero non erit genus. igitur praedicatio
 
ea quam species habet ad subiecta, si talis sit, ut de differen-
tibus specie non praedicetur, distinguit eam ab his speciebus
 
 
quae genera esse possunt et monstrat eam solum speciem
esse nec generis praedicationem tenere. illa igitur tertia de-
scriptio speciei quae magis species ac specialissima dicitur,
definitur hoc modo : species est quod de pluribus numero
 
differentibus in eo quod quid sit praedicatur, ut homo;
praedicatur enim de Cicerone ac Demosthene et ceteris qui a
se, ut dictum est, non specie, sed numero discrepant.

Ex tribus igitur definitionibus duae quidem et specialis-
simis et non specialissimis aptae sunt, haec uero tertia solam
 
ultimam speciem claudit. ut autem id apertius liqueat, rem
paulo altius orditur eamque congruis inlustrat exemplis : 
							 Planum autem erit quod dicitur hoc modo. in uno
quoque praedicamento sunt quaedam generalissima et
rursus alia specialissima et inter generalissima et
 
specialissima sunt alia. est autem generalissimum
quidem super quod nullum ultra aliud sit superueniens
genus, specialissimum autem, post quod non erit alia
inferior species, inter generalissimum autem et spe-
cialissimum et genera et species sunt eadem, ad aliud
 
 
 
quidem et ad aliud sumpta. Sit autem in uno prae-
dicamento manifestum quod dicitur. substantia est
quidem et ipsa genus. sub hac autem est corpus, sub
corpore uero animatum corpus, sub quo animal, sub
animali uero rationale animal, sub quo homo, sub ho-
 
 
mine uero Socrates et Plato et qui|sunt particulares
homines. sed horum substantia quidem generalissi-
mum est et quod genus sit solum, homo uero specia-
lissimum et quod species solum sit, corpus uero species
quidem est substantiae. genus uero corporis animati;
 
et animatum corpus species quidem est corporis, genus
uero animalis. animal autem species quidem est cor-
poris animati, genus uero animalis rationalis, sed
rationale animal species quidem est animalis, genus
autem hominis, homo uero species quidem est rationalis
 
animalis, non autem etiam genus particularium homi-
num, sed solum species. et omne quod ante indiuidua
proximum est, species erit solum, non etiam genus. 
							 Praediximus ab Aristotele decem praedicamenta esse dis-
 
 
 
posita, quae idcirco praedicamenta uocauerit, quoniam de
ceteris omnibus praedicantur. quicquid uero de alio praedicatur,
si non potuerit praedicatio conuerti, maior est res illa quae
praedicatur ab ea de qua praedicatur. itaque haec praedicamenta
 
maxima rerum omnium, quoniam de omnibus praedicantur,
ostensa sunt. in uno quoque igitur horum praedicamentorum
quaedam generalissima sunt genera et est longa series spe-
cierum atque a maximo decursus ad minima. et illa quidem
quae de ceteris praedicantur ut genera neque ullis aliis sup-
 
ponuntur ut species, generalissima genera nuncupantur, idcirco
quia his nullum aliud superponitur genus, infima uero quae
de nullis speciebus dicuntur, specialissimae species appellantur,
idcirco quoniam integrum cuiuslibet rei uocabulum illa sus-
cipiunt quae pura inmixtaque in ea de qua quaeritur proprie-
 
tate sunt constituta. at quoniam species id quod species est
ex eo habet nomen, quia supponitur generi, ipsa erit simplex
species, si ita generi supponatur, ut nullis aliis differentiis
praeponatur ut genus. species enim quae sic supponitur alii,
ut alii praeponatur, non est simplex species, sed habet quan-
 
dam generis admixtionem, illa uero species quae ita supponitur
generi, ut minime speciebus aliis praeponatur, illa solum spe-
cies simplexque est species atque idcirco et maxime species
et specialissima nuncupatur. inter genera igitur quae sunt
generalissima et species quae specialissimae sunt, in medio
 
 
sunt quaedam quae superioribus quidem collata species sunt,
inferioribus uero genera. haec subalterna genera nuncupantur,
quod ita sunt genera, ut alterum sub altero collocetur. quod
igitur genus solum est, id dicitur generalissimum genus, quae
uero ita sunt genera, ut esse species possint, uel ita species,
 
ut sint genera nonnumquam, subalterna genera uel species
appellantur. quod uero ita est species, ut alii genus esse non
possit, specialissima species dicitur.

His igitur cognitis sumamus praedicamenti unius exem-
plum, ut ab eo in ceteris quoque praedicamentis atque in
 
ceteris speciebus in uno filo atque ordine quid eueniat possit
agnosci. substantia igitur generalissimum genus est; haec
enim de cunctis aliis praedicatur. ac primum huius species
duae, corporeum, incorporeum; nam et quod corporeum est,
substantia dicitur et item quod incorporeum est, substantia
 
praedicatur. sub corporeo uero animatum atque inanimatum
corpus ponitur, sub animato corpore animal ponitur; nam si
sensibile adicias animato corpori, animal facis, reliqua uero
pars, id est species, continet animatum insensibile corpus. sub
animali autem rationale atque inrationale, sub rationali homo
 
atque deus; nam si rationali mortale subieceris, hominem
feceris, si inmortale, deum, deum uero corporeum; hunc enim
mundum ueteres deum uocabant et Iouis eum appellatione
 
 
dignati sunt deumque solem ceteraque caelestia corpora, quae
animata esse cum Plato, tum plurimus doctorum chorus
arbitratus est. sub homine uero indiuidui singularesque homines
ut Plato, Cato, Cicero et ceteri, quorum numerum pluralitas
 
infinita non recipit. cuius rei subiecta descriptio sub oculos
ponat exemplum. | 
							 substantia
 
corporea | incorporea
corpus
animatum | inanimatum
animatum corpus
sensibile | insensibile
animal
rationale | inrationale
rationale animal
mortale | inmortale
homo
Plato | Cicero
Cato 
							 Superius posita descriptio omnem ordinem a generalissimo us-
que ad indiuidua praedicationis ostendit. in qua quidem substantia
generalissimum dicitur genus, quoniam praeposita est omnibus,
 
nulli uero ipsa supponitur, et solum genus propter eandem
scilicet causam, homo autem species solum, quoniam Plato,
 
 
Cato et Cicero, quibus est ipsa praeposita, non differunt specie,
sed numero tantum. corporeum uero, quod secundum a sub-
stantia collocatur, et species esse probatur et genus, substantiae
species, genus animati. at uero animatum genus est animalis,
corporei species. est enim animatum genus sensibilis, animatum
 
uero sensibile animal est; ipsum igitur animatum propter pro-
priam differentiam, quod est sensibile, recte genus esse dicitur
animalis. animal uero rationalis genus est et rationale mor-
talis. cumque rationale mortale nihil sit aliud nisi homo,
rationale fit animalis species, hominis genus. homo uero ipse
 
Platonis, Catonis, Ciceronis non erit, ut dictum est, genus,
sed est solum species. nec solum differentiae rationalis species
est homo, uerum etiam Platonis et Catonis ceterorumque
species appellatur, propter diuersam scilicet causam. nam
rationalis idcirco est species, quoniam rationale per mortale
 
atque inmortale diuiditur, cum sit homo mortale. idem nero
homo species est Platonis atque ceterorum; forma enim eorum
omnium homo erit substantialis atque ultima similitudo. est
autem communis omnium regula eas esse species specialis-
simas quae supra sola indiuidua collocantur, ut homo, equus,
 
coruus — sed non auis; auium enim multae sunt species, sed
hae tantum species esse dicuntur —, quorum subiecta ita sibi
sunt consimilia, ut substantialem differentiam habere non
possint. in omni autem hac dispositione priora genera cum
inferioribus coniunguntur, ut posteriores efficiant species; nam
 
 
 
ut sit corpus substantia, cum corporalitate coniungitur et est
substantia corporea corpus. item ut sit animatum, corporeum
atque substantia animato copulatur et est animatum substantia
corporea habens animam. item ut sit sensibile, eidem tria illa
 
superiora iunguntur. nam quod est sensibile, tantum est,
quantum substantia corporea animata retinens sensum, quod
totum animal est. item superiora omnia rationi iuncta effi-
ciunt rationale postremumque hominem superiora omnia nihilo
minus terminant; est enim homo substantia corporea, animata,
 
sensibilis, rationalis, mortalis. nos uero definitionem hominis
reddimus dicentes animal rationale, mortale, in animali scilicet
includentes et substantiam et corporeum et animatum atque
sensibile. et in ceteris quidem speciebus atque generibus ad
hunc modum uel genera diuiduntur uel species describuntur.

Quemadmodum igitur substantia, cum suprema
sit, eo quod nihil sit supra eam, genus erat generalis-
simum, sic et homo, cum sit species post quam non
sit alia species neque aliquid eorum quae possunt
diuidi, sed solum indiuiduorum| — indiuiduum enim est
 
 
Socrates et Plato —, species erit sola et ultima species
 
 
 
et, ut dictum est, specialissima. quae uero sunt in
medio, eorum quidem quae supra ipsa sunt, erunt
species, eorum uero quae post ipsa sunt, genera. quare
haec quidem habent duas habitudines, eam quae est
ad superiora, secundum quam species ipsorum esse
 
dicuntur, et eam quae est ad posteriora, secundum
quam genera ipsorum esse dicuntur. extrema uero
unam habent habitudinem. nam et generalissimum ad
ea quidem quae posteriora sunt, habet habitudinem,
cum genus sit omnium id quod est supremum, eam
 
uero quae est ad superiora, non habet, cum sit supre-
mum et primum principium, specialissimum autem
unam habet habitudinem, eam quae est ad superiora,
quorum est species, eam uero quae est ad posteriora,
non diuersam habet, sed etiam indiuiduorum species
 
dicitur, sed species quidem indiuiduorum uelut ea
continens, species autem superiorum, uelut quae ab
eis contineatur. 
 
							 
 Ex proportione speciei nomen et generis ostendit. nam ut
genus, quoniam non habet genus supra se, generalissimum
genus dicitur, ut substantia, ita species, quoniam non habet
sub se speciem, sed indiuidua, specialissima species dicitur,
 
ut homo. quid est autem species non habere? his praeesse
quae neque in dissimilia diuidi possunt, ut genera diuiduntur,
neque in similia secantur, ut species. quae uero inter genera
generalissima speciesque specialissimas constituta sunt, ea et
species et genera nuncupantur, quoniam et ipsa aliis suppo-
 
nuntur et his alia subiciuntur, quorum uel in dissimilia uel
in similia possit esse partitio. cumque duae sint habitudines
et quasi comparationes oppositae, quae in omnibus generibus
speciebusque uersentur, una quidem quae ad superiora respi-
ciat, ut specierum, quae suis generibus supponuntur, alia
 
uero quae ad inferiora, ut generum, cum speciebus propriis
praeponuntur, generalissima quidem genera unam tantum reti-
nent habitudinem, eam scilicet quae inferiora complectitur,
illam uero quae ad praeposita comparatur, non habent. gene-
ralissimum enim genus nulli supponitur. item species specia-
 
lissima unam possidet habitudinem, per quam scilicet ad sola
genera comparatur, illam uero quae ad inferiora committitur,
non habet; nullis enim speciebus ipsa praeponitur. at uero
quae subalterna sunt genera, utraque habitudine funguntur.
 
 
nam et illam possident quae ad superiora respicit, quoniam
quae subalterna sunt, habent superpositum genus, et illam
quae de inferioribus praedicatur; habent enim subalterna
genera suppositas species, ut corporeum ad substantiam quidem
eam retinet habitudinem qua potest poni sub genere, ad ani-
 
matum uero eam qua potest de specie praedicari. specialis-
simae uero species licet ipsae indiuiduis praeponantur, tamen
praepositi habitudinem non habebunt, idcirco quoniam illa
quae speciei ultimae supponuntur, talia sunt, ut quantum ad
substantiam unum quiddam sint non habentia substantialem
 
differentiam, sed accidentibus efficitur, ut numero saltem
distare uideantur, ut paene dici possit et pluribus praeesse
speciem et quodammodo nulli omnino esse praepositam. nam
cum species substantiam monstret unam, quae omnium indi-
uiduorum sub specie positorum substantia sit, quodammodo
 
nulli praeposita est, si ad substantiam quis uelit aspicere.
at si accidentia quis consideret, plures de quibus praedicetur
species fiunt, non substantiae diuersitate, sed accidentium
multitudine. itaque fit ut genus quidem semper plurimas sub
 
 
se habeat species; de differentibus enim specie praedicatur,
differentia uero nisi pluralitati non conuenit. at uero species
etiam uni aliquando indiuiduo praeesse potest. si enim unus,
ut perhibetur, est phoenix, phoenicis species de uno tantum
 
indiuiduo praedicatur; solis etiam species unum solem intel-
legitur habere subiectum. ita nullam multitudinem | species
 
per se continet, cum etiam si unum sit tantum indiuiduum,
speciei tamen non pereat intellectus; quibusdam enim suis
quasi similibus partibus praeest. ut si aeris uirgulam diuidas,
 
secundum id quod aes dicitur, idem et partes esse intellegitur
et totum. idcirco dictum est speciem, licet sit indiuiduis
praeposita, unam tamen habitudinem possidere, unam scilicet
qua species est. quoniam enim praepositis subditur, species
nuncupatur, et est superiorum species tamquam subiecta
 
inferiorum quoque species, idcirco quoniam eorum substantiam
monstrat. speciem uero substantiam nuncupamus, nec ita est
species substantia indiuiduorum, quemadmodum speciei genus;
illud enim pars substantiae est, ut animalis homo. reliquae
enim partes rationale sunt atque mortale, homo uero Socratis
 
atque Ciceronis tota substantia est; nulla enim additur dif-
ferentia substantialis ad hominem, ut Socrates fiat aut Cicero,
 
 
sicut additur animali rationale atque mortale, ut homo integra
definitione claudatur. idcirco igitur species specialissima tantum
species est atque hanc solam possidet habitudinem ad superiora
quidem, quoniam ab his continetur, ad inferiora uero, quoniam
eorum substantiam format et continet.

Determinant ergo generalissimum ita, quod cum
genus sit, non est species, et rursus, supra quod non
erit aliud superueniens genus, specialissimum uero,
quod cum sit species, non est genus et quod cum sit
species, numquam diuiditur in species et quod de
 
pluribus et differentibus numero in eo quod quid sit
praedicatur. ea uero quae in medio sunt extremorum,
subalterna uocant genera et species, et unum quodque
ipsorum speciem esse et genus ponunt, ad aliud qui-
dem et ad aliud sumpta. ea uero quae sunt ante spe-
 
cialissima usque ad generalissimum ascendentia, et
genera dicuntur et species et subalterna genera, ut
Agamemnon Atrides et Pelopides et Tantalides et
ultimum Iouis. 
							 Posteaquam naturam generum ac specierum diuersitatemque
 
monstrauit, eorum ordinem definitionis descriptionisque com-
memorat. ac primum quidem generalissimi generis terminum
 
 
 
inducit, id esse generalissimum genus quod cum ipsum genus
sit, non habet superpositum genus, hoc est speciem non esse,
et rursus, supra quod non erit aliud superueniens genus. si
enim haberet aliud genus, minime ipsum generalissimum
 
uocaretur. specialissima uero species hoc modo : quod cum sit
species, non est genus, ex opposito, quoniam opposita ex oppo-
sitis describuntur interdum. nam quoniam praepositio opposita
est suppositioni, genus autem praeponitur, species uero sup-
ponitur, si idcirco erit primum genus, quia ita superponitur,
 
ut minime supponatur, idcirco erit ultima species, quia ita
supponitur, ut praeponi non possit, oppositorum igitur recte
ex oppositis facta est definitio. Est alia rursus descriptio :
quod cum sit species, numquam diuidatur in species,
id est genus esse non possit. si enim omne genus specierum
 
genus est, si quid non diuiditur in species, genus esse non
poterit. Est rursus alia definitio : quod de pluribus et
differentibus numero in eo quod quid sit praedicatur.
de qua definitione saepe est superius demonstratum. nunc
 
 
 
illud attendendum est. si, ut paulo superius dictum est, speciei
unum indiuiduum potest esse subiectum, ut phoenici atomum
suum, ut soli corpus hoc lucidum, ut mundo uel lunae, quorum
species singulis suis indiuiduis superponuntur, qui conuenit
dicere speciem esse quae de pluribus numero differentibus in
 
eo quod quid sit praedicatur? sunt enim quaedam quae de
numero differentibus minime dicuntur, ut phoenix, sol, luna,
mundus. sed de his illa ratio est de qua etiam superius pauca
reddidimus, quae paululum inflexa commodissime nodum quae-
 
stionis absoluit. | omnia enim quae sub speciebus specialissimis
 
sunt, siue infinita sint siue finito numero constituta siue ad
singularitatem deducantur, dum est aliquod indiuiduum, semper
species permanebit neque indiuiduorum deminutione, dum
quodlibet unum maneat, species consumitur. ut enim dictum
est, tametsi plura sint indiuidua, substantiales differentias non
 
habebunt. id uero in genere dici non conuenit, quod his
praeest quae substantiali a se differentia disgregata sunt;
praeest enim speciebus quae diuersis differentiis informantur.
 
 
 
si igitur earum una perierit et ad unitatem speciei reducta
sit ratio, genus esse non poterit, quia de differentibus specie
praedicatur. non ita in speciebus. si enim omnium indiuidu-
orum natura consumpta sit et ad unius singularitatem indi-
 
uidui superpositae speciei praedicatio peruenerit, est tamen
species ac permanet. talia enim sunt illa quae pereunt ac
desunt, quale est id quod permansit et subiacet. quod uero
dicimus de pluribus numero differentibus speciem praedicari,
duobus id recte explicabitur modis, uno quidem, quia multo
 
plures sunt species quae de numerosis indiuiduis praedicantur,
quam hae quibus unum tantum indiuiduum uidetur esse sup-
positum, dehinc hoc, quia multa secundum potestatem dicuntur,
cum actu non semper ita sint, ut risibilis homo dicitur,
etiamsi minime rideat, quoniam ridere potest. ita igitur species
 
de numero differentibus praedicatur; nihilo enim minus phoenix
de pluribus phoenicibus praedicaretur, si plures essent, quam
nunc, quando unus esse perhibetur. item solis species de hoc
uno sole quem nouimus, nunc dicitur, at si animo plures
soles et cogitatione fingantur, nihilo minus de pluribus solibus
 
indiuiduis nomen solis quam de hoc uno praedicabitur. idcirco
igitur species de pluribus numero differentibus dicitur praedicari,
cum sint aliquae quae de singulis indiuiduis appellentur. Illa
uero quae subalterna uocantur ita definiri queunt : subalternum
 
 
genus est quod et genus esse poterit et species, ad eumque
modum est ut in familiis, quae procreant et procreantur, ut
etiam subiectum monstrat exemplum : ut Agamemnon Atri-
des et Pelopides et Tantalides et ultimum Iouis.
Atreus enim Pelopis filius tamquam eiusdem species quasi
 
Agamemnonis genus est. item Agamemnon Pelopides et Tan-
talides, cum Pelops ad Tantalum comparatus Tantalusque ad
Iouem quasi species itemque Tantalus ad Pelopem, Pelops ad
Atreum tamquam genera esse uideantur, cum Iuppiter ueluti
sit horum generalissimum genus.

Sed in familiis quidem plerumque ad unum redu-
cuntur principium, uerbi gratia ad Iouem, in generibus
autem et speciebus non se sic habet. neque enim est
commune unum genus omnium ens nec omnia eiusdem
generis sunt secundum unum supremum genus, quem-
 
admodum dicit Aristoteles. sed sint posita, quemad-
 
 
 
modum in Praedicamentis, prima decem genera quasi
prima decem principia; uel si omnia quis entia uocet,
aequiuoce, inquit, nuncupabit, non uniuoce. si enim
unum esset commune omnium genus ens, uniuoce
 
entia dicerentur; cum uero decem sint prima, com-
munio secundum nomen est solum, non etiam secun-
dum rationem, quae secundum nomen est. 
							 Cum de subalternis generibus diceret, familiae cuiusdam
posuit exemplum, quae ab Agamemnone peruenit ad Iouem,
 
quem quidem pro numinis reuerentia ultimum posuit. quantum
enim ad ueteres theologos, refertur Iuppiter ad Saturnum,
Saturnus ad Caelum, Caelus uero ad antiquissimum Ophionem
ducitur, cuius Ophionis nullum principium est. ne igitur quod
in familiis est, id in rebus quoque esse credatur, ut res omnes
 
possint ad unum sui nominis redire principium, idcirco deter-
minat hoc in generibus ac speciebus esse non posse; neque
enim sicut familiae cuiuslibet, ita etiam omnium rerum unum
esse principium potest. fuere enim qui hac opinione tenerentur,
ut rerum omnium quae sunt unum putarent esse genus quod
 
ens nuncupant, | tractum ab eo quod dicimus ‘est’; omnia enim
 
 
 
 
sunt et de omnibus esse praedicatur. itaque et substantia est
et qualitas est itemque quantitas ceteraque esse dicuntur; nec
de his aliquid tractaretur, nisi haec quae praedicamenta dicun-
tur, esse constaret. quae cum ita sint, ultimum omnium genus
ens esse posuerunt, scilicet quod de omnibus praedicaretur.
 
ab eo autem quod dicimus ‘est’ participium inflectentes Graeco
quidem sermone Sv Latine ens appellauerunt. sed Aristoteles
sapientissimus rerum cognitor reclamat huic sententiae nec
ad unum res omnes putat duci posse primordium, sed decem
esse genera in rebus, quae cum a semet ipsis diuersa sint,
 
tum ad nullum commune principium reducantur. haec autem
decem genera statuit substantiam, qualitatem, quantitatem, ad
aliquid, ubi, quando, situm, facere, pati, habere. quod uero
occurrebat quoniam de his omnibus esse praedicaretur — omnia
enim quae superius enumerata sunt genera, esse dicuntur —,
 
ita discussit ac reppulit dicens non omne commune nomen
communem etiam formare substantiam nec ex eo debere genus
esse commune arbitrari, quod de aliquibus nomen commune
praedicaretur. quibus enim definitio communis nominis con-
uenit, illa communis nominis iure species iudicabuntur et
 
communi illo uocabulo uniuoce praedicantur, quibus uero non
conuenit, uox his communis tantum est, nulla uero substantia.
id autem manifestius declaratur exemplis hoc modo. animal
hominis atque equi genus esse praedicamus; demus igitur
 
 
animalis definitionem, quae est substantia animata sensibilis;
hanc si ad hominem reducamus, erit homo substantia animata
sensibilis, nec ulla falsitate definitio maculatur. rursus si ad
equum, erit equus substantia animata sensibilis; id quoque
 
uerum est. conuenit igitur haec definitio et animali, quod
commune est homini atque equo, et eidem equo atque homini,
quae species ponuntur animalis. ex quo fit ut homo atque equus
utraque animalia uniuoce nuncupentur. at si quis hominem
pictum hominemque uiuum communi animalis nomine nuncu-
 
pauerit, definiat si libet animal hoc modo, substantiam ani-
matam esse atque sensibilem. sed haec definitio ei quidem
homini qui uiuus est conuenit, ei uero qui pictus est, minime;
neque enim est animata substantia. igitur homini uiuo atque
picto, quibus communis nominis definitio, id est animalis,
 
non potest conuenire, non est animal commune genus, sed
tantum commune uocabulum diciturque hoc nomen animalis
in uiuo homine atque picto non genus, sed uox plura signi-
ficans; uox autem plura significans aequiuoca nuncupatur, sicut
uox ea quae genus ostendit, uniuoca dicitur. itaque id quod
 
dicitur ens, etsi de omnibus dicitur praedicamentis, quoniam
tamen nulla eius definitio inueniri potest quae omnibus prae-
dicamentis possit aptari, idcirco non dicitur uniuoce de prae-
dicamentis, id est ut genus, sed aequiuoce, id est ut uox
plura significans. Conuincitur etiam hac quoque ratione id
 
quod dicimus, ens praedicamentorum genus esse non posse.
 
 
unius enim rei duo genera esse non possunt, nisi alterum
alteri subiciatur, ut hominis genus est animal atque animatum,
cum animal animato uelut species supponatur. at si duo sint
sibimet ita aequalia, ut numquam alterum alteri supponatur,
haec utraque eiusdem speciei genera esse non possunt. ens
 
igitur atque unum neutrum neutri supponitur; neque enim
unius dicere possumus genus ens nec eius quod dicimus ens,
unum. nam quod dicimus ens, unum est et quod unum dicitur,
ens est; genus autem et species sibi minime conuertuntur.
si igitur praedicatur ens de omnibus praedicamentis, praedicatur
 
etiam unum. nam substantia unum est, qualitas unum est,
quantitas unum est ceteraque ad hunc modum. si igitur,
quoniam esse de omnibus praedicatur, omnium genus erit, et
unum, quoniam de omnibus praedicatur, erit omnium genus.
sed unum atque ens, ut demonstratum est, minime alterum
 
alteri praeponitur; duo igitur aequalia singulorum praedica-
mentorum genera sunt, quod fieri non potest. cum haec igitur
ita sint, id Porphyrius determinauit dicens non ita in rebus,
ut in familiis omnia ad unum principium posse reduci nec
omnium rerum commune esse genus posse, ut Aristoteli pla-
 
cet; sed sint posita, inquit, quemadmodum in Praedi-
 
camentis dictum est, prima decem ge|nera quasi decem
prima principia, scilicet ut nulla interim ratio perquiratur,
sed auctoritati Aristotelis concedentes haec decem genera nulli
 
 
alii generi esse credamus subiecta, quae si quis entia nuncupat,
aequiuoce nuncupabit, non uniuoce; neque enim una eorum
omnium secundum commune nomen definitio poterit adhiberi.
quae res facit, ut non uniuoce de his aliquid praedicetur. si
 
enim uniuoce praedicaretur, genus esset eorum commune
nomen quod de omnibus praedicaretur; at si genus esset,
definitio generis conueniret in species. quod quia non fit, com-
mune his id quod dicimus ens, uocabulum est uocis signi-
ficatione, non ratione substantiae.

Decem quidem generalissima sunt, specialissima
uero in numero quidem quodam sunt, non tamen infi-
nito, indiuidua autem quae sunt post specialissima,
infinita sunt. quapropter usque ad specialissima a
generalissimis descendentem iubet Plato quiescere,
 
descendere autem per media diuidentem specificis
differentiis; infinita, inquit, relinquenda sunt; neque
enim horum posse fieri disciplinam. 
 
 
							 
 Quoniam specierum nosse naturam ad sectionem generum
pertinet quoniamque scientia infinita esse non potest — nullus
enim intellectus infinita circumdat —, idcirco de multitudine
generum, specierum atque indiuiduorum rectissima ratione
persequitur dicens supremorum generum numerum notum —
 
decem enim praedicamenta ab Aristotele esse reperta quae
rebus omnibus generis loco praeferenda sint —, species uero
multo plures esse quam genera. nam cum decem suprema
sint genera cumque uni generi non una, sed multae species
supponantur proximaeque species supremis generibus subalterna
 
sint genera usque dum ad ultimas species descendatur, nimirum
unius generis multas species esse necesse est utrobique dif-
fusas, specialissimas uero multo plures esse quam subalterna,
quoniam per multitudinem generum subalternorum ad specia-
lissimas descenditur species. quas multo plures esse quam
 
genera subalterna hoc maxime ostenditur, quod inferiores sunt;
semper enim genera in plura subiecta diuiduntur. decem uero
generum species multo plures quam unius existere manifestum
est, uerum tamen etsi plures sunt, certo tamen numero con-
tinentur; quem facile si quis discutiat omniumque generum
 
species persequatur, possit agnoscere. indiuidua uero quae sub
una quaque sunt specie, infinita sunt uel quod tam multa
 
 
sunt diuersisque locis posita, ut scientia numeroque includi
comprehendique non possint, uel quod in generatione et cor-
ruptione posita nunc quidem incipiunt esse, nunc uero desinunt.
atque idcirco suprema quidem genera et subalterna et species
 
eas quae specialissimae nuncupantur, quoniam finitae sunt
numero, potest scientiae terminus includere, indiuidua uero
nullo modo. idcirco igitur Plato a magis generibus usque ad
magis species id est specialissimas praecipiebat facere secti-
onem; per ea enim quae finita essent numero, iubebat descen-
 
dere diuidentem, ubi autem ad indiuidua ueniretur, standum
esse suadebat, ne, quod natura non ferret, infinita colligeret.
ita uero genera in species diuidi comprobabat, ut specificis
differentiis soluerentur. de specificis autem differentiis melius
in eo titulo ubi de differentia disputatur, ac largius disseremus.
 
hic enim hoc tantum dixisse sufficiat, eas esse specificas dif-
ferentias quibus species informantur, ut rationale uel mortale
hominis. cum igitur diuidimus animal, rationali atque inratio-
nali, mortali inmortalique separamus. <hoc ergo> ceteraque
genera talibus differentiis quae subiectas species informent,
 
Plato censuit esse diuidenda usque dum ad specialissima
 
 
 
ueniretur, dehinc consistere nec infinita sequi, quoniam indi-
uiduorum numquam esset nec disciplina nec numerus.

Descendentibus igitur ad specialissima necesse
est diuidentem per multitudinem ire, ascendentibus
uero ad generalissima necesse est colligere multi-
 
							 
tu|dinem. collectiuum enim multorum in unam natu-
ram species est et magis id quod genus est, particularia
uero et singularia e contrario in multitudinem semper
diuidunt quod unum est; participatione enim speciei
plures homines unus, particularibus autem unus et
 
communis plures; diuisiuum est enim semper quod
singulare est, collectiuum autem et adunatiuum quod
commune est. 
							 Diuidere est in multitudinem quod unum fuerat ante dis-
soluere, omnisque diuisio e contrario compositionem coniunc-
 
tionemque meditatur. quod enim, cum sit unum, dispertiendo
diuiditur, id ipsum ex pluribus rursus partibus adunando
componitur. ut igitur superius dictum est, indiuiduorum qui-
dem similitudinem species colligunt, specierum uero genera :
similitudo uero nihil est aliud nisi quaedam unitas qualitatis.
 
ergo substantialem similitudinem indiuiduorum species colli-
gere manifestum est, substantialem uero similitudinem spe-
cierum genera contrahunt et ad se ipsa reducunt. rursus
 
 
 
generis adunationem differentiae in species distribuunt, spe-
cieique adunationem in singulares indiuiduasque personas
accidentia partiuntur. cum igitur haec ita sint, necesse est
semper cum a genere descendis ad speciem, diuidendo semper
 
facere multitudinem, cum uero ab speciebus ascendis ad genera,
componendo colligere et plura quae in specierum differentiis
fuerant similitudine qualitatis adunare. in speciebus etiam
idem considerari potest. ut enim ipsae indiuidua, quae sunt
infinita, una similitudine substantiali colligunt. ita indiuidua
 
speciem propria infinitate distribuunt. omnia enim indi-
uidua disgregatiua sunt et diuisiua, species uero et genera
collectiua, species quidem indiuiduorum collectiua atque adu-
natiua, specierum uero genera, ut ita dicendum sit : genus
quidem species distribuunt et species ab indiuiduis in multi-
 
tudinem deducuntur, rursus autem genus quidem multas
species colligit, species autem particularem singularemque
multitudinem ad singularitatis deducit unitatem. igitur plus
genus adunatiuum est quam species. species namque sola
indiuidua colligit, genus uero tam species quam ipsarum quo-
 
que specierum indiuiduas contrahit singularesque personas. sed
in hoc conuenienti utitur exemplo dicens quoniam partici-
patione speciei, id est hominis, Cato, Plato et Cicero
pluresque reliqui homines unus, id est milia hominum
 
 
in eo quod sunt homines, unus homo est; at uero unus homo,
qui specialis est, si ad hominum multitudinem qui sub ipso
sunt consideretur, plures fiunt. ita et plures homines in spe-
ciali homine unus est et specialis unus in pluribus infinitus.
sic igitur quod singulare quidem est, diuisiuum est, quod
 
uero commune, quoniam multorum unum est, ut genus ac
species, collectiuum atque adunatiuum.

Adsignato autem genere et specie, quid est
utrumque, et genere quidem uno, speciebus uero
pluribus — semper enim in plures species diuisio
 
generisest —, genus quidem semper de specie prae-
dicatur et omnia superiora de inferioribus, species
autem neque de proximo sibi genere neque de supe-
rioribus; neque enim conuertitur. oportet autem
aut aequa de aequis praedicari, ut hinnibile de
 
equo, aut maiora de minoribus, ut animal de homine,
minora uero de maioribus minime; neque enim ani-
mal dices esse hominem, quemadmodum hominem
dices esse animal. de quibus autem species prae-
 
 
 
dicatur, de his necessario et speciei genus prae-
dicabitur et generis genus usque ad generalissi-
mum; si enim uerum est Socratem hominem dicere,
hominem autem animal, animal uero substantiam,|
 
uerum est et Socratem animal dicere atque sub-
 
stantiam. semper igitur superioribus de infe-
rioribus praedicatis species quidem de indiuiduo
praedicabitur, genus autem et de specie et de indi-
uiduo, generalissimum autem et de genere et de
 
generibus, si plura sint media et subalterna, et de
specie et de indiuiduo. dicitur enim generalis-
simum quidem de omnibus sub se generibus spe-
ciebusque et de indiuiduis, genus autem quod ante
specialissimum est, de omnibus specialissimis et
 
de indiuiduis, solum autem species de omnibus
indiuiduis, indiuiduum autem de uno solo parti-
culari. indiuiduum autem dicitur Socrates et hoc
album et hic ueniens, ut Sophronisci filius, si solus
ei sit Socrates filius. 
							 
Breuiter quaecumque superius dicta sunt commemorat hoc
modo. cum, inquit, adsignauerimus quid sit genus et quid
species, cumque suis ea definitionibus comprehenderimus
docuerimusque unum genus semper in plurimas species solui,
 
 
illud, inquit, adiungimus quoniam omnia superiora de inferio-
ribus praedicantur, inferiora uero de superioribus minime. et
ea quae sunt utilia de praedicationis modo rite pertractat.
ostendit autem genus in plurimas species semper solui ad-
signata generis definitione. quod enim de pluribus rebus specie
 
iffdiertenbus in eo quod quid sit praedicaretur, esse definiuit
genus. nihil autem sunt plurimae res specie differentes nisi
plurimae species; de quibus autem praedicatur genus, in ea
ipsa dissoluitur. ostensum est igitur ex definitionis adsigna-
tione unius generis esse species plures. quae cum ita sint,
 
genus quidem de specie praedicatur, species uero de indiuiduis
omniaque superiora de inferioribus, inferiora de superioribus
nullo modo. id quare eueniat paucis absoluam. quae superiora
sunt, substantialiter ea genera esse praediximus, qua uero sunt
genera, ampliora sunt quam una quaeque species. neque enim
 
in plurima diuideretur genus, nisi ab una quaque specie
maius existeret. id cum ita sit, nomen generis toti conuenit
speciei; non enim coaequatur solum speciei generis magnitudo,
uerum etiam speciem superuadit. idcirco igitur omnis homo
animal est, quoniam intra animalis uocabulum et homo et
 
cetera continentur. at uero nullus dixerit : omne animal homo
est; non enim peruenit ad totum animal hominis nomen, quia,
cum sit minus, nullo modo generis uocabulo coaequatur. itaque
quae maiora sunt, de minoribus praedicantur, quae minora,
non conuertuntur, ut de maioribus praedicentur. at uero si
 
qua sint aequalia, ea secundum naturae parilitatem conuerti
necesse est, ut hinnibile atque equus, quoniam ita sibimet
 
 
coaequantur, ut neque equus non sit hinnibilis neque quod
sit hinnibile, non sit equus. fit ergo ut omne hinnibile equus
sit et omnis equus hinnibilis. quae cum ita sint, ea quae
superiora sunt, non modo de sibi proximis inferioribus prae-
 
dicantur, uerum etiam de inferiorum inferioribus. nam si illud
recipitur, ut ea quae superiora sunt, de inferioribus praedi-
centur, inferiorum inferiora superioribus multo magis infe-
riora sunt, uelut substantia praedicatur de animali, quod
est inferius; sed animali inferius est homo, praedicabitur
 
igitur etiam substantia de homine. rursus Socrates inferius
est homine, praedicabitur igitur substantia de Socrate. ita-
que species quidem de indiuiduis praedicantur, genera uero
et de speciebus et de indiuiduis. quod conuerti non po-
test; nam neque indiuidua de speciebus aut generibus prae-
 
dicantur nec species de generibus. ita fit ut genus quod est
generalissimum, de omnibus subalternis generibus praedi-
cari et de speciebus et de indiuiduis possit. de ipso nihil.
ultimum uero genus id est quod ante specialissimas species
collocatur et de solis speciebus specialissimis dici potest,
 
species uero de indiuiduis, ut dictum est, indiuidua autem de
singulis praedicantur, ut Socrates et Plato, eaque maxime sunt
 
 
 
indiuidua quae sub ostensionem | indicationemque digiti cadunt,
ut hoc scamnum, hic ueniens atque quae ex aliqua proprie
accidentium designantur nota, ut, si quis Socratem significa-
tione uelit ostendere, non dicat ‘Socrates’, ne sit alius qui
forte hoc nomine nuncupetur, sed dicat ‘Sophronisci filius’,
 
si unicus Sophronisco fuit. indiuidua enim maxime ostendi
queunt, si uel tacito nomine sensui ipsi oculorum digito tac-
tuue monstrentur, uel ex aliquo accidenti significentur uel
nomine proprio, si solus illud adeptus est nomen, uel ex
parentibus, si illorum est unicus filius, uel ex quolibet alio
 
accidenti singularitas demonstratur, eo quod ad esse unam
praedicationem habeat eiusque dictio non transeat ad alterum,
sicut generis quidem ad species, specierum uero ad indiuidua.

Indiuidua ergo dicuntur huiusmodi, quoniam
ex proprietatibus consistit unum quodque eorum,
 
quarum collectio numquam in alio eadem erit. Socratis
enim proprietates numquam in alio quolibet erunt
 
 
 
particularium, hae uero quae sunt hominis, dico
autem eius qui est communis, proprietates erunt
eaedem in pluribus, magis autem in omnibus particu-
laribus hominibus in eo quod homines sunt. 
							 
Quoniam superius indiuiduum appellauit, huius nominis
rationem conatur ostendere. ea enim sola diuiduntur quae
pluribus communia sunt; his enim unum quodque diuiditur
quorum est commune quorumque naturam ac similitudinem
continet. illa uero in quae commune diuiditur, communi
 
natura participant proprietasque communis rei his quibus com-
munis est conuenit. at uero indiuiduorum proprietas nulli
communis est. Socratis enim proprietas, si fuit caluus, simus,
propenso aluo ceterisque corporis lineamentis aut morum
institutione aut forma uocis, non conueniebat in alterum; hae
 
enim proprietates quae ex accidentibus ei obuenerant eiusque
formam figuramque coniunxerant, in nullum alium conueniebant.
cuius autem proprietates in nullum alium conueniunt, eius
proprietates nulli poterunt esse communes, cuius autem pro-
prietas nulli communis est, nihil est quod eius proprietate
 
participet. quod uero tale est, ut proprietate eius nihil parti-
 
 
cipet, diuidi in ea quae non participant, non potest; recte
igitur haec quorum proprietas in alium non conuenit, indi-
uidua nuncupantur. at uero hominis proprietas, id est spe-
cialis, conuenit et in Socratem et in Platonem et in ceteros,
quorum proprietates ex accidentibus uenientes in quemlibet
 
alium singularem nulla ratione conueniunt.

Continetur igitur indiuiduum quidem sub spe-
cie, species autem sub genere. totum enim quiddam
est genus, indiuiduum autem pars, species uero et
totum et pars, sed pars quidem alterius, totum autem
non alterius, sed aliis; partibus enim totum est.
 
							 De genere quidem et specie et quid generalissimum
et quid specialissimum et quae genera eadem et spe-
cies sunt, quae etiam indiuidua, et quot modis genus
et species dicitur, sufficienter dictum est.
 
							 Hic retractat omnia breuiter quae supra latius absoluit
dicens indiuiduum ab specie contineri, species uero ipsas a
genere, huiusque causam reddens ait : omne enim genus
totum est, indiuiduum pars. totum enim genus in eo quod
genus est, continet, tametsi species esse potest; totum enim non
 
ut genus species est, sed ut ea quae supponitur generi. genus
igitur in eo quod genus est, totum est speciebus, semper
enim continet eas. at uero indiuiduum pars semper est, num-
 
 
 
quam enim ipsum aliquid sua proprietate concludit. species
uero et totum est et pars, pars quidem generis, totum uero
indiuiduis. et cum pars est, ad singularitatem refertur, cum
totum, ad pluralitatem. quoniam enim unum genus pluribus
 
5 speciebus superest, una quaelibet species pars est generis, id
est unius, quoniam autem species pluribus indiuiduis | praeest,
 
non est uni indiuiduo totum, sed plurimis. idcirco enim totum
dicitur, quia plura continet et cohercet. nam ut pars sit ali-
quid, una ipsa unius pars esse poterit, ut uero totum sit,
 
unum ipsum unius totum esse non poterit. idcirco alterius
quidem pars est species, aliis uero totum. 
							 Et de genere quidem et specie dictum est et quid sit gene-
ralissimum genus, quoniam id cui nullum aliud superponitur
genus, et quid specialissima species, quoniam ea cui species
 
nulla supponitur, et quae genera eadem sunt, eadem et species,
scilicet subalterna quibus aliquid superponitur, aliquid uero
supponitur, quae etiam indiuidua, ea scilicet quorum pro-
prietates alteri nequeunt conuenire, et quot modis genus uel
species dicitur, genus quidem aut in multitudine aut in pro-
 
creatione aut in participatione substantiae, species uero aut
ex figura aut ex generis suppositione, sufficienter dictum est.
quibus absolutis modum uoluminis terminabo, ut quarti area
libri differentiae reseruetur.

De differentia disputanti non aeque illud debet occur-
rere quod in generis specieique tractatu de collocationis ordine
quaerebatur. illic enim meminimus inquisitum, cur esset omni-
 
bus praepositum genus, ut id primum ad disputationem ueniret,
cur post genus species esset iniecta, nunc uero superuacuum
est dicere, cur post speciem differentia sumpta sit, cum illud
iam fuerit inquisitum, cur non ante speciem collocata sit.
quodsi mirum uidebatur speciem differentiae in disputationis
 
loco fuisse praepositam, quod differentia continentior et magis
amplior esset specie, quid est quod possit quisque mirari, si
eandem differentiam ante proprium atque accidens collocauerit,
cum proprium unius semper sit speciei, ut posterius demon-
strabitur, accidens uero exteriorem quandam ostendat naturam
 
nec omnino in substantia praedicetur, differentia uero utrumque
contineat, et de pluribus speciebus et in substantia praedicari?
sed haec hactenus, nunc ad ipsa Porphyrii uerba ueniamus. 
							 Differentia nero communiter et proprie et magis
 
 
 
proprie dicitur. communiter quidem differre alterum
ab altero dicitur, quod alteritate quadam differt quo-
cumque modo uel a se ipso uel ab alio. differt enim
Socrates a Platone alteritate et ipse a se uel puero
uel iam uiro et faciente aliquid uel quiescente et
 
semper in aliquo modo habendi alteritatibus. proprie
autem differre alterum ab altero dicitur, quando inse-
parabili accidenti ab altero differt. inseparabile uero
accidens est ut nasi curuitas, caecitas oculorum,
cicatrix, cum ex uulnere obcalluerit. magis proprie
 
differre alterum ab altero dicitur, quando specifica
differentia distiterit, quemadmodum homo ab equo
 
specifica differentia differt rationali qualitate. | 
							 Tribus modis aliud ab alio distare praediximus, genere.
specie, numero, in quibus omnibus aut secundum substantiales
 
quasdam differentias alia res distat ab alia aut secundum
accidentes. nam quae genere uel specie distant, substantia-
libus quibusdam differentiis disgregata sunt, idcirco quoniam
genera et species quibusdam differentiis informantur. nam
quod homo ab arbore genere distat, animalis sensibilis qua-
 
litas in eo differentiam facit. addita enim sensibilis qualitas
 
 
 
animato animal facit, eidem detracta facit animatum atque
insensibile, quod uirgulta sunt. igitur homo atque arbor genere
differunt — utraque enim sub animalis genere poni non possunt —,
differentia sensibili secundum genus discrepant, quae unius ex
 
propositis tantum genus, id est hominis informat, ut dictum
est. illa uero quae specie distant manifestum est quod ipsa
quoque differentiis substantialibus discrepant, ut homo atque
equus differentiis substantialibus discrepant, rationabilitate
atque inrationabilitate. ea uero quae indiuidua sunt et solo
 
numero discrepant, solis accidentibus distant. haec autem sunt
uel separabilia uel inseparabilia, separabilia quidem, ut moueri,
dormire; distat enim alius ab alio, quod ille somno prematur,
bic uigilet. distat item inseparabilibus accidentibus, quod hic
staturae sit longioris, hic minimae. Quae cum ita sint, in ter-
 
narium numerum has differentiarum diuersitates Porphyrius
colligit hisque ipse nomina quibus post utatur, apponit dicens :
omnis differentia uel communiter uel proprie uel
magis proprie nuncupatur, communiter quidem eam dif-
ferentiam sumens quae quodlibet accidens monstret, quae in
 
quadam alteritate consistit, ut si Plato a Socrate differat,
quod ille sedeat, hic ambulet, uel quod ille sit senex, hic
 
 
 
iuuenis. a se ipso etiam saepe aliquis differre potest, ut si
nunc quidem faciat aliquid, cum ante quieuerit, uel si nunc
adulescens iam factus sit, cum prius tenera uixisset infantia.
communes autem differentiae nuncupatae sunt, quoniam nullius
propriae esse possunt differentiae, sed separabilia accidentia
 
sola significant. nam et stare et sedere et facere aliquid ac
non facere multorum atque adeo omnium et separabilia esse
accidentia manifestum est. quibus si qui differunt, communibus
differentiis distare dicuntur. praeterea puerum esse atque adule-
scentem uel senem, ea quoque separabilia sunt accidentia. nam
 
ex pueritia ad adulescentiam atque hinc ad senectutem, ab hac
denique ad decrepitam usque aetatem naturae ipsius necessitate
progredimur. illud forsitan sit dubitabile de unius cuiusque
forma corporis, an ullo modo separari queat. sed ea quoque
est separabilis, nullius enim diuturna ac stabilis forma per-
 
durat. idcirco nec peregrinus pater relictum domi puerum, si
adulescentem redux uiderit, possit agnoscere; forma enim
semper quae ante fuerat, permutatur atque ipsa alteritas qua
distamus ab altero, semper diuersa est. Constat igitur hanc
communem differentiam separabilibus maxime accidentibus
 
applicari, propria uero est quae inseparabilia significat acci-
dentia. ea huiusmodi sunt, ut si quis caecis nascatur oculis,
si quis incuruo naso; dum enim adest nasus atque oculi, ille
caecus, ille erit semper incuruus. atque haec per naturam. sunt
uero alia quae per accidens corporibus fiunt, ut si cui uulnus
 
 
 
inflictum cicatrice fuerit obductum, haec si obcalluerit, pro-
priam differentiam facit; distabit enim alter ab altero, quod
hic cicatricem habeat, ille uero minime. postremoque in his
omnibus uel separabilibus accidentibus uel inseparabilibus alia
 
sunt naturaliter accidentia, alia extrinsecus, naturaliter quidem
ut pueritia uel iuuentus et totius conformatio corporis, sic
caeci oculi et curuitas nasi. et superiora quidem exempla
separabilis accidentis per naturam sunt, posteriora uero inse-
parabilis. item extrinsecus uel ambulare uel currere; id enim
 
non natura, sed sola affert uoluntas, natura uero posse tan-
tum dedit, non etiam facere. atque haec sunt separabilis acci-
dentis extrinsecus uenientis exempla, illa uero inseparabilis,
ut si qua cicatrix obducta uulneri obcalluerit. Magis propriae
autem differentiae praedicantur, quae non accidens, sed sub-
 
stantiam formant, ut hominis rationabilitas; differt enim homo
a ceteris, quod rationalis est uel quod mortalis. | hae sunt
 
igitur magis propriae, quae monstrant unius cuiusque sub-
stantiam. nam si illae quidem idcirco communes dicuntur,
quia separabiles atque omnium sunt, aliae autem propriae,
 
quoniam separari non possunt, quamuis sint in accidentium
numero, illae iuro magis propriae praedicantur, quae non modo
a subiecto separari non possunt, uerum subiecti ipsius speciem
substantiamque perficiunt. ex his igitur tribus differentiarum
diuersitatibus, id est communibus, propriis ac magis propriis,
 
fiunt secundum genus uel speciem uel numerum discrepantiae.
nam ex communibus et propriis secundum numerum distantiae
nascuntur, ex magis propriis uero secundum genus ac speciem.

Uniuersaliter ergo omnis differentia alteratum
facit cuilibet adueniens, sed ea quae est communiter
et proprie, alteratum facit, illa autem quae est magis
proprie, aliud. differentiarum enim aliae quidem alte-
ratum faciunt, aliae uero aliud. illae quidem quae
 
faciunt aliud, specificae uocantur, illae uero quae
alteratum, simpliciter differentiae. animali enim dif-
ferentia adueniens rationalis aliud fecit et speciem
animalis fecit, illa uero quae est mouendi, alteratum
solum a quiescente fecit; quare haec quidem aliud,
 
illa uero alteratum solum fecit. 
							 Omnis differentia alterius ab altero distantiam facit. sed
haec uel est communis et continens uel cum quodam proprio et
magis proprio differentiarum modo. quare quicquid qualibet
ratione ab alio diuersum est, alteratum esse dicitur. si uero
 
accesserit illi diuersitati ut etiam specifica quadam differentia
sit diuersum, non alteratum solum, uerum etiam aliud esse
praedicatur. alteratio igitur continens est, aliud uero intra
alterationis spatium continetur; nam et quod aliud est, alte-
ratum est, sed non omne quod alteratum est, aliud dici potest.
 
itaque si accidentibus aliquibus fuerit facta diuersitas, alteratum
 
 
 
quidem effectum est, quoniam quidem quolibet modo uel ex
quibuslibet differentiis considerata diuersitas alterationem facit
intellegi, aliud uero non fit, nisi substantiali differentia alterum
ab altero fuerit dissociatum. itaque communes et propriae
 
differentiae, quoniam accidentium, ut dictum est, sunt, solum
efficiunt alteratum, aliud uero minime, magis propriae autem,
quoniam substantiam tenent et in subiecti forma praedicantur,
non modo alteratum, quod est commune uel substantiali uel
accidenti differentiae, sed etiam aliud faciunt, quod ea sola
 
retinet differentia quae substantiam continet formamque sub-
iecti. atque hae quidem differentiae quae faciunt aliud, speci-
ficae nuncupantur idcirco, quod ipsae efficiunt speciem; quam
cum substantialibus differentiis informauerint, faciunt ab aliis
ita esse diuersam, ut non alterata solum sit, uerum etiam
 
tota alia praedicetur. itaque fit huiusmodi diuisio, differentiarum
ut aliae alteratum faciant, aliae nero aliud. et illae quidem
quae faciunt alteratum, simpliciter puro nomine differentiae
nuncupantur, illae uero quae aliud, specificae differentiae prae-
dicantur. atque ut planius liqueat quid sit alteratum, quid
 
aliud, tali describuntur termino uel declarantur exemplo : aliud
est quod tota speciei ratione diuersum est, ut equus ab homine,
quoniam rationalis differentia animali adueniens hominem fecit
aliudque eum quam equum esse constituit. item si unus homo
sedeat, alter assistat, non efficietur homo diuersus ab homine,
 
sed eos alteratio sola disiungit, ut eum qui assistit ab eo qui
 
 
 
sedet faciat alteratum. item si ille sit nigris oculis, ille caesiis,
nihil, quantum ad formam humanitatis attinet, permutatum est.
ita secundum has differentias alteratio sola consistit. at si
equus quidem iaceat, homo uero ambulet, et aliud est equus
ab homine et alteratum, dupliciter quidem alteratum, semel
 
uero aliud. alteratum est enim, uel quod omnino specie diuer-
sum est — et est aliud; omne enim aliud, ut dictum est,
etiam alteratum est —, uel quod accidentibus distat, quod
ille iaceat, hic ambulet, semel uero est aliud, quod rationabili
 
atque inrationabili differentiis dis|gregatur, quae specificae sunt
 
et substantiales dicuntur. est igitur alteratum quod ab alio
qualibet ratione diuersum est.

Secundum igitur aliud facientes diuisiones fiunt
a generibus in species et definitiones adsignantur, quae
sunt ex genere et huiusmodi differentiis, secundum
 
autem eas quae solum alteratum faciunt, alteratio
sola consistit et aliquo modo se habendi permutationes. 
							 Quoniam in principio operis huius generis, speciei, differen-
 
 
 
tiae, proprii accidentisque notitiam ad diuisionem atque ad
definitionem utilem esse praedixit, idcirco nunc differentiarum
ipsarum facta diuisione easdem partitur et segregat, quaenam
differentiae diuisionibus ac definitionibus accommodentur, quae
 
uero minime. quoniam igitur diuisio generis ita in species
facienda est, ut illae a se species omni substantiae ratione
diuersae sint, idcirco non probat assumendas esse eas ad diui-
sionem differentias quae uel separabilis uel inseparabilis acci-
dentis significationem tenent, idcirco quoniam, ut dictum est,
 
solum faciunt alteratum, aliud uero perficere et informare non
possunt. inutiles igitur sunt ad diuisionem hae differentiae
quae faciunt alteratum. segregandae igitur sunt communes et
propriae a generis diuisione, illae assumendae tantum quae
sunt magis propriae. illae enim faciunt aliud, quod generis
 
diuisio uidetur exposcere. ad definitionem quoque eaedem
magis propriae plurimum ualent, communes et propriae
uelut inutiles segregantur; communes enim et propriae, quo-
niam accidens diuersi generis ferunt, nihil substantiae ratione
conformant, definitio uero omnis substantiam conatur ostendere.
 
specificae uero differentiae illae sunt quae, ut superius dictum
est, speciem informant substantiamque perficiunt; hae sunt
magis propriae. eaedem igitur sicut in diuisionem, ita etiam in
definitionem assumuntur. ut enim dictum est, eaedem diffe-
 
 
 
rentiae nunc quidem constitutiuae ad definitionem specierum
sumuntur, nunc diuisiuae ad partitionem generis accommodantur.
ita igitur cum diuisiuae sunt generis, aliud constituunt, in
substantiae uero definitione speciei informationem faciunt,
cumque magis propriae et aliud faciant et specificae sint, eo
 
quidem quo aliud faciunt, diuisionibus aptae sunt, eo uero
quo speciem informant, definitionibus accommodatae sunt.
communes autem et propriae quoniam neque aliud faciunt,
sed alteratum, neque omnino substantiam monstrant, aeque a
diuisione ut a definitione disiunctae sunt.

A superioribus ergo rursus inchoanti dicendum
est differentiarum alias quidem esse separabiles,
alias uero inseparabiles. moueri enim et quiescere et
sanum esse et aegrum et quaecumque his proxima
sunt, separabilia sunt, at uero aquilum esse uel
 
simum uel rationale uel inrationale inseparabilia.
inseparabilium autem aliae quidem sunt per se, aliae
 
 
 
uero per accidens; nam rationale per se inest homini
et mortale et disciplinae esse perceptibile, at nero
aquilum esse uel simum secundum accidens et non
per se. 
							 
Superius differentias triplici diuisione partitus est dicens
aut communes esse aut proprias aut magis proprias, dehinc
easdem alia diuisione in duas secuit partes dicens has quidem
aliud facere, illas uero alteratum. nunc tertiam earum quidem
facit diuisionem dicens alias esse separabiles, alias inse-
 
parabiles, posse autem de uno quoque cuius multae sunt dif-
ferentiae, plurimas fieri diuisiones ex ipsa differentiarum natura
manifestum est. nam si omnis diuisio differentiis distribuitur,
quorum multae sunt differentiae, multas etiam diuisiones esse
necesse est. fit autem ut animal diuidatur quidem hoc modo :
 
animalis alia quidem sunt rationabilia, alia inrationabilia, item
alia mortalia, alia inmortalia; item alia pedes habentia, alia
minime; rursus alia herbis uescentia, alia carnibus, alia semi-
nibus. ita nihil mirum uideri debet, si multiplex differentiae
est facta partitio. ac primum quidem cum in ternarium nume-
 
rum differentiae membra secuisset, communes et proprias et
magis proprias nuncupauit. secunda uero diuisio communes et
proprias intra nomen alteratum | facientis inclusit, magis proprias
 
uero intra aliud facientis. haec nero tertia diuisio, quae ait dif-
ferentiarum alias esse separabiles, alias inseparabil es,
 
 
 
unam quidem ex alteratum facientibus separabilibus differentiis
adiungit, ceteras uero intra inseparabilis differentiae uocabulum
claudit. una quidem ex alteratum facientibus. id est propria
differentia, et reliqua quae aliud facere demonstrata est, id
est magis propria, inseparabiles differentiae esse dicuntur.
 
quarum subdiuisio fit. inseparabilium differentiarum aliae sunt
per se, aliae secundum accidens, per se quidem magis pro-
priae, secundum accidens uero propriae. per se autem aliquid
inesse dicitur quod alicuius substantiam informat. si enim
idcirco quaelibet species est, quoniam substantiali differentia
 
constituitur, illa differentia per se subiecto adest neque per
accidens aut per quodlibet aliud medium, sed sui praesentia
speciem quam tuetur informat, ut hominem rationabilitas.
homini enim huiusmodi differentia per se inest, idcirco enim
homo est, quia ei rationabilitas adest; quae si discesserit,
 
species hominis non manebit. et has quidem quae substanti-
ales sunt, inseparabiles esse nullus ignorat; separari enim a
subiecto non poterunt, nisi interempta sit natura subiecti.
secundum accidens nero inseparabiles differentiae sunt hae
quae propriae nuncupantur, ut aquilum esse uel simum; quae
 
idcirco per accidens nuncupantur, quoniam iam constitutae
speciei extrinsecus accidunt nihil subiecti substantiae commo-
dantes.

Illae igitur quae per se sunt, in substantiae
 
 
 
ratione accipiuntur et faciunt aliud, illae uero
quae secundum accidens, nec in substantiae ratione
dicuntur nec faciunt aliud, sed alteratum. et illae
quidem quae per se sunt, non suscipiunt magis et
 
minus, illae uero quae per accidens, uel si inse-
parabiles sint, intentionem recipiunt et remissi-
onem; nam neque genus magis aut minus praedi-
catur de eo cuius fuerit genus, neque generis dif-
ferentiae, secundum quas diuiditur; ipsae enim
 
sunt quae unius cuiusque rationem complent, esse
autem uni cuique unum et idem neque intentionem
neque remissionem suscipiens est, aquilum autem
esse uel simum uel coloratum aliquo modo et
intenditur et remittitur. 
							 
Differentiis rite partitis earum inter se distantiam monstrat
atque unam quidem repetit quam superius dixit. cum enim
tres esse dixisset differentias, communes, proprias, magis pro-
prias, alteratum facere dixit proprias, sicut etiam communes,
aliud minime, sed hoc solis magis propriis reseruauit. nunc
 
igitur idem repetit dicens quoniam inseparabiles differentiae
quae substantiam monstrant, id est quae per se subiectis
speciebus insunt easque perficiunt, aliud faciunt, illae uero
 
 
 
quae sunt propriae, id est secundum accidens inseparabiles
differentiae, neque in substantia insunt nec aliud faciunt, sed
tantum, ut superius dictum est, alteratum. item alia distantia
est earum differentiarum quae secundum substantiam sunt, ab
his quae secundum accidens, quoniam quae substantiam mon-
 
strant, intendi aut remitti non possunt, quae uero sunt secun-
dum accidens, et intentione crescunt et remissione decrescunt.
id autem probatur hoc modo. uni cuique rei esse suum neque
crescere neque deminui potest; nam qui homo est, humanitatis
suae nec crementa potest nec detrimenta suscipere. nam neque
 
ipse a se plus aut minus hodie uel quolibet alio tempore
homo esse potest nec homo rursus ab alio homine plus homo
potest esse uel animal. utrique enim aequaliter animalia,
aequaliter homines esse dicuntur. quodsi uni cuique esse
suum nec cremento ampliari potest nec inminutione decrescere,
 
quod per id facile monstrari potest, quoniam quae genera sunt
uel species, nulla intentione uel remissione uariantur, non est
dubium quin differentiae quoque, quae unius cuiusque speciei
substantiam formant, nec remissionis detrimenta suscipiant
nec intentionis augmenta. itaque substantiales differentiae
 
neque intentionem neque remissionem suscipiunt. huius causa
haec est. quoniam esse uni cuique unum et idem est, et
 
intentionem re|missionemue non suscipit huius exemplum. genus
 
 
enim dici non potest plus minusue cuilibet genus; omnibus
enim genus aequaliter superponitur. differentiae quoque quae
diuidunt genus et informant speciem, quoniam speciei essentiam
complent, nec intentionem recipiunt nec remissionem. quae
 
uero secundum accidens differentiae sunt inseparabiles, ut
aquilum esse uel simum uel coloratum aliquo modo, et inten-
tionem suscipiunt et remissionem. fieri enim potest ut hic
paulo sit nigrior, hic uero amplius simus, ille minus aquilus,
at uero quod non omnes homines aequaliter rationales mor-
 
talesque sint, nec specierum nec differentiarum natura uidetur
admittere.

Cum igitur tres species differentiae consi-
derentur et cum hae quidem sint separabiles, illae
uero inseparabiles, et rursus inseparabilium cum
 
hae quidem sint per se, illae uero per accidens,
rursus earum quae sunt per se differentiarum
aliae quidem sunt secundum quas diuidimus ge-
nera in species, aliae uero secundum quas ea quae
diuisa sunt specificantur, ut cum per se differen-
 
tiae omnes huiusmodi sint, animati et inanimati,
 
 
 
sensibilis et insensibilis, rationalis et inrationalis,
mortalis et inmortalis, ea quidem quae est animati
et sensibilis differentia. constitutiua est substan-
tiae animalis — est enim animal substantia ani-
mata sensibilis —, ea uero quae est mortalis et
 
inmortalis differentia et rationalis et inrationalis,
diuisiuae sunt animalis differentiae; per eas
enim genera in species diuidimus. 
							 Fit nunc differentiarum plena et suprema diuisio, quae est
huiusmodi. differentiarum aliae sunt separabiles, aliae inse-
 
parabiles, inseparabilium aliae sunt secundum accidens, aliae
substantiales. substantialium aliae sunt diuisibiles generis,
aliae coustitutiuae specierum. quod uero ait : cum igitur tres
species differentiae considerentur, ad hoc retulit, quod
in prima differentiarum diuisione partim eas communes esse,
 
partim proprias, partim magis proprias dixit, quas rursus tres
differentias alias separabiles esse monstrauit, alias inseparabiles,
separabiles quidem communes, inseparabiles uero proprias ac
magis proprias. inseparabilium uero fecit diuisionem dicens
alias esse secundum accidens, quae propriae nuncupantur, magis
 
proprias uero secundum substantiam considerari. earum uero
quae secundum substantiam sunt, subdiuisionem facit, quod
 
 
aliae earum genus diuidant, aliae speciem informent. ad cuius
rei facilem cognitionem illa tertii libri specierum generumque
dispositio transcribatur. sitque primum substantia, sub hac
corporeum atque incorporeum, sub corporeo animatum atque
 
inanimatum, sub animato sensibile atque insensibile, sub quo
animal, sub animali rationale atque inrationale, sub rationali mor-
tale atque inmortale et sub mortali species hominis, quae solis
deinceps indiuiduis praeponatur. in hac igitur diuisione omnes
hae differentiae specificae nuncupantur, generum enim specierum-
 
que differentiae sunt, sed generum quidem diuisiuae, specierum
autem constitutiuae. id autem probatur hoc modo. substantiam
quippe corporei atque incorporei differentiae partiuntur, cor-
poreum uero animati atque inanimati, animatum sensibilis
atque insensibilis. ita igitur genera substantiales differentiae
 
partiuntur et dicuntur generum diuisiuae. at uero si eaedem
differentiae quae a genere descendentes genus diuidunt, colli-
gantur et in unum quae possunt iungi copulentur, species
informatur. nam cum animal species sit substantiae — omnia
enim superiora de inferioribus praedicantur et quicquid inferius
 
fuerit, species erit etiam superioris —, animatum tamen atque
 
 
 
sensibile quae sunt differentiae, si referantur ad genera, diui-
siuae sunt, constitutiuae uero fiunt animalis eiusque sub-
stantiam formant atque constituunt definitionemque conformant,
ut sit animal substantia animata sensibilis, substantia quidem
genus, animatum uero atque sensibile eiusdem differentiae consti-
 
 
tutiuae. | item animal rationabilitas atque inrationabilitas diuidit,
mortali etiam atque inmortali diuiditur, sed iuncta rationabilitas
atque mortalitas, quae animalis diuisiuae fuerant, fiunt homi-
nis constitutiuae eiusque perficiunt speciem atque omnem
eius rationem definitionis informant atque perficiunt. at si
 
inrationabilitas cum mortalitate iungatur, fiet equus aut quod-
libet animal, quod ratione non utitur, rationabilitas uero atque
inmortalitas copulatae del substantiam informant. ita eaedem
differentiae cum referuntur ad genera, diuisiuae generum fiunt,
si uero ad inferiores species considerentur, informant species
 
earumque substantiam conuenienti copulatione constituunt. In
hoc quaesitum est, quemadmodum dicerentur esse hae diffe-
 
 
rentiae specierum constitutiuae, cum inrationabilis differentia
atque inmortalis nullam speciem uideantur efficere. respondemus
primum quidem placere Aristoteli caelestia corpora animata
non esse; quod uero animatum non sit, animal esse non posse;
 
5 quod uero non sit animal, nec rationale esse concedi. sed eadem
corpora propter simplicitatem et perpetuitatem motus aeterna
esse confirmat. est igitur aliquid quod ex duabus his diffe-
rentiis conficiatur, inrationabili scilicet atque inmortali. quodsi
magis cedendum Platoni est et caelestia corpora animata
 
esse credendum, nullum quidem his differentiis potest esse
subiectum — quicquid enim inrationabile est corruptioni sub-
iacens et generationi, inmortale esse non poterit —, sed tamen
hae differentiae, quoniam substantialium differentiarum in
numero sunt, si iungi ullo modo potuissent, earum naturam
 
et speciem quoque possent efficere. atque ut intellegatur, quae
sit haec potentia efficiendae substantiae specieique formandae,
respiciamus ad proprias atque communes, quae tametsi iun-
gantur, speciem substantiam que nulla ratione constituunt. si
quis enim loquatur ambulans, quae sunt duae communes dif-
 
ferentiae, uel si albus ac longus, num idcirco isdem eius sub-
stantia constituitur? minime. cur? quia non eiusdem sunt
generis, quae alicuius possint constituere et conformare sub-
 
 
 
stantiam. ita igitur hae, id est inrationale atque inmortale,
etiamsi subiectum aliquod habere non possunt, possent tamen
substantiam efficere, si ullo modo iungi copularique potuissent,
praeterea inrationale iunctum cum mortali substantiam pecudis
facit : est igitur constitutiua inrationalis differentia, item inmor-
 
tale ac rationale coniuncta efficiunt deum : est igitur inmortale
quod speciem formet, quodsi inter se iungi nequeunt, non
idcirco quod in natura earum est, abrogatur.

Sed hae quidem quae diuisiuae sunt differentiae
generum, completiuae fiunt et constitutiuae speci-
 
erum; diuiditur enim animal rationali et inrationali
differentia et rursus mortali et inmortali differentia,
sed ea quae est rationalis differentia et mortalis, con-
stitutiuae fiunt hominis, rationalis uero et inmor-
talis del, illae uero quae sunt inrationalis et mor-
 
talis, inrationabilium animalium, sic etiam et supremae
substantiae cum diuisiua sit animati et inanimati dif-
ferentia et sensibilis et insensibilis, animata et sen-
sibilis congregatae ad substantiam animal perfecerunt. 
 
 
							 
 Geminum differentiarum usum esse demonstrat, unum qui-
dem quo genera diuiduntur, alium uero quo species infor-
mantur; neque enim hoc solum differentiae faciunt, ut genera
partiantur, uerum etiam dum genera diuidunt, species in quas
 
genera deducuntur efficiunt, itaque quae diuisiuae sunt gene-
rum, fiunt constitutiuae specierum, huiusque rei illud exemplum
est quod ipse subiecit; animalis quippe differentiae sunt diui-
siuae rationale atque inrationale, mortale atque inmortale; his
enim praedicatio diuiditur animalis, omne enim quod animal
 
est, aut rationale aut inrationale aut mortale aut inmortale
est. sed istae differentiae quae diuidunt genus quod est animal,
speciei substantiam formamqne constituunt, nam cum sit homo
animal, efficitur rationali mortalique differentiis, quae dudum
animal partiebantur, item cum sit equus animal, inrationali
 
mortalique differentiis constitui|tur, quae dudum animal diui-
 
debant. deus autem cum sit animal, ut de sole dicamus, ratio-
nali inmortalique efficitur differentiis, quas diuidere genus
habita partitio paulo ante monstrauit. sed hic, ut diximus,
deum corporeum intellegi oportet, ut solem et caelum ceteraque
 
huiusmodi, quae cum animata et rationabilia Plato esse con-
firmat, tum in deorum uocabulum antiquitatis ueneratione
probantur assumpta, de primo quoque genere, id est substantia
demonstrantur uenire. nam cum eius diuisiuae sint differentiae
 
 
 
animatum atque inanimatum, sensibile atque insensibile, iunctae
differentiae sensibilis atque animati efficiunt substantiam ani-
matam atque sensibilem, quod est animal, iure igitur dictum
est, quae diuisiuae sunt differentiae generum, easdem esse con-
stitutiuas specierum.

Quoniam ergo eaedem aliquo modo quidem accep-
tae fiunt constitutiuae, aliquo modo autem diuisiuae,
specificae omnes uocantur. et his maxime opus est ad
diuisiones generum et definitiones, sed non his quae
secundum accidens inseparabiles sunt, nec magis his
 
quae sunt separabiles. 
							 Omnes a genere differentias procedentes genus ipsum a
quo procedunt, diuidere nullus ignorat, ipsae autem quae
diuidunt genus, si ad posteriores species applicentur, informant
substantias easque perficiunt, eaedem igitur sunt constitutiuae
 
specierum, eaedem diuisibiles generum, alio tamen modo atque
alio consideratae, ut si ad genus relatae quidem in contrariam
diuisionem spectentur, diuisibiles generis inueniuntur, si uero
iunctae aliquid efficere possint, specierum constitutiuae sunt,
quae cum ita sint, hae differentiae quae genus diuidunt, rectis-
 
sime diuisiuae nominantur - quae enim constituunt speciem,
specificae sunt, sed constituunt speciem hae differentiae quae
 
 
 
sunt generis diuisiuae - eaedemque sunt specierum constitu-
tiuae. quare iure quae generum diuisiuae sunt et quae spe-
cierum constitutiuae, specificae nuncupantur, has igitur in
diuisione generis et in definitione specierum accipi oportere
 
manifestum est. quoniam enim diuisiuae sunt, per eas diuidi
oportet genus, quoniam autem constitutiuae, per eas species
definiri; quibus enim unum quodque constituitur, isdem etiam
definitur, constituitur autem species per differentias generis
diuisiuas, quae sunt specificae, iure igitur specificae solae et
 
in generis diuisione et in specierum definitione ponuntur, et
de specificis quidem haec ratio est, de his autem quae uel
separabilia uel inseparabilia continent accidentia, nihil in
generum diuisione uel definitione specierum poterit assumi,
idcirco quoniam quae diuisibiles sunt, substantiam generis
 
diuidunt, et quae constitutiuae sunt, substantiam speciei con-
stituunt. quae uero sunt inseparabilia accidentia, nullius sub-
stantiam informant, unde fit ut multo minus separabilia acci-
dentia ad diuisiones generum uel specierum definitiones
accommodentur; omnino enim dissimiles sunt substantialibus
 
differentiis, nam inseparabilia accidentia hoc fortasse habent
commune cum specificis, hoc est substantialibus differentiis,
quod aeque subiectum non relinquunt, sicut nec specificae
differentiae, separabilia autem accidentia ne hoc quidem; sepa-
 
 
rari enim possunt, nec tantum potestate et mentis ratiocinatione,
sed actus etiam praesentia, et omnino ueniendi uel discedendi
uarietatibus permutantur.

Quas etiam determinantes dicunt : differentia est
qua abundat species a genere, homo enim ab animali
 
plus habet rationale et mortale : animal enim neque
ipsum nihil horum est nam unde habebunt species
differentias? neque enim omnes oppositas habet
- nam in eodem simul habebunt opposita —. sed,
quemadmodum probant, potestate quidem omnes
 
habet sub se differentias, actu uero nullam, ac sic
neque ex his quae non sunt, aliquid fit neque opposita
circa idem sunt. 
							 Specificas differentias definitione concludit dicens substan-
 
tiales differentias a quibusdam tali descriptionis ratione finiri :
 
differentia specifica est qua abundat species a genere,
sit enim genus animal, species homo : habet igitur homo dif-
ferentias in se, quae eum constituunt, rationale atque mortale;
omnis enim species constitutiuas formae suae differentias in
se retinet nec praeter illas esse potest, quarum congregatione
 
perfecta est. si igitur animal quidem solum genus est, homo
uero est animal rationale mortale, plus habet homo ab animali
id quod rationale est atque mortale, quo igitur abundat species
 
 
 
a genere, id est quo superat genus et quo plus habet a
genere, hoc est specifica differentia, sed huic definitioni quae-
dam quaestio uidetur occurrere habens principium ex duabus
per se propositionibus notis, una quidem, quoniam duo con-
 
traria in eodem esse non possunt, alia uero, quoniam ex nihilo
nihil fit. nam neque contraria pati sese possunt, ut in eodem
simul sint, nec aliquid ex nihilo fieri potest; omne enim quod
fit, habet aliquid unde effici possit atque formari, quae pro-
positiones talem faciunt quaestionem, dictum est differentiam
 
esse id qua plus haberet species a genere, quid igitur? dicen-
dum est genus eas differentias quas habent species, non habere?
et unde habebit species differentias quas genus non habet?
nisi enim sit unde ueniant, differentiae in speciem uenire
non possunt, quodsi genus quidem has differentias non habet,
 
species autem habet, uidentur ex nihilo differentiae in speciem
conuenisse et factum esse aliquid ex nihilo, quod fieri non
posse superius dicta propositio monstrauit. quod si differentias
omnes genus continet, differentiae autem in contraria dissol-
uuntur, fiet ut rationabilitatem atque inrationabilitatem, mor-
 
talitatem atque inmortalitatem simul habeat animal, quod est
genus, et erunt in eodem bina contraria, quod fieri non potest,
neque enim sicut in corpore solet esse alia pars alba, alia
nigra, ita fieri in genere potest; genus enim per se conside-
ratum partes non habet, nisi ad species referatur, quicquid
 
igitur habet, non partibus, sed tota sui magnitudine retinebit,
nec illud dubium est, quin in partibus suis genus habeat
 
 
contrarietates, ut animal in homine rationabilitatem, in boue
contrarium. sed nunc non de speciebus quaerimus, de quibus
constat, sed an ipsum per se genus eas differentias quas
habent species, habere possit atque intra suae substantiae
ambitum continere, hanc igitur quaestionem tali ratione dis-
 
soluimus. potest quaelibet illa res id quod est non esse, sed
alio modo esse, alio uero non esse, ut Socrates cum stat, et
sedet et non sedet, sedet quidem potestate, actu uero non
sedet. cum enim stat, manifestum est eum non agere sessi-
onem, sed potius standi inmobilitatem. sed rursus cum stat,
 
sedet, non quia iam sedet, sed quia sedere potest; ita actu
quidem non sedet, potestate uero sedet. et ouum animal est
et non est animal. non est quidem animal actu, adhuc namque
ouum est nec ad animalis processit uiuificationem, sed idem
tamen est animal potestate, quia potest effici animal, cum
 
formam ac spiritum uiuificationis acceperit. ita igitur genus
et habet has differentias et non habet, non habet quidem actu,
sed habet potestate. si enim ipsum per se animal consideretur,
differentias non habebit, si autem ad species reducatur, habere
potest, sed distributim atque ut eius speciebus separarim nihil
 
possit euenire contrarium. ita ipsum genus si per se consi-
 
 
deretur, differentiis caret; quod si ad species referatur, per
distributas species uel in partibus suis contraria retinebit,
atque ita nec ex nihilo uenerunt differentiae quas genus retinet
potestate nec utraque contraria in eodem sunt, cum contrarias
 
differentias in eo quod dicitur genus, actu non habet, inpos-
sibilitas enim eius propositionis quae dicit contraria in eodem
esse non posse, in eo consistit quod contraria actu in eodem
esse non possunt, nam potestate et non actu duo contraria in
eodem esse nihil impedit, quae uero nos contraria diximus,
 
Porphyrius opposita nuncupauit. est enim genus contrarii
oppositum : omnia enim contraria, si sibimet ipsis considerantur,
opposita sunt.

Definiunt autem eam et hoc modo : differentia
est quod de pluribus et differentibus specie in eo quod
 
quale sit praedicatur; rationale enim et mortale de
homine | praedicatum in eo quod quale quiddam est
 
homo dicitur, sed non in eo quod quid est. quid est
enim homo interrogatis nobis conueniens est dicere
animal, quale autem animal inquisiti, quoniam ratio-
 
nale et mortale est, conuenienter adsignabimus. 
							 Tres sunt interrogationes ad quas genus, species, differentia,
proprium atque accidens respondetur, haec autem sunt : quid
 
 
 
sit, quale sit, quomodo se habeat, nam si quis interroget :
quid est Socrates? responderi per genus ac speciem conuenit
aut animal aut homo, si quis quomodo se habeat Socrates
interroget, iure accidens respondebitur, id est aut sedet aut
legit aut cetera, si quis uero qualis sit Socrates interroget,
 
aut differentia aut proprium aut accidens respondebitur, id est
uel rationalis uel risibilis uel caluus. sed in proprio quidem
illa est obseruatio, quod illud proprium dici potest quod de
una specie praedicatur, accidens uero tale est quod qualitatem
designet quae non substantiam significet, differentia uero talis
 
est quae substantiam demonstret, interrogati igitur qualis una
quaeque res sit, si uolumus reddere substantiae qualitatem,
differentiam praedicamus, quae differentia numquam de una
tantum specie praedicatur, ut mortale uel rationale, sed de
pluribus, quod igitur de pluribus speciebus inter se differen-
 
tibus praedicatur ad eam interrogationem, quae quale sit id
de quo quaeritur interrogat, ea est differentia cuius talem
posuit definitionem : differentia est quod de pluribus
 
 
specie differentibus in eo quod quale sit praltdicatur;
cuius definitionis causam rationemque pertractans ait;

Rebus enim ex materia et forma constantibus
uel ad similitudinem rtfateriae et formae constituti-
 
onem habentibus, quemadmodum statua ex materia
est aeris, forma autem figura, sic et homo communis
et specialis ex materia quidem similiter consistit
genere, ex forma autem differentia, totum autem hoc
animal rationale mortale homo est, quemadmodum
 
illic statua. 
							 Dixit superius differentias esse quae in qualitate speciei
praedicarentur, nunc autem causas exequitur, cur speciei qua-
litas differentia sit. omnes, inquit, res uel ex materia formaque
consistunt uel ad similitudinem materiae atque formae sub-
 
stantiam sortiuntur, ex materia quidem formaque subsistunt
 
 
 
omnia quaecumque sunt corporalia; nisi enim sit subiectum
corpus quod suscipiat formam, nihil omnino esse potest, si
enim lapides non fuissent, muri parietesque non essent, si
lignum non fuisset, omnino nec mensa quidem, quae ex ligni
materia est, esse potuisset, igitur supposita materia ac prae-
 
iacente cum in ipsam figura superuenerit, fit quaelibet illa
res corporea ex materia formaque subsistens, ut Achillis statua
ex aeris materia et ipsius Achillis figura perficitur, atque ea
quidem quae corporea sunt, manifestum est ex materia for-
maque subsistere, ea uero quae sunt incorporalia, ad simili-
 
tudinem materiae atque formae habent suppositas priores
antiquioresque naturas, super quas differentiae uenientes effi-
ciunt aliquid quod eodem modo sicut corpus tamquam ex
materia ac figura consistere uideatur, ut in genere ac specie
additis generi differentiis species effecta est. ut igitur est in
 
Achillis statua aes quidem materia, forma uero Achillis qua-
litas et quaedam figura, ex quibus efficitur Achillis statua,
quae subiecta sensibus capitur, ita etiam in specie, quod est
homo, materia quidem eius genus est, quod est animal, cui
superueniens qualitas rationalis animal rationale, id est speciem
 
fecit, igitur speciei materia quaedam est genus, forma uero
et quasi qualitas differentia, quod est igitur in statua aes,
hoc est in specie genus, quod in statua figura conformans, id
in specie differentia, quod in statua ipsa statua, quae ex aere
 
 
figuraque conformatur, id in specie ipsa species, quae ex
genere differentiaque coniungitur. quodsi materia quidem speciei
genus est, forma autem differentia, omnis uero forma qualitas
est, iure omnis differentia qualitas appellatur, quae cum ita
 
sint, iure in eo quod quale sit interrogantibus respondetur.

Describunt autem huiusmodi differentias et hoc
modo: differentia est quod) aptum natum est diuidere
 
quae sub eodem sunt genere; rationale enim et in-
rationale hominem et equum, quae sub eodem sunt
 
genere, quod est animal, diuidunt. 
							 Haec quidem definitio cum sit usitata atque ante oculos
exposita, eam tamen plenius dilucideque declarauit. omnes
enim differentiae idcirco differentiae nuncupantur, quia species
a se differre faciunt, quas unum genus includit, ut homo atque
 
equus propriis discrepant differentiis; nam sicut homo animal
est, ita etiam equus, ergo secundum genus nullo modo distant.
 
 
 
quae igitur secundum genus minime discrepant, ea differentiis
distribuuntur, additum enim rationale quidem homini, inratio-
nale uero equo equus atque homo, quae sub eodem fuerant
genere, distribuuntur et discrepant, additis scilicet differentiis.

Adsignant autem etiam hoc modo : differentia 
est qua differunt a se singula; nam secundum genus
non differunt, sumus enim mortalia animalia et nos
et inrationabilia, sed additum rationabile separauit
nos ab illis, et rationabiles sumus et nos et dii, sed
mortale adpositum disiunxit nos ab illis.
 
							 Vitiosa ratione et non sana quod uult explicat definitio
quorundam. id enim esse dicunt differentiam qua una quaeque
res ab alia distet, in qua definitione nihil interest quod ita
dixit an ita concluserit : differentia est id quod est differentia,
etenim differentiae nomine in eiusdem differentiae usus est
 
 
 
 
definitione dicens : differentia est qua differunt a se
singula, quodsi adhuc differentia nescitur, nisi definitione
clarescat, differre quoque quid sit qui poterimus agnoscere?
ita nihil amplius attulit ad agnitionem qui differentiae nomine
 
in eiusdem usus est definitione, est autem communis et uaga
nec includens substantiales differentias, sed quaslibet etiam
accidentes hoc modo : differentia est qua a se differunt
singula; quae enim genere eadem sunt, differentia discrepant,
ut cum homo atque equus idem sint in animalis genere,
 
quoniam utraque sunt animalia, differunt tamen differentia
rationali, et cum dii atque homines sub rationalitate sint
positi, differunt mortalitate, rationale igitur hominis ad equum
differentia est, mortale hominis ad deum, atque hoc quidem
modo substantiales differentiae colliguntur, quodsi Socrates
 
sedeat, Plato uero ambulet, erit differentia ambulatio uel
sessio, quae substantialis non est. namque istam quoque dif-
ferentiam definitio uidetur includere, cum dicit : differentia
est qua differunt singula; quocumque enim Socrates a
Platone distiterit nullo autem alio distare nisi accidentibus
 
potest —, id erit differentia secundum superioris terminum
definitionis, quam rem scilicet uiderunt etiam hi qui definitionis
huius uagum communemque finem reprehendentes certae con-
clusionis terminum subiecerunt.

Interius autem perscrutantes de differentia
dicunt, non quodlibet eorum quae sub eodem sunt
genere diuidentium esse differentiam, sed quod ad
esse conducit et quod eius quod est esse rei pars est;
neque enim quod aptum natum est nauigare erit homi-
 
nis differentia, etsi proprium sit hominis, dicimus
enim ‘animalium haec quidem apta nata sunt ad naui-
gandum, illa uero minime’, diuidentes ab aliis, sed
aptum natum esse ad nauigandum non erat comple-
tiuum substantiae nec eius pars, sed aptitudo quae-
 
dam eius est, idcirco, quoniam non est talis quales
sunt quae specificae dicuntur differentiae, erunt igitur
specificae differentiae quaecumque alteram faciunt
speciem et quaecumque in eo quod quale est acci-
piuntur. — Et de differentiis quidem ista sufficiunt.
 
							 Sensus propositionis huiusmodi est. quoniam superius dixit
determinasse quosdam differentiam esse qua a se singula dis-
 
creparent, ait alios diligentius de differentia | perscrutantes non
 
 
 
fuisse arbitratos recte esse superius propositam definitionem,
neque enim omnia quaecumque sub eodem posita genere dif-
ferre faciunt, differentiae hae de quibus nunc tractatur, id est
specificae, numerari queunt, plura enim sunt quae ita diuidunt
 
species sub uno genere positas, ut tamen eorum substantiam
minime conforment, quia non uidentur esse differentiae speci-
ficae nisi illae tantum quae ad id quod est esse proficiunt et
quae in definitionis alicuius parte ponuntur, hae autem sunt
ut rationale hominis, nam et substantiam hominis conformat
 
et ad esse hominis proficit et definitionis eius pars est. ergo
nisi ad id quod est esse conducit et eius quod est esse rei
pars sit, specifica differentia nullo modo poterit nuncupari,
quid est autem esse rei? nihil est aliud nisi definitio, uni
cuique enim rei interrogatae ‘quid est?’ si quis quod est esse
 
monstrare uoluierit, definitionem dicit, ergo si qua definitionis
pars fuerit, eius erit pars quae unius cuiusque rei quid esse
sit designet, definitio est quidem quae quid una quaeque res
 
 
sit, ostendit ac profert, demonstraturque quid uni cuique rei
sit esse per definitionis adsignationem. illae uero differentiae
quae non ad substantiam conducunt, sed quoddam quasi extrin-
secus accidens afferunt, specificae non dicuntur, licet sub eodem
genere positas species faciant discrepare, ut si quis hominis
 
atque equi hanc differentiam dicat, aptum esse ad nauigandum.
homo enim aptus est ad nauigandum, equus uero minime, et
cum sit equus atque homo sub eodem genere animalis, addita
differentia ‘aptum esse ad nauigandum’ equum distinxit ab
homine, sed aptum esse ad nauigandum non est huiusmodi,
 
quale quod possit hominis formare substantiam, sed tantum
quandam quodammodo aptitudinem monstrat et ad faciendum
aliquid uel non faciendum oportunitatem. idcirco ergo speci-
fica differentia esse non dicitur, quo fit ut non omnis diffe-
rentia quae sub eodem genere positas species distribuit, spe-
 
cifica esse possit, sed ea tantum quae ad substantiam speciei
proficit et quae in parte definitionis accipitur, concludit igitur
esse specificas differentias quae alteras a se species faciunt
per differentias substantiales, nam si uni cuique id est esse
quodcumque substantialiter fuerit, quaecumque differentiae
 
substantialiter diuersae sunt, illas species quibus adsunt, omni
substantia faciunt alteras ac discrepantes, atque hae in defini-
tionis parte sumuntur, nam si definitio substantiam monstrat
 
 
et substantiales differentiae species efficiunt, substantiales dif-
ferentiae erunt partes definitionum.

DE PROPRIO. 
							 
							 Proprium uero quadrifariam diuidunt. nam et id
 
quod soli alicui speciei accidit, etsi non omni, ut ho-
mini medicum esse uel geometrem, et quod omni
accidit, etsi non soli, quemadmodum homini esse
bipedem, et quod soli et omni et aliquando, ut homini
in senectute canescere, quartum uero, in quo concur-
 
rit et soli et omni et semper, quemadmodum homini
esse risibile, nam etsi non semper rideat, tamen risi-
bile dicitur, non quod iam rideat, sed quod aptus
natus sit; hoc autem ei semper est naturale et equo
hinnibile, haec autem proprie propria perhibent esse,
 
 
 
quoniam etiam conuertuntur. quicquid enim equus,
hinnibile, et quicquid hinnibile, equus. 
							 Superius dictum est omnia propria ex accidentium genere
descendere, quicquid enim de aliquo praedicatur, aut substan-
tiam informat aut secundum accidens inest. nihil uero est
 
quod cuiuslibet rei substantiam monstret nisi genus, species
et differentia, genus quidem et differentia speciei, species uero
indiuiduorum. quicquid ergo reliquum est, in accidentium
numero ponitur, sed quoniam ipsa accidentia habent inter se
aliquam differentiam, idcirco alia quidem propria, alia priore
 
 
atque antiquiore nomine accidentia nun|cupantur. et de acci-
dentibus paulo post, nunc de propriis, quae quadrifariam diui-
duntur, non tamquam genus aliquod proprium in quattuor
species diuidi secarique possit, sed hoc quod ait diuidunt,
ita intellegendum est, tamquam si diceret ‘nuncupant’, id est
 
propria quadrifariam dicunt, cuius quadrifariae appellationis
significationes enumerat, ut quae sit conueniens et congrua
nuncupatio proprietatis ostendat, dicit ergo proprium accidens
quod ita uni speciei adest, ut tamen nullo modo coaequetur
ei, sed infra subsistat ac maneat, ut hominis dicitur pro-
 
prium medicum esse, idcirco quoniam nulli alii inesse ani-
 
 
 
malium potest, nec illud adtendimus, an hoc de omni homine
praedicari possit, sed illud tantum, quod de nullo alio nisi
de homine dici potest medicum esse, et haec quidem signifi-
catio proprii dicitur inesse soli, etsi non omni; soli enim
 
speciei, etsi non omni coaequatur, ut medicina soli quidem
inest homini, sed non omnibus hominibus ad scientiam ad-
est. Aliud proprium est quod huic e contrario dicitur
omni, etsi non soli; quod huiusmodi est, ut omnem quidem
speciem contineat eamque transcendat, et quoniam quidem nihil
 
est sublectae speciei quod illo proprio non utatur, dicimus
omni, quoniam uero transcendit in alias, dicimus non soli :
hoc huiusmodi est quale homini esse bipedem, proprium est
enim homini esse bipedem, omnis enim homo bipes est
etiamsi non solus, aues enim bipedes sunt, geminae igitur
 
significationes proprii quae superius dictae sunt, habent aliquid
minus, prima quidem quia non omni, secunda uero quia non
soli, quas si iungimus, facimus omni et soli, sed demimus
aliquid secundum tempus, si ei adiciatur aliquando, ut sit
haec tertia proprii nuncupatio ‘omni et soli, sed aliquando’,
 
ut est in senectute canescere uel in iuuentute pubescere;
omni enim homini adest in iuuentute pubescere, in senectute
canescere, et soli, pubescere enim solius hominis est, sed ali-
 
 
quando, neque enim omni tempore, sed in sola tantum iuuen-
tute. haec igitur determinatio proprii in eo quidem modo quod
omni et soli inest, absoluta est, sed ex eo minuit aliquid uel
contrahit, cum dicimus aliquando, quod si auferamus, fit pro-
prii integra simplexque significatio hoc modo : proprium est
 
quod omni et soli et semper adest, omni autem et soli
speciei et semper intellegendum est ut homini risibile, equo
hinnibile; omnis enim et solus homo risibilis est et semper.
neque illud nos ulla dubitatione perturbet, quod semper homo
non rideat; non enim ridere est proprium hominis, sed esse
 
risibile, quod non in actu, sed in potestate consistit, ergo
etiamsi non rideat, quia ridere tamen posse soli et omni homini
semper adesse dicitur, conuenienter proprium nuncupatur, nam
si actus separatur ab specie, potestas nulla ratione disiungitur.

Quattuor igitur significationes proprii dixit, nam prima
 
quidem, quando accidens ita subiectae speciei adest, ut soli
ei adsit, etiamsi non omni, ut homini medicina; secunda uero,
 
 
cum soli quidem non adest, omni uero semper adiungitur, ut
homini esse bipedem; tertia uero, cum omni et soli, sed ali-
quando, ut omni homini in iuuentute pubescere; quarta, cum
omni et soli et semper adest, ut esse risibile, atque ideo
 
cetera quidem conuerti non possunt : neque enim coaequatur
quod soli, sed non omni speciei adest, species quidem de ipso
dici potest, ipsum uero de specie minime, qui enim medicus
est, potest dici homo, homo uero qui est, medicus esse non
dicitur, rursus quod ita est alii proprium, ut omni adsit
 
etiamsi non soli, ipsum quidem de specie praedicari potest,
species uero de eo minime, nam bipes praedicari de homine
potest, homo uero de bipede nullo modo, rursus quod ita
adest, ut omni et soli, sed aliquando adsit, quoniam de tem-
pore habet aliquid deminutum nec simpliciter semper adest,
 
reciprocari non poterit, possumus enim dicere ‘omnis qui pubescit
homo est’, non ‘omnis homo pubescit’: potest enim minime ad
iuuentutem uenire atque ideo nec pubescere; nisi forte non sit
pubescere hominis proprium, sed in iuuentute pubescere, aut,
etiam cum nondum est in iuuentute aut etiam praeteriit, tamen
 
sit ei proprium non tale quale tunc fieri possit, cum praeter iuuen-
tutem est, sed quale cum in iuuentute consistit, atque ideo hoc
 
 
quod non in omne tempus tenditur, etiamsi tale est, ut omni
 
speciei adsit, quod ta|men in tempus aliquod differatur, integrum
atque absolutum proprium esse non dicitur, quartum est quod
ita alicui adest, ut et solam teneat speciem et omni adsit et
absolutum sit a temporis condicione, ut risibile quod a supe-
 
riore plurimum distat; nam qui risibilis est, semper ridere
potest, rursus qui potest in iuuentute pubescere, cum ipsa
iuuentus non sit semper, non ei adest semper ut in iuuentute
pubescat, haec autem quarta proprii significatio quoniam nulla
temporis definitione constringitur, absoluta est atque ideo
 
etiam conuertitur et de se inuicem proprium atque species
praedicantur; homo enim risibilis est et risibile homo.

DE ACCIDENTI. 
							 
							 Accidens uero est quod adest et abest praeter sub-
iecti corruptionem, diuiditur autem in duo, in separa-
 
bile et in inseparabile, namque dormire est separabile
accidens, nigrum uero esse inseparabiliter coruo et
Aethiopi accidit, potest autem subintellegi et coruus
albus et Aethiops amittens colorem praeter subiecti
corruptionem, definitur autem sic quoque; accidens est
 
 
 
 
quod contingit eidem esse et non esse, uel quod neque
genus neque differentia neque species neque pro-
prium, semper autem est in subiecto subsistens. 
							 Omnibus igitur determinatis quae proposita sunt,
 
dico autem genere, specie, differentia, proprio, acci-
denti, dicendum est quae eis communia adsint et quae
propria. 
							 Quouiam, ut superius dictum est, quae de aliquo praedi-
cantur, uel substantialiter uel accidentaliter dicuntur cumque
 
ea quae substantialiter praedicantur, eius de quo dicuntur
substantiam definitionemque contineant et sint eo antiquiora
atque maiora, quod ex substantialibus praedicatis efficiuntur,
cum ea quae substantialiter dicuntur pereunt, necesse est ut
simul etiam ea interimantur quorum naturam substantiamque
 
formabant, quae cum ita sint, necesse est ut quae accidenter
dicuntur, quoniam substantiam minime informant, et adesse
et abesse possint praeter subiecti corruptionem, ea enim tan-
tum cum absunt subiectum corrumpere poterunt, quae effi-
ciunt atque conformant quae sunt substantialia, quae uero
 
 
 
non efficiunt substantiam, ut accidentia, ea cum adsunt uel
absunt, nec informant substantiam nec corrumpunt, est igitur
accidens quod adest et abest praeter subiecti corruptionem,
id autem diuiditur in duas partes, accidentis enim aliud est
separabile, aliud inseparabile, separabile quidem dormire, sedere,
 
inseparabile uero ut Aethiopi atque coruo color niger. in qua
re talis oritur dubitatio. ita enim est definitum : accidens est
quod adesse et abesse possit praeter subiecti corruptionem.
idem tamen accidens aliquando inseparabile dicitur; quod si
inseparabile est, abesse non poterit, frustra igitur positum est
 
accidens esse quod adesse et abesse possit, cum sint quaedam
accidentia quae a subiecto non ualeant separari, sed fit saepe
ut quae actu disiungi non ualeant, mente et cogitatione sepa-
rentur. sed si animi ratione disiunctae qualitates a subiectis
non ea perimunt, sed in sua substantia permanent atque per-
 
durant, accidentes esse intelleguntur, age igitur, quoniam
Aethiopi color niger auferri non potest, animo eum atque
cogitatione separemus, erit igitur color albus Aethiopi, num
idcirco species consumpta sit? minime, item etiam coruus, si
ab eo colorem nigrum imaginatione separemus, permanet tamen
 
auis nec interit species, ergo quod dictum est et adesse et
abesse, non re, sed animo intellegendum est. alioquin et sub-
stantialia, quae omnino separari non possunt, si animo et cogi-
tatione disiungimus, ut si ab homine rationabilitatem auferamus
 
 
— quam licet actu separare non possumus, tamen animi
imaginatione disiungimus —, statim perit hominis species,
quod idem in accidentibus non fit: sublato enim accidenti
cogitatione species manet. Est alia quoque accidentis defi-
 
ni|tio ceterorum omnium priuatione, ut id dicatur esse acci-
 
dens quod neque genus sit neque species nec differentia nec
proprium; quae definitio plurimum uaga est ualdeque communis.
sic enim etiam genus definiri potest, quod neque species neque
differentia nec proprium sit nec accidens, eodemque modo
 
species ac differentia et proprium, cum autem eadem simili-
tudine definitionis plura definiri queant, non est terminans et
circumclusa descriptio, praesertim cum longe sit a definitionis
integritate seiunctum quod cuiuslibet rei formam aliarum rerum
negatione demonstrat. 
							 
Quibus omnibus expeditis, id est genere, specie, differentia.
proprio atque accidenti, descriptisque eorum terminis quantum
postulabat institutionis breuitas, ea ipsa communiter pertrac-
tanda persequitur, ut quas inter se habeant differentias haec
quinque, de quibus superius disputatum est, quas uero com-
 
muniones, mediocri consideratione demonstret, ut non solum
 
 
quid ipsa sint, uerum etiam quemadmodum inter se compa-
rentur, appareat.

Expeditis per se omnibus quae proposuit et quantum
in unius cuiusque consideratione poterat, ad scientiae terminum
breuiter adductis nunc iam non de singulorum natura, id est
 
uel generis uel differentiae uel speciei uel proprii uel acci-
dentis, sed de ad se inuicem relatione pertractat, nam qui
communiones ac differentias rerum colligit, non ut sunt per
se res illae considerat, sed ut ad alias comparentur, id autem
duplici modo, uel similitudine, dum communitates sectatur,
 
uel dissimilitudine, dum differentias, quae cum ita sint, nos
quoque, ut adhuc fecimus, propter planiorem intellectum
philosophi uestigia persequentes ordiemur de his communio-
nibus quae adsunt generi et speciei et differentiae uel proprio
et accidenti. 
							 
Commune quidem omnibus est de pluribus praedi-
 
 
 
cari, sed genus quidem de speciebus et de indiuiduis,
et differentia similiter, species autem de his quae sub
ipsa sunt indiuiduis, at uero proprium et de specie
cuius est proprium et de his quae sub specie sunt
indiuiduis, accidens autem et de speciebus et de indi-
 
uiduis. namque animal de equis et bobus [et canibus]
praedicatur, quae sunt species, et de hoc equo et de
hoc boue, quae sunt indiuidua, inrationale uero et de
equis et de bobus praedicatur et de his qui sunt par-
ticulares, species autem, ut homo, solum de his qui
 
sunt particulares praedicatur, proprium autem, quod
est risibile, et de homine et de his qui sunt particu-
lares, nigrum autem et de specie coruorum et de his
qui sunt particulares, quod est accidens inseparabile,
et moueri de homine et de equo, quod est accidens
 
separabile, sed principaliter quidem de indiuiduis,
secundum posteriorem uero rationem de his quae
continent indiuidua. 
							 Antequam singulorum ad unum quodque habitudinem tractet,
illam prius respicit quam omnes ad se inuicem habere uide-
 
 
 
antur. haec est autem una communio quae pro|positarum
 
quinque rerum numerum pluralitate praedicationis includit;
omnia enim de pluribus praedicantur, in hoc ergo sibi cuncta
communicant, nam et genus de pluribus praedicatur, itemque
 
species ac differentia et proprium et accidens, quae cum ita
sint, est eorum una atque indiscreta communio de pluribus
praedicari, disgregat autem ipsam de pluribus praedicationem,
quemadmodum in singulis fiat, quod unum quodque proposi-
torum de quibus pluribus praedicetur ostendit, ait enim genus
 
quidem de pluribus praedicari, id est speciebus ac specierum
indiuiduis, ut animal praedicatur de homine atque equo ac
de his indiuiduis quae sub homine sunt atque sub equo, item
genus praedicatur de differentiis specierum atque id iure.
quoniam enim species differentiae informant, cum genus de
 
speciebus praedicetur, consequens est ut etiam de his dicatur
quae specierum substantiam formamque efficiunt, quo fit ut
genus etiam de differentiis praedicetur ac non de una, sed de
pluribus; dicitur enim quod rationabile est, esse animal et
rursus quod inrationabile est, esse animal, ita genus de spe-
 
ciebus ac differentiis praedicatur ac de his quae sub ipsis
sunt indiuiduis. differentia uero de speciebus dicitur pluribus
ac de earum indiuiduis, ut inrationabile et de equo praedicatur
ac boue, quae sunt plures species, et de his quae sub ipsis
sunt indiuiduis eodem modo dicitur; nam quod de uniuersali
 
praedicatur, praedicatur et de indiuiduo. quodsi differentia de
speciebus dicitur, praedicabitur etiam de eiusdem speciei sub-
 
 
iectis. species uero de suis tantum indiuiduis praedicatur;
neque enim fieri potest, ut quae species est ultima quaeque
uere species ac magis species nuncupatur, haec alias deducatur
in species, quod si ita est, sola post speciem indiuidua restant,
iure igitur species de suis tantum indiuiduis praedicantur, ut
 
homo de Socrate, Platone, Cicerone et ceteris, proprium item
de specie praedicatur cuius est proprium, neque enim esset
proprium alicuius, si de alio diceretur; de quo enim una
quaeque res ‘et soli et omni et semper’ dicitur, eiusdem pro-
prium esse monstratur. quae cum ita sint, proprium de specie
 
dicitur, ut risibile de homine; omnis enim homo risibilis est.
dicitur etiam de indiuiduis speciei de qua praedicatur; est
enim Socrates, Plato et Cicero risibilis, accidens uero et de
speciebus pluribus dicitur et de diuersarum specierum indi-
uiduis. dicuntur enim coruus atque Aethiops nigri et hic cor-
 
uus et hic Aethiops, qui sunt indiuidui, nigri secundum nigre-
dinis qualitatem uocantur. atque hoc quidem est accidens
inseparabile, sed multo magis separabilia accidentia pluribus
inhaerescunt, ut moueri homini et boui — uterque enim moue-
tur —, et rursus ea quae sub homine sunt atque boue indiuidua,
 
moueri saepe praedicantur. sed aduertendum est auctore Por-
phyrio quod ea quae accidentia sunt, principaliter quidem de
his dicuntur in quibus sunt indiuiduis, secundo uero loco ad
uniuersalia indiuiduorum referuntur, atque ita praedicatio
 
 
superiorum redditur, ut quoniam nigredo singulis coruis adest,
dicitur adesse coruo. nam quia omnia particularia qualitas ista
accidentis nigredinis inficit, idcirco eam de specie quoque
praedicamus dicentes coruum, ipsam speciem, nigrum esse.

In quibus omnibus mirum uideri potest, cur genus de proprio
praedicari non dixerit nec uero speciem de eodem proprio nec
differentiam de proprio, sed tantum genus quidem de speciebus
ac differentiis, differentiam uero de speciebus atque indiuiduis,
speciem de indiuiduis, proprium de specie atque indiuiduis,
 
accidens de speciebus atque indiuiduis. fieri enim potest ut quae
maioris praedicationis sint, ea de cunctis minoribus praedi-
centur, et quae aequalia sunt, sibimet conuertuntur, eoque fit
ut genus de differentiis, de speciebus, de propriis, de acci-
dentibus praedicetur, ut cum dicimus ‘quod rationale est,
 
animal est’, genus de differentia, ‘quod homo est, animal est’,
genus de specie, ‘quod risibile est, animal est,’ genus de
proprio, ‘quod nigrum est’, si forte coruum uel Aethiopem
demonstremus, ‘animal est,’ genus de accidenti praedicamus,
rursus ‘quod homo est, rationale est’, differentia de specie,
 
 
‘quod risibile est, rationale est,’ differentia de proprio, ‘quod
nigrum est, rationale est’, si Aethiopem demonstremus, dif-
ferentia de accidenti; item ‘quod risibile est, homo est’, spe-
 
cies de proprio, ‘quod nigrum est, homo|est,’ si Aethiopem
designemus, species de accidenti, qua in re etiam ‘quod nigrum
 
est, risibile est’ in Aethiopis demonstratione ut proprium de
accidenti praedicatur. conuerti autem ad totum accidens potest,
ut quoniam in indiuiduis singulorum esse proponitur, idcirco de
superioribus etiam praedicetur, ut quoniam Socrates animal
est, rationalis est, risibilis est et homo est, cumque in Socrate
 
sit caluitium, quod est accidens, praedicetur idem accidens
de animali, de rationali, de risibili, de homine, ut accidens
de quattuor reliquis praedicetur. sed horum profundior quaestio
est nec ad soluendum satis est temporis, hoc tantum ingredi-
entium intellegentia expectet, quod alia quidem recto ordine
 
praedicantur, alia uero obliquo, quoniam moueri hominem
rectum est, id quod mouetur hominem esse conuersa locutione
proponitur, quocirca rectam Porphyrius in omnibus propositi-
onem sumpsit, quodsi quis uim praedicationis et solutionis
adtenderit in singulis praedicationibus comparans, eas quidem
 
 
 
prolationes quae rectae sunt, inueniet a Porphyrio esse enu-
meratas, eas uero quae conuerso ordine praedicantur, fuisse
sepositas.

DE COMMVNIBVS GENERIS ET DIFFERENTIAE. 
							 
							 Commune est autem generi et differentiae con-
 
tinentia specierum. continet enim et differentia
species, etsi non omnes quot genera, rationale
enim etiamsi non continet ea quae sunt inratio·
nabilia quemadmodum animal, sed continet homi-
 
nem et deum, quae sunt species, et quaecumque
praedicantur de genere ut genera, et de his quae
sub ipso sunt speciebus praedicantur, et quae-
cumque de differentia praedicantur ut differen-
tiae, et de ea quae ex ipsa est specie praedicabun-
 
tur. nam cum sit genus animal, non solum de eo
praedicantur ut genera substantia et animatum,
sed etiam de his quae sunt sub animali speciebus
 
 
 
omnibus praedicantur haec usque ad indiuidua.
cumque sit differentia rationalis, praedicatur de
ea ut differentia id quod est ratione uti, non solum
autem de eo quod est rationale, sed etiam de his
quae sunt sub rationali speciebus praedicabitur
 
ratione uti. commune autem est et perempto ge-
nere uel differentia simul perimi quae sub ipsis
sunt; quemadmodum enim si non sit animal, non
est equus neque homo, ita si non sit rationale,
nullum erit animal quod utatur ratione.
 
							 Post eam quae cunctis adesse uisa est communitatem, sin-
gulorum ad se similitudines ac dissimilitudines quaerit, et
quoniam inter quinque proposita genus ac differentia uniuer-
salioris praedicationis sunt, siquidem genus species continet
ac differentias, differentiae uero species continent neque ab his
 
ullo modo continentur, primum generis ac differentiarum
similitudines colligit, ac primam quidem ponit hanc, dicit
enim commune esse generi ac differentiae, ut species claudant;
 
 
nam sicut genus sub se habet species, ita etiam differentia,
tametsi non tantas quot habet genus, etenim genus quoniam
differentiam etiam claudit et non unam tantum sub se diffe-
rentiam cohercet ac retinet, plures necesse est habeat sub se
 
species, quam quaelibet una earum differentiarum quas claudit,
ut animal praedicatur de rationabili et inrationabili. quodsi
ita est, praedicabitur et de his quae sub rationali sunt positae
speciebus et de his quae sub inrationali. est ergo commune
animali et rationali, id est generi et differentiae, quod sicut
 
genus de homine et de deo praedicatur, ita etiam rationale,
quod est differentia, de deo ac de homine dicitur, sed non in
tantum haec praedicatio funditur quantum animalis, id est
generis, animal enim non de deo solum atque homine, sed de
equo et boue praedicatur, ad quae rationalis differentia non
 
peruenit. sed quandocumque deum supponimus animali, secun-
dum eam opinionem facimus quae solem stellasque atque hunc
totum mundum animatum esse confirmat, quos etiam deorum
nomine, ut saepe dictum est, appellauerunt. Secunda item
communio est generis ac differentiae, quoniam quaecumque
 
praedicantur de | genere ut genera, eadem de his quae sub
 
ipso sunt speciebus praedicantur; ad hanc similitudinem
 
 
 
quaecumque de differentia praedicantur ut differentiae, et de
his quae sub differentia sunt ut differentiae praedicantur, cuius
sententiae talis est expositio, sunt plura quae de generibus
praedicantur ut genera, ut de animali dicitur animatum, dicitur
substantia, atque haec ut genera, haec igitur praedicantur et
 
de his quae sub animali sunt, ut genera rursus; nam hominis
et animatum et substantia genus est, sicut ante fuerat ani-
malis. item in ipsis differentiis quaedam differentiae inueniun-
tur quae de ipsis differentiis praedicantur, ut de rationali duae
differentiae dicuntur, quod enim rationale est, utitur ratione
 
uel habet rationem, aliud est autem uti ratione, aliud habere
rationem, ut aliud est habere sensum, aliud uti sensu, habet
quippe sensum et dormiens, sed minime utitur, ita quoque
dormiens habet rationem, sed minime utitur, ergo ipsius ratio-
nabilitatis quaedam differentia est ratione uti, sed sub ratio-
 
nabilitate homo positus est; praedicatur igitur de homine ratione
uti ut quaedam differentia, differt enim a ceteris animalibus
homo, quia ratione utitur, demonstratum igitur est quia sicut
ea quae de genere praedicantur, dicuntur de generi subiectis,
ita etiam ea quae de differentia praedicantur, dicuntur de his
 
quae differentiae supponuntur. Tertium commune est quod
 
 
sicut absumptis generibus species interimuntur, ita absumptis
differentiis species de quibus differentiae praedicantur, intereunt,
commune enim est hoc, uniuersalium in substantia pereuntium
perire subiecta. sed prima communio demonstrauit genera de
 
speciebus praedicari, sicut etiam differentias, propter hanc
igitur similitudinem si auferantur genera, species pereunt, sicut
etiam species perire necesse est quae sub differentiis sunt, si
uniuersales earum differentiae consumantur, cuius exemplum
est : si enim auferas animal, hominem atque equum sustuleris,
 
quae sunt species positae sub animali, si auferas rationale,
hominem deumque sustuleris, qui sunt sub rationali diffe-
rentia collecti. Et de communitatibus quidem hactenus,
nunc de generis et differentiae dissimilitudine perpendit.

DE PROPRIIS GENERIS ET DIFFERENTIAE. 
							 
							 
Proprium autem generis est de pluribus prae-
dicari quam differentia et species et proprium et
accidens; animal enim de homine et equo et aue
et serpente, quadrupes uero de solis quattuor pedes
habentibus, homo uero de solis indiuiduis et hin-
 
nibile de equo et de his qui sunt particulares, et
 
 
 
accidens similiter de paucioribus, oportet autem
differentias accipere quibus diuiditur genus, non
eas quae complent substantiam generis, amplius
genus continet differentiam potestate; animalis
enim hoc quidem rationale est, illud uero inratio-
 
nale. amplius genera quidem priora sunt his quae
sunt sub se positae differentiis, propter quod
simul quidem eas auferunt, non autem simul aufe-
runtur; sublato enim animali aufertur rationale
et inrationale. differentiae uero non auferunt
 
genus; nam si omnes interimantur, tamen substan-
tia animata sensibilis subintellegitur, quae est
animal, amplius genus quidem in eo quod quid
est, differentia uero in eo quod quale quiddam est,
quemadmodum dictum est, praedicatur, amplius
 
genus quidem unum est secundum unam quamque
speciem, ut hominis id quod est animal, differen-
tiae uero plurimae, ut rationale, mortale, mentis
et disciplinae perceptibile, quibus ab aliis differt,
et genus quidem consimile est materiae, formae
 
uero differentia, cum autem sint et alia communia
 
 
et propria generis et differentiae, nunc ista suf-
ficiant. 
							 | Proprium quidem quid sit, conuenienti atque integro uoca-
 
bulo definitum est. sed per abusionem illa etiam propria
 
quorumlibet dicuntur quae in una quaque re ab aliis continent
differentiam, licet cum aliis sint ea ipsa communia, per se
quippe proprium est homini quod ei omni et soli et semper
adest, ut risibilitas, per usurpatam uero locutionem etiam
proprium hominis rationabilitas dicitur non per se proprium,
 
quippe quod ei cum deorum est natura commune, sed homini
rationabilitas proprium dicitur ad discretionem pecudis, quod
rationale non est; id uero propter hanc causam, quoniam id
proprium unius cuiusque dicitur quod habet suum, quo igitur
quis ab alio differt, proprium eius non absurda usurpatione
 
praedicatur, sed nunc quod dicit proprium generis esse de
pluribus praedicari quam cetera quattuor, id ipsum generis
tale proprium est, quale per se proprium dici solet, id est
quod semper <et> omni et soli adsit generi, generi enim soli
adest, ut differentia, specie, proprio, accidenti überius atque
 
affluentius praedicetur, sed de his differentiis, speciebus, pro-
priis atque accidentibus id dici potest quae sub quolibet
 
 
genere sunt, id est differentiae quidem quae quodlibet diuidunt
genus, species uero quae diuisibilibus generis differentiis infor-
matur, proprium autem illius speciei quae sub illo genere
est quod differentiis est diuisum, accidentiaque quae his hae-
reant indiuiduis quae sub ea specie sunt quam designatum
 
genus includit, hoc facilius exempla declarant, sit enim genus
animal, quadrupes ac bipes differentiae sub animalis positae
continentia, homo atque equus species sub eodem genere
constitutae, risibile atque hinnibile propria earundem spe-
cierum, uelox uero uel bellator accidentia quae his indiuiduis
 
accidunt quae sub speciebus equi atque hominis continentur :
animal igitur, quod est genus, praedicatur et de quadrupede
et bipede, quae sunt differentiae, quadrupes uero de bipede
non dicitur, sed tantum de his animalibus quae quattuor pedes
habent; plus igitur praedicatur genus quam differentia, rursus
 
homo de Platone ac Socrate praedicatur, animal uero non
modo de hominibus indiuiduis, uerum etiam de ceteris inratio-
nabilibus indiuiduis dicitur; plus igitur genus quam species
praedicatur, sed cum sit proprium hinnibile equi speciei cum-
 
 
que genus quam species überius praedicetur, praedicatio quo-
que generis proprii supergreditur praedicationem, accidens
quoque etsi pluribus inesse potest, tamen saepe genere con-
tractius inuenitur, ut bellator non proprie nisi homo dicitur,
 
ut uelocitas in paucis animalibus inuenitur. quo fit, ut genus
differentia, specie, proprio et accidentibus amplius praedice-
tur. Atque haec est una proprietas generis quae genus ab
aliis omnibus disiungat ac separet, oportet autem, inquit, nunc
eas differentias intellegere quibus diuiditur genus, non quibus
 
informatur, illae enim quibus informatur genus, plus quam
ipsum genus sine dubio praedicantur, ut animatum et corpo-
reum ultra animal tenditur, cum sint differentiae animalis, sed
non diuisiuae, sed potius constitutiuae; omnia enim superiora
de inferioribus praedicantur, quae uero de inferioribus praedi-
 
cantur neque conuerti possunt, haec ab eis quae inferiora sunt
amplius praedicantur.

Post hoc aliud proprium generis ostendit quo ab his
differentiis quae sub eodem sunt positae, segregatur, omne
enim genus continet differentias potestate, differentia uero
 
genus non potest continere, animal enim rationale atque inra-
tionale continet potestate; neque enim inrationabilitas neque
rationabilitas animal poterit continere, potestate autem ait
continere animal differentias quia, ut superius dictum est,
 
 
 
genus quidem omnes sub se habet differentias potestate, actu
uero minime, ex quo fit ut alia proprietas oriatur, sublato
enim genere perit differentia, ueluti sublato animali interimitur
rationabilitas, quod est differentia, at si rationale interimas,
inrationale animal manet, sed obici potest : quid? si utrasque
 
differentias simul abstulero, num poterit remanere genus?
dicimus : potest, unum quodque enim non ex his de quibus
praedicatur, sed ex his ex quibus efficitur, substantiam sumit,
itaque fit ut genus sublatis diuisiuis differentiis permanere
possit, dum tamen maneant illae quae ipsius generis formam
 
substantiamque constituunt, quoniam enim animal animata
 
atque sensibilis differentiae constijtuunt, hae si maneant atque
iungantur, perire animal non potest, licet ea pereant de quibus
animal praedicatur, rationale scilicet atque inrationale. unum
quodque enim, ut dictum est, ex his substantiae proprietatem
 
sumit ex quibus efficitur, non ab his de quibus praedicatur,
amplius si utrasque differentias genus potestate continet, ipsum
per se neutram earum intra se positam collocatamque con-
cludit. quodsi actu quidem eas non continet, sed potestate,
actu etiam ab his poterit separari; hoc ipsum enim, potestate
 
eas continere, id erat actu non continere, genus uero, quod
quaslibet differentias actu non continet, actu ab eisdem etiam
separatur. Kursus aliud est proprium generis, quod ex pro-
 
 
prietate praedicationis agnoscitur, omne enim genus ad inter-
rogationem ‘quid est unum quodque?’ responderi conuenit, ut
animal in eo quod quid est de homine praedicatur, differentia
uero minime, sed in eo quod quale sit; omnis enim differentia
 
in qualitate consistit, sed hoc proprium tale est quale supe-
rius diximus, non per se, sed secundum alicuius differentiam
dictum, alioquin commune est hoc generi cum specie, ut in eo
quod quid sit praedicetur, sed quia hoc genus a differentia
discrepat, quoniam differentia quidem in eo quod quale est,
 
genus uero in eo quod quid est praedicatur, generis proprium
dicitur non per se, sed ad differentiae comparationem, et in
omnibus reliquis eandem rationem conueniet speculari; quod-
cumque enim ita generi proprium dicitur, ut nulli sit alii
commune, sed tantum hoc habeat genus ut omne genus et
 
semper, id secundum se proprium nuncupatur, quicquid uero
cum quolibet alio commune est, id non per se, sed ad alterius
differentiam proprium dicitur. Alia rursus generis et diffe-
rentiae separatio est, quod genus quidem speciei unum semper
adest, scilicet proximum plura - enim possunt esse superiora,
 
uelut hominis animal atque substantia, sed proximum eiusdem
hominis animal tantum —, differentiae uero plures uni speciei
 
 
 
adesse poterunt, ut rationale atque mortale homini, itaque fit
definitio ex uno quidem genere, sed pluribus differentiis, ut
hominis animal rationale mortale. Rursus alia discretio est,
quod genus quidem quasi subiecti locum tenet, differentia
uero formae, ita ut illud sit materia quaedam quae figuram
 
suscipiat, haec uero sit forma quae superueniens speciei sub-
stantiam rationemque perficiat. Idcirco uero pluribus diffe-
rentiis a genere differentiam segregauit, quia haec maxime
generis quandam similitudinem contineat, quia est uniuersalis
et praeter genus inter ceteras maxima, sed cum alia plura
 
communia pluraque propria generis inter se ac differentiae
ualeant inueniri, nunc, inquit, ista sufficiant, satis est
enim ad discretionem quaslibet differentias assumere, etiamsi
non quae dici possunt omnia colligantur.

DE COMMVNIBVS GENERIS ET SPECIEI. 
							 
							 
Genus autem et species commune quidem ha-
bent de pluribus, quemadmodum dictum est, prae-
dicari. sumatur autem species ut species et non
etiam ut genus, si fuerit idem et species et genus.
 
 
 
commune autem his est et priora esse eorum de
quibus praedicantur, et totum quiddam esse
utrum que. 
							 Generis et speciei enumerat tria communia, unum quidem,
 
de pluribus praedicari; genus enim et species de pluribus
praedicantur, sed genus de speciebus, ut dictum est, species
uero de indiuiduis. sed nunc de illa specie loquitur quae
tantum species est. id est quae non etiam genus est, sed
ultima species, quodsi talem speciem ponamus quae etiam
 
genus esse potest, ac de ea dicamus quoniam commune habet
cum genere de pluribus praedicari, nihil interest an ita dica-
mus, ipsum genus id secum habere commune de pluribus
praedicari, talis enim species quae non est solum species, ea
etiam genus est. Est autem commune his quoque quod utra-
 
que priora sunt his de quibus praedicantur, omne enim quod de
aliquibus praedicatur, si recto, ut dictum est superius, ordine
dicatur, prius est his de quibus praedicatur. Praeterea est
illis hoc etiam commune, quod genus ac species totum sunt
eorum quae intra suum ambitum continent et cohercent;
 
omnium enim specierum totum est genus et omnium indi-
ui|duorum totum species, aeque enim genus et species aduna-
 
tiua sunt plurimorum, quod uero multorum adunatiuum est,
id eorum quae ad unitatis formam reducit, recte dicitur
totum.

DE PROPRIIS GENERIS ET SPECIEI. 
							 
							 
 Differt autem eo quod genus quidem continet spe-
cies sub se, species uero continentur et non continent
genera; in pluribus enim genus quam species est.
genera enim praeiacere oportet et formata specificis
 
differentiis perficere species; unde et priora sunt
naturaliter genera et simul interimentia, sed quae
non simul interimantur. et species quidem cum sit,
est et genus, genus uero cum sit, non omnino erit et
species. et genera quidem uniuoce de speciebus praedi-
 
cantur, species uero de generibus minime, amplius
genera quidem abundant earum quae sub ipsis sunt
specierum continentia, species uero a generibus abun-
dant propriis differentiis. amplius neque species fiet
umquam generalissimum neque genus specialissimum.
 
							 Expeditis communibus generis ac speciei nunc de eorum
discretione pertractat. differre enim dicit genus ab specie,
quoniam genus continet species, ut animal hominem, species
 
 
 
uero non continet genera; neque enim homo de animali prae-
dicatur. itaque fit ut species quidem contineantur a generibus,
numquam uero contineant genera, omne enim quod amplius
praedicatur, illius est continens quod minus dicitur, quodsi
 
genus amplius praedicatur quam species, necesse est ut spe-
cies quidem contineatur a genere, genus uero speciei nullo
ambitu praedicationis includatur, huius autem ratio est quo-
niam genus semper suscipiens differentiam speciem facit, hoc
est, genus quod habebat latissimam praedicationem, coartatum
 
differentia et contractum speciem facit; omnino enim generi
iuncta differentia speciem reddit et ex uniuersalitate atque
latissima praedicatione in angustum speciei terminum con-
trahit. animal enim, cuius praedicatio per se longe lateque
diffusa est, si arripiat rationalis differentiam, si etiam mortalis,
 
deminuit atque contrahit in unum hominis speciem, unde fit
ut minor sit semper species quam genus atque ideo conti-
neatur, sed non contineat, sublatoque genere auferatur et spe-
cies; si enim totum auferas, pars non erit, quodsi species
auferatur, genus manet, ueluti cum animal sustuleris, interi-
 
mitur etiam homo, si hominem auferas, animal restat, haec
etiam causa est, ut genus de specie uniuoce praedicetur, id
est ut species suscipiat definitionem generis et nomen, sed
 
 
non e conuerso. definitionem quippe speciei genus suscipere
non uidetur; substantiam enim priorum inferiora suscipiunt,
si enim definias animal et dicas substantiam esse animatam
atque sensibilem aut si praedices de homine ‘animal’, uerum
dixeris, si etiam animalis definitionem de homine praedicaueris
 
dicasque hominem esse substantiam animatam atque sensi-
bilem, nihil fuerit in propositione falsi, sed si hominis defini-
tionem reddas ‘animal rationale mortale’, ea animali non con-
ueniunt; neque enim quod animal est, id dici poterit animal
rationale mortale, fit igitur, ut sicut species generis nomen
 
suscipit, ita etiam capiat definitionem, et sicut genus nomen
speciei non suscipit, ita nec eiusdem definitione monstretur,
sed cuius nomen et definitio de aliquo praedicatur, id uniuoce
dicitur, cum igitur generis et nomen et definitio de specie
praedicetur, genus de specie uniuoce dicitur, quoniam uero
 
speciei de genere. neque nomen neque definitio praedicatur,
non conuertitur uniuoca praedicatio. Differunt genera <ab>
speciebus hoc quoque modo, quod genera superuadunt species
suas aliarum continentia specierum, species uero genera dif-
ferentiarum pluralitate, animal enim, quod est genus, superuadit
 
hominem, quod est species, quia non hominem solum continet,
uerum etiam bouem, equum aliasque species, quas suae spatio
praedicationis includit, species uero, ut homo, superuadit genus,
ut animal, multitudine differentiarum, nam quod actu genus
 
 
non habet rationale uel mortale — nullas quippe actu genus
retinet | differentias —, easdem species suae substantiae inhae-
 
rentes atque insitas tenet, homo enim rationalis est atque
mortalis, quod genus minime est; animal enim neque mortale
 
est per se neque rationale, quodsi genus quidem plus unam
continet speciem, at uero species multis differentiis infor
mantur, superat quidem genus speciem continentia specierum
species uero uincit genus differentiarum pluralitate. Illa
quoque est differentia, quod genus quoniam omnium primum
 
est, numquam in tantum descendere poterit, ut fiat ultimum,
species uero, quae cunctis est inferior, in tantum ascendere
non poterit, ut suprema omnium fiat; numquam igitur nec
species generalissimum fiet nec genus specialissimum. Sed
ex his quae dictae sunt differentiae aliae sunt quae genus ab
 
specie propriae coniunctaeque disterminant, aliae uero quae
non solum genus ab specie, uerum etiam a ceteris diducunt
ac disterminant, neque in his tantum differentiae quae sunt
dictae, uerum etiam in ceteris considerentur oportet, si proprie
normam quaerimus discretionis agnoscere.

DE COMMYNIBVS GENERIS ET PROPRII. 
							 
							 
 Generis autem et proprii commune quidem est sequi
species - nam si homo est, animal est, et si homo est,
risibile est et - aequaliter praedicari genus de specie-
bus et proprium de his quae illo participant; aequaliter
 
enim et homo et bos animal et Cato et Cicero risibile,
commune autem et uniuoce praedicari genus de pro-
priis speciebus et proprium quorum est proprium. 
							 Tria interim generis ac proprii dicit esse communia, quorum
primum illud est, - quoniam ita genus sequitur species ut
 
proprium, posita enim specie necesse est intellegi genus ac
proprium; neutrum enim species proprias derelinquit, nam si
homo est, animal est, si homo est, risibile est; ita quemad-
modum genus, sic proprium ab ea specie cuius est proprium,
non recedit. Illud quoque, quod aequalis est generis partici-
 
patio, sicut etiam proprii, omne enim genus aequaliter specie-
bus participatur, proprium uero indiuiduis omnibus aequaliter
adhaerescit, manifestum uero est participationem e?se generis
aequalem; neque enim plus homo animal est quam equos
 
 
 
atque bos, sed in eo quod sunt animalia, aequaliter animalis,
id est generis ad se uocabulum trahunt. Cato etiam et Cicero
aequaliter risibiles sunt, etiamsi aequaliter non rideant; in eo
enim quod apti ad ridendum sunt, dici risibiles possunt, non
 
quod iam rideant, aequaliter ergo ea quae sub genere sunt,
suscipiunt genus, sicut ea quae sub propriis, propria. Tertium
illud, quod sicut genus de speciebus propriis uniuoce praedi-
catur, ita etiam proprium de sua specie uniuoce dicitur, genus
enim quoniam substantiam speciei continet, non modo eius
 
nomen de specie, uerum etiam definitio praedicatur, pro-
prium uero quia speciem non relinquit eamque semper sequitur
nec in aliam speciem transgreditur nec infra subsistit, defi-
nitionem quoque propriam speciebus tradit; cuius enim nomen
uni tantum conuenit speciei cui coaequatur, dubitari non
 
potest quin eius quoque definitio speciei conueniat. quo fit ut
sicut genus de speciebus, ita proprium de sua specie uniuoce
praedicetur.

DE PROPRIIS GENERIS ET PROPRII, 
							 
							 Differt autem, quoniam genus quidem prius est,
posterius uero proprium; oportet enim esse animal,
 
dehinc diuidi differentiis et propriis, et genus qui-
 
 
 
dem de pluribus speciebus praedicatur, proprium uero
de una sola specie cuius est proprium, et proprium qui-
dem conuersim praedicatur de eo cuius est proprium,
genus uero de nullo conuersim praedicatur, nam neque
si animal est, homo est, neque si animal est, risi-
 
bile est; sin uero homo est, risibile est, et e conuerso
amplius proprium omni speciei inest cuius est pro-
prium, et soli et semper, genus uero omni quidem
speciei cuius fuerit genus, et semper, non autem soli,
amplius species quidem interemptae non simul inter-
 
 
imunt|genera, propria uero interempta simul in-
terimunt ea quorum sunt propria, et bis quorum sunt
propria interemptis et ipsa simul interimuntur. 
							 Rursus tale proprium sumit, quod ad alterius comparationem
proprium nuncupetur, dicit enim proprium esse generis prius
 
esse quam propria, oportet enim prius esse genus, quod ueluti
materia differentiis supponatur, uenientibusque differentiis fieri
speciem, cum quibus propria nascuntur, si igitur prius est
 
 
genus quam differentiae, prius etiam differentiae quam species
et speciebus propria coaequantur, non est dubium quin pro-
pria generibus posteriora sint, ac per hoc quod dictum est,
proprium esse generis prius esse quam propria, commune est hoc
 
generi cum differentia, differentiae enim species conformantes
priores considerantur esse quam propria, siquidem speciebus ipsis
priores sunt, quas propria ratione determinant, sed ut dictum
est, hoc proprium ad differentiam proprii intellegendum est,
non quale superius per se proprium constitutum est. Rursus
 
differt genus a proprio, quod genus quidem de pluribus
praedicatur speciebus, proprium uero minime; nam neque
genus est, nisi plures ex se species proferat, nec proprium,
si alteri cuilibet speciei possit esse commune, fit igitur ut
genus quidem plurimas sub se species habeat, ut animal
 
hominem atque equum, proprium uero unam tantum, sicut
risibile hominem. Quo fit ut illa quoque differentia nascatur :
genus enim praedicatur quidem de speciebus, ipsum uero in
nulla praedicatione supponitur, proprium uero et species alterna
praedicatione mutantur, fit enim praedicatio aut a maioribus
 
ad minora aut ab aequalibus ad aequalia, genus igitur, quod
maius est, de speciebus omnibus praedicatur, species uero,
quoniam minores sunt, de generibus non dicuntur, ut animal
de homine dicitur, homo uero de animali nullo modo praedi-
catur. at uero proprium, quoniam speciei aequale est, aeque
 
 
praedicatur atque supponitur, ut risibile de homine dicitur -
omnis enim homo risibilis est —, eodemque conuertitur modo;
omne enim risibile homo est. Differt etiam proprium a
genere, quod proprium uni et omni et semper speciei adest,
genus uero ex his duo quidem retinet, in uno uero diuersum
 
est. nam speciebus suis et semper adest et omnibus, non uero
solis; hoc enim haeret propriis, quod singulas tantum species
continent, hoc generibus, quod plures. igitur propria quidem
singulas optinent species, genera uero non singulas, adest igitur
proprium uni soli speciei et semper et omni, genus uero omni
 
quidem et semper, sed non soli, ut risibile homini soli, ani-
mal uero eidem homini, - sed non soli; praeest enim ceteris,
quae inrationabilia nuncupamus. Praeterea si auferatur
genus, species interimuntur nam si non sit animal, non erit
homo —, si auferas species, non interimitur genus; nam si non
 
sit homo, animal non peribit, species uero et propria quoniam
sunt aequalia, alterna sese uice consumunt; nam si non sit
risibile, homo non erit, si homo non sit, risibile non manebit,
consumunt igitur genera sub se positas species, non uero ab
his inuicem consumuntur, species uero et proprium inuicem
 
perimuntur et perimunt.

DE COMMVNIBVS GENERIS ET ACCIDENTIS. 
							 
							 
 Generis uero et accidentis commune est de pluri-
bus, quemadmodum dictum est, praedicari, siue separa-
bilium sit siue inseparabilium; etenim moueri de
 
pluribus et nigrum de coruis et de hominibus Aethio-
pibus et aliquibus inanimatis. 
							 Nihil est quod inter cetera ita sit a generis ratione dis-
iunctum, sicut est accidens, nam cum genus cuiuslibet sub-
stantiam monstret, accidens uero a substantia longe disiunctum
 
sit et extrinsecus ueniens, nihil fere notius commune potest
habere cum genere quam de pluribus praedicari, genus enim
de pluribus praedicatur speciebus, accidens uero de pluribus
non modo speciebus, uerum etiam generibus animatis atque
inanimatis, ut nigrum dicitur de rationabili homine, de inra-
 
tionabili coruo et de inanijmato hebeno, album etiam de cygnoj
 
et marmore, moneri de homine, de equo et de stellis ac de
sagitta, quae sunt separabilis accidentis exempla.

DE PROPRIIS GENERIS ET ACCIDENTIS. 
							 
							 
 Differt autem genus ab accidenti, quoniam genus
ante species est, accidentia uero speciebus posteriora
sunt; nam si etiam inseparabile sumatur accidens, sed
tamen prius est illud cui accidit quam accidens, et
 
genere quidem quae participant, aequaliter partici-
pant, accidenti uero non aequaliter; intentionem enim
et remissionem suscipit accidentium participatio,
generum uero minime, et accidentia quidem in indi-
uiduis principaliter subsistunt, genera uero et species
 
naturaliter priora sunt indiuiduis substantiis, et
genera quidem in eo quod quid sit praedicantur de
bis quae sub ipsis sunt, accidentia uero in eo quod
quale aliquid sit uel quomodo se habeat unum quod-
que; qualis est enim Aethiops interrogatus dices
 
‘niger’, et quemadmodum se Socrates habeat, dices
quoniam sedet uel ambulat. 
 
 
							 
 Differentiam generis et accidentis hanc primam proponit,
quod genus quidem ante species sit, quippe quod materiae
loco est et differentiis informatum species gignit, at uero
accidens post species inuenitur. oportet enim prius esse cui
 
aliquid accidat, post uero ipsum accidens superuenire; nam si
subiectum non sit quod suscipiat, accidens esse non poterit,
quodsi genus quidem speciebus subiectum est nec possunt
esse species, nisi eis genus ueluti materia supponatur, acci-
dentia uero esse non possunt, nisi eis species supponantur.
 
manifestum est genus quidem esse ante species, accidentia
uero post species. Rursus alia differentia, quoniam genus
neque intentionem neque remissionem suscipere potest, quo
fit ut quae participant genere, aequaliter eius nomen defini-
tionemque suscipiant; omnes enim homines aequaliter animalia
 
sunt eodemque modo equi, nec non inter se homo atque equus
et cetera animalia comparata aeque animalia praedicantur,
accidentis uero participatio et intenditur et remittitur, inuenies
enim quemlibet paulo diutius ambulantem, paulo amplius
nigrum et in ipsis Aethiopibus considerabis omnes non aeque
 
nigro colore obductos. Alia quoque differentia est, quoniam
omne accidens in indiuiduis principaliter subsistit, genera uero
et species indiuiduis priora sunt; nisi enim singuli corui
 
 
nigredine infecti essent, comi species nigra esse minime dicere-
tur. ita fit ut accidentia post indiuidua esse uideantur. nam
si prius est id cui aliquid accidit quam illud quod accidit,
nop est dubium prius esse indiuidua, posterius uero accidens,
genera uero et species supra indiuidua considerantur; hoc
 
idcirco, quoniam de his omnibus praedicantur eorumque sub-
stantiam propria praedicatione constituunt, sed dici potest
genera quoque ipsa et species posteriora indiuiduis inueniri;
nam nisi sint singuli homines singulique equi, hominis atque
equi species esse non possunt, et nisi singulae species sint,
 
eorum genus animal esse non poterit, sed meminisse debemus
superius dictum esse genus non ex his sumere substantiam
de quibus praedicatur, sed de eo potius, quod differentiis con-
stitutiuis eorum substantia formaque perficitur, itaque si genus
quidem diuisiuis differentiis interemptis non perimitur, sed
 
manet in his quae eius constitutiuae sunt eiusque formam
definitionemque perficiunt, cumque differentiae diuisiuae generis
speciebus sint priores — ipsae enim species conformant atque
constituunt —, non est dubium quin genus etiam pereuntibus
speciebus possit in propria manere substantia, idem de spe-
 
ciebus dictum sit; species enim superioribus differentiis, non
posterioribus indiuiduis informantur, quae cum ita sint, species
quoque ante indiuidua subsistunt, accidentia uero nisi sint
 
 
 
quibus accidant, esse non possunt, nullis uero prius accidunt
quam indiuiduis; haec enim generationi et corru|ptioni sup-
 
posita uariis semper accidentibus permutantur. Illam quoque
adnumerat differentiam quae est superius dicta, quod genus
 
quidem, quia rem demonstrat et de substantia praedicatur, in
eo quod quid est dicitur, accidens uero in eo quod quale est
aut in eo quod quomodo sese habet res. nam si qualitatem
interroges, accidens respondebitur, ut si qualis est coruus,
‘niger’, si quomodo sese habeat, aliud rursus accidens, aut
 
‘sedet’ aut ‘uolat’ aut ‘crocitat’. nam cum accidens in nouem
praedicamenta diuidatur, qualitatem, quantitatem, ad aliquid,
ubi, quando, situm, habitum, facere, pati, cetera quidem omnia
in ‘quomodo se habeat’ interrogatione ponuntur, qualitas uero
in qualitatis sciscitatione responderi solet. nam si interrogemur
 
qualis est Aethiops, respondebimus accidens, id est ‘niger’,
si quomodo se habeat Socrates, tunc dicemus aut ‘sedet’ aut
‘ambulat’ aut superiorum aliquid accidentium.

Genus uero quo ab aliis quattuor differat, dictum
 
 
 
est. contingit autem etiam unum quodque aliorum
differre ab aliis quattuor, ut cum quinque quidem
sint, unum quodque autem ab aliis quattuor differat,
quater quinque, uiginti fiant omnes differentiae, sed
semper posterioribus enumeratis et secundis quidem
 
una differentia superatis, prop(??)terea quia iam sumpta
est, tertiis uero duabus, quartis uero tribus, quintis
uero quattuor, decem omnes fiunt, quattuor, tres, duae,
una. genus enim differt a differentia et specie et pro-
prio et accidenti; quattuor igitur sunt omnes diffe-
 
rentiae. differentia uero quo differat a genere dictum
est, quando quo differret genus ab ea dicebatur;
relinquitur igitur quo differat ab specie et proprio
et accidenti dicere, et fiunt tres. rursus species quo
 
 
quidem differat a differentia dictum est, quando quo
differret differentia ab specie, dicebatur; quo autem
differat species a genere, dictum est, quando quo
differret genus ab specie dicebatur; reliquum est
 
igitur, ut quo differat a proprio et accidenti dicatur.
duae igitur etiam istae sunt differentiae. proprium
autem quo differat ab accidenti relinquitur; nam quo
ab specie et differentia et genere differat, praedictum
est in illorum ad ipsum differentia. quattuor igitur
 
sumptis generis ad alia differentiis, tribus uero dif-
ferentiae, duabus autem speciei, una autem proprii ad
accidens, decem erunt omnes, quarum quattuor, quae
erant generis ad reliqua, superius demonstraui-
mus. 
							 
Quoniam differentias atque communitates generis ad diffe-
rentiam, ad speciem, ad proprium atque accidens persecutus
est, idem quoque ad ceteras facere contendens praedicit, quot
omnes differentiae possint esse quae inter se comparatis com-
 
 
mixtisque rebus his quae supra propositae sunt efficiantur.
sunt autem uiginti. nam cum quinque sint res, una quaeque res
earum si a quattuor aliis differat, quinquies quater, uiginti
differentiae fiunt, quod appositarum litterarum manifestatur
exemplo. sint quinque res ueluti quinque litterae A B C D E.
 
differat igitur A quidem ab aliis quattuor, id est B C D E,
fient quattuor differentiae. rursus B differat ab aliis quattuor,
id est A C D E, erunt rursus quattuor; quae superioribus
iunctae octo coniungunt. C uero tertia ab reliquis differt
quattuor, scilicet A B D E; quae quattuor differentiae supe-
 
rioribus octo copulatae duodecim reddunt. quarta D reliquis
quattuor comparetur differatque ab eisdem, id est A B C E,
fient igitur rursus quattuor; quae superioribus duodecim ap-
positae sedecim copulant. quodsi ultima E ab aliis quattuor
differat, scilicet A B C D, fient aliae quattuor differentiae;
 
quae compositae prioribus uiginti perficiunt. et sit quidem
 
huiusmodi descriptio : | 
 
							 
 Quae cum ita sint, in generibus quoque et speciebus et
ceteris idem considerabitur. erunt ergo quattuor differentiae,
quibus genus a differentia, specie, proprio accidentique dis-
iungitur; aliae rursus quattuor, quibus differentia a genere,
 
specie, proprio atque accidenti discrepat; rursus quattuor spe-
ciei ad genus ac differentiam, proprium atque accidens; quat-
tuor etiam proprii ad genus, differentiam, speciem atque acci-
dens; quattuor insuper accidentis ad genus, differentiam, spe-
ciem atque proprium. quae coniunctae omnes uiginti explicant
 
diflferentias. sed hoc, si ad numeri referatur naturam compara-
tionisque alternationem; nam si ad ipsas differentiarum naturas
uigilans lector aspiciat, easdem saepe differentias inueniet
sumptas. quo enim genus differt a differentia, eodem differentia
distat a genere, et quo differentia distat ab specie, eodem
 
species a differentia disgregatur, et in ceteris eodem modo. in
hac igitur dispositione differentiarum, quam supra disposui,
easdem saepius adnumeraui. atque si differentiarum similitudines
detrahamus, decem fiunt omnino differentiae, quas ad prae-
sentem tractatum uelut diuersas atque dissimiles oportet assu-
 
mere. age enim differat genus a differentia, specie, proprio
 in mg. sup. add. Hm2, quaternas litteras ( B C D E
 cett.) infra singulis litteris A cett. positas quadratis
inclusas exhibet L; in C in mg. (litt. minusc.) hae
duae figurae sunt, quarum posterior spectat ad p. 321,
20 ss. 323, 9 ss: 
 in P figura est per quinque ob-
longa deorsum continuata, quorum
primum hic proponitur :
 
 
atque accidenti, quattuor differentiis, quas supra iam diximus.
item sumamus differentiam, distabit haec a genere primum,
dehinc ab specie, proprio atque accident. sed quo discrepet
a genere, iam superius explicatum est, cum diceremus quo
 
genus a differentia discreparet. detracta igitur hac comparatione,
quoniam supra commemorata est, relinquuntur tres distantiae
quibus differentia ab specie, proprio accidentique disiungitur;
quae iunctae cum superioribus quattuor septem differentias
reddunt. post hanc species si sumatur, quattuor quidem eius
 
essent differentiae secundum numeri diuersitatem, cum ad genus,
differentiam, proprium atque accidens comparatur, sed priores
duae comparationes iam dictae sunt. nam quo species differat
a genere tunc dictum est, cum quid genus differret ab specie
dicebamus, quid uero species a differentia distet commemo-
 
ratum est, cum differentiae ab specie dissimilitudines redde-
remus. quibus detractis duae supersunt integrae atque intactae
speciei ad proprium atque accidens discrepantiae; quae iunctae
cum septem nouem differentias copulant. proprii uero si ad
numerum differentiae considerentur, quattuor erunt, scilicet ad
 
genus, differentiam, speciem atque accidens comparati, quarum
quidem tres superiores differentiae iam dictae sunt. nam quid
proprium distet a genere, tunc dictum est, cum quid genus a
proprio distaret ostendimus, rursus quid proprium a differentia
discrepet, in colligenda distantia differentiae propriique superius
 
 
demonstratum est, quid uero proprium distet ab specie, tunc
expositura est, cum quid species distaret a proprio dicebatur.
restat igitur una differentia proprii ad accidens, quae superio-
ribus iuncta decem differentias claudit. accidentis nero ad
 
cetera possent quidem esse quattuor, nisi iam omnes proba-
rentur esse consumptae. nam quid differat uel genus uel dif-
ferentia uel species uel proprium ab accidenti, supra mon-
stratum est, nec sunt diuersae differentiae accidentis ad cetera
quam ceterorum ad accidens. itaque fit, ut cum sit quinque
 
rerum numerus, si prima assumatur, quattuor fiant differentiae,
si secunda, tres, uincanturque secundae rei ad ceteras difte–
rentiae a prima ad ceteras una tantum distantia; nam cum
prima habuerit quattuor, secunda retinet tres. tertia uero si
sumatur, duas habebit differentias, quae uincantur a primis
 
quattuor differentiis duabus; quarta si sumatur, unam habebit
differentiam, quae uincitur a primis quattuor differentiis tribus,
quinta uero quoniam nullam omnino habebit differentiam nouam,
totis quattuor a prima differentiis superatur. atque hoc nume-
rorum gradu quidem usque ad denarium numerum tenditur :
 
quattuor, tres, duae, una, ut generis quidem quattuor, diffe-
rentiae uero tres, speciei duae, proprii una, | accidentis nullap
 
sit. et primae quidem generis comparationes quattuor nouas
tenent differentias, secundae uero differentiae comparationes
 
 
tres nouas tenent; una enim superius adnumerata est, uincitur
autem a primis quattuor nouis differentiis una tantum. speciei
uero tertia comparatio duas tantum habet differentias nouas,
duas quippe superius adnumeratas agnoscimus, et uincitur a
 
quattuor primis duabus tantum differentiis nouis. proprium
uero unam retineat nouam, quoniam tres habet superius ad-
numeratas, uincaturque a prima nouis tribus differentiis, quinti
uero accidentis comparationes quoniam nullam retinent nouam
differentiam, totis quattuor a primis generis transcendantur.
 
atque ad hunc modum ex uiginti differentiis secundum numerum
decem secundum dissimilitudinem contrahuntur. ut tamen has
secundum dissimilitudinem differentias non in quinario tan-
tum numero, uerum in ceteris notas habere possimus, talis
dabitur regula quae plenam differentiarum dissimilitudinem in
 
qualibet numeri pluralitate reperiat. propositarum enim rerum
numero si unum dempseris atque id quod dempto uno relin-
quitur, in totam summam numeri multiplicaueris, eius quod
ex multiplicatione factum est dimidium coaequabitur ei plura-
litati quam propositarum rerum differentiae continebunt. sint
 
igitur res quattuor A B C D; his aufero unum, fiunt tres;
has igitur quater multiplico, fient duodecim; horum dimidium
 
 
teneo, sex erunt. tot igitur erunt differentiae inter se rebus
quattuor comparatis : A quippe ad B et C et D tres retinet
differentias, rursus B ad C et D duas, C uero ad D unam;
quae iunctae senarium numerum complent. atque hanc quidem
 
regulam simpliciter ac sine demonstratione nunc dedisse suffi-
ciat, in Praedicamentorum uero expositione ratio quoque cur
ita sit explicabitur.

DE COMMVNIBVS DIFFERENTIAE ET SPECIEI. 
							 
							 Commune ergo differentiae et speciei est aequaliter
 
participari; homine enim aequaliter participant par-
ticulares homines et rationali differentia. commune
uero est et semper adesse his quae participant; sem-
per enim Socrates rationalis et semper Socrates homo. 
							 Dictum est saepius ea quae substantiam formant, nec
 
remissione contrahi nec intentione produci; uni cuique enim
id quod est, unum atque idem est. quodsi differentia spe-
cierum substantiam monstret, species uero indiuiduorum, aequa-
liter utraque ab intentione et remissione seiuncta sunt; quo
 
 
 
fit ut aequaliter participentur. omnes enim indiuidui mortales
aeque sunt atque rationales sicut homines. nam si idem est ‘esse’
homini quod est ‘esse rationale’, cum omnes homines aeque
sint homines, necesse est ut sint aequaliter rationales. Aliud
quoque commune habent quoniam ita differentiae sui partici-
 
pantia non relinquunt ut species. semper enim Socrates rationalis
est—Socrates enim rationabilitate participat —, semper homo
est, quia scilicet humanitate participat. ut igitur differentiae
sui participantia non relinquunt, ita species his quae ea parti-
cipant, semper adiuncta est.

DE PROPRIIS DIFFERENTIAE ET SPECIEI. 
							 
							 Proprium autem differentiae quidem est in eo quod
quale sit praedicari, speciei uero in eo quod quid est :
nam et si homo uelut qualitas accipiatur, non sim-
 
 
 
pliciter erit qualitas, sed secundum id quod generi
aduenientes differentiae eam constituerunt. amplius
differentia quidem in pluribus saepe speciebus con-
sideratur, quemadmodum quadrupes in pluribus ani-
 
malibus specie differentibus, species uero in solis his
quae sub specie sunt indiuiduis est. amplius diffe-
rentia prima eat ab ea specie quae est secundum
ipsam; simul enim ablatura rationale interimit homi-
nem, homo uero interemptus non aufert rationale, cum
 
sit deus. amplius differentia quidem componitur cum
alia differentia — rationale enim et mortale compositum
est in substantia hominis —, species uero speciei non
componitur, ut gignat aliam aliquam speciem; qui-
dam enim | equus cuidam asino permiscetur ad muli
 
 
generationem, equus autem simpliciter asino num-
quam conueniens perficiet mulum. 
							 Expositis communitatibus quantum ad institutionem per-
tinebat differentiae et speciei, eorundem nunc dissimilitudines
colligit dicens quoniam differunt, quod species in eo quod
 
quid sit praedicatur, differentia uero in eo quod quale sit.
huic differentiae poterat occurri. nam si humanitas ipsa, quae
species est, qualitas quaedam est, cur dicatur species in eo
quod quid sit praedicari, cum propter quandam suae naturae
 
 
proprietatem quaedam qualitas esse uideatur? huic respondemus,
quia differentia solum qualitas est, humanitas uero non est
solum qualitas, sed tantum qualitate perficitur. differentia
enim superueniens generi speciem fecit; ergo genus quadam
differentiae qualitate formatum est, ut procederet in speciem,
 
species uero ipsa, qualis quidem est, secundum differentiam
illius quae est pura ac simplex qualitas, qua scilicet perficitur
et conformatur, qualitas uero ipsa pura simplexque nullo modo
est, sed ex qualitatibus effecta substantia. itaque iure diffe-
rentia, quae pure ac simpliciter qualitas est, in eo quod quale
 
est sciscitantibus respondetur, species uero in eo quod quid
sit, licet ipsa quoque quaedam qualitas sit non simplex, sed
aliis qualitatibus informata. Rursus illa quoque differentia
est, quia plures sub se species differentia continet, species
uero tantum indiuiduis praesunt. rationabilitas enim et hominem
 
claudit et deum, quadrupes equum, bouem, canem et cetera,
homo uero solos indiuiduos. atque in aliis speciebus eadem
ratio est. idcirco enim definitiones quoque secutae sunt, ut
differentia uocaretur quod in pluribus specie differentibus in
eo quod quale sit praedicatur, species uero quod de pluribus
 
numero differentibus in eo quod quid sit praedicatur. Ideo
etiam superioris naturae sunt differentiae, quoniam continentes
sunt specierum. nam si quis auferat differentiam, speciem
 
 
quoque sustulerit, ut si quis auferat rationabilitatem, hominem
deumque consumpserit, si uero hominem tollat, rationabilitas
manet in speciebus reliquis constituta. est igitur differentiae
specieique distantia quod una differentia plures species con-
 
tinere potest, species uero nullo modo. Alia rursus est
differentia, quoniam ex pluribus differentiis una saepe species
iungitur, ex pluribus speciobus nulla speciei substantia copu-
latur. iunctis enim differentiis mortali ac rationali factus est
homo, iunctis uero speciebus nulla umquam species infor-
 
matur. quodsi quis occurrat dicens quoniam permixtus asino-
equus efficit mulum, non recte dixerit. indiuidua enim indi-
uiduis iuncta indiuidua rursus alia fortasse perficiunt, ipse
uero equus simpliciter, id est uniuersaliter, et asinus uniuer-
saliter neque permisceri possunt neque aliquid, si cogitatione
 
misceantur, efficiunt, constat igitur differentias quidem plurimas
ad unius speciei substantiam conuenire, species uero in alterius
speciei naturam nullo modo posse congruere.

DE COMMVNIBVS DIFFERENTIAE ET PROPRII. 
							 
							 Differentia uero et proprium commune quidem
 
habent aequaliter participari ab his quae eorum par-
ticipant; aequaliter enim rationalia rationalia sunt
et risibilia risibilia. et semper et omni adesse com-
 
 
 
mune utriusque est. si enim curtetur qui est bipes,
sed ad id quod natum est semper dicitur; nam et
risibile in eo quod natum est habet id quod est semper,
sed non in eo quod semper rideat. 
							 Nunc differentiae propriique communia continua ratione per-
 
-sequitur. commune enim dicit esse proprio ac differentiae quod
aequaliter participantur — aeque enim omnes homines rationa-
biles sunt, aeque risibiles —, illud, quia substantiam monstrat,
istud, quia est aequum proprium speciei et subiectam speciem
non relinquit. Aliud etiam his commune subiungit : aequa-
 
liter enim semper differentia subiectis adest ut proprium;
semper enim homines rationabiles sunt, ut semper quoque
risibiles. sed obici poterat non semper esse bipedem hominem,
cum sit bipes differentia, si unius pedis perfectione curtetur.
quam tali modo soluimus quaestionem. propria et differentiae
 
non in eo quod semper habeantur, sed in eo quod semper
naturaliter haberi possunt, semper dicuntur adesse subiectis.
 
 
si enim quis curtetur pede, nihil attinet ad naturam, sicut
nihil ad detrahendum proprium ualet, si homo non rideat.
haec enim non in eo quod adsint, sed in eo quod per naturam
adesse possint, semper adesse | dicuntur. ipsum enim semper;
 
 
non actu esse dicimus, sed natura. numquam enim fieri potest,
ut per naturae ipsius proprietatem non semper homo bipes
sit, etiamsi potest fieri, ut pede curtetur, etiam si deminuto
pede sit natus; in his enim non speciei atque substantiae,
sed nascenti indiuiduo derogatur.

DE PROPRIIS DIFFERENTIAE ET PROPRII. 
							 
							 
Proprium autem differentiae est quoniam haec qui-
dem de pluribus speciebus dicitur saepe, ut rationale
de homine et de deo, proprium uero de una sola spe-
cie, cuius est proprium. et differentia quidem illis
 
est consequens quorum est differentia, sed non con-
uertitur, propria uero conuersim praedicantur quorum
sunt propria, idcirco quoniam conuertuntur. 
							 Distat a proprio differentia, quia differentia plurimas species
 
 
 
claudit ac de his omnibus praedicatur, proprium uero uni
tantum speciei cui iungitur adaequatur. rationale enim de
homine atque de deo, quadrupes de equo et ceteris animalibus,
risibile uero unam tantum tenet speciem, id est hominem.
unde fit ut differentia semper speciem consequatur, species
 
uero differentiam minime. proprium uero ac species alternis
sese uicibus aequa praedicatione comitantur. sequi uero dicitur,
quotiens quolibet prius nominato posterius reliquum conuenit
nuncupari, ut si dicam ‘omnis homo rationabilis est’, prius
hominem, posterius apposui differentiam; sequitur ergo dif-
 
ferentia speciem. at si conuertam nomina dicamque ‘omne
rationabile homo est’, propositio non tenet ueritatem; igitur
species differentiam nulla ratione comitatur. proprium uero et
species quia conuerti possunt, mutuo se secuntur : omnis homo
risibilis est et omne risibile homo est.

DE COMMVNIBVS DIFFERENTIAE ET ACCIDENTIS. 
							 
							 Differentiae autem et accidenti commune quidem
est de pluribus dici, commune uero ad ea quae sunt
 
 
 
inseparabilia accidentia, semper et omnibus adesse;
bipes enim semper adest omnibus coruis et nigrum
esse similiter. 
							 Duo quidem differentiae et accidentis communia proponit,
 
quorum unum separabilibus et inseparabilibus accidentibus
cum differentia commune est, ab altero uero separabile acci-
dens segregatur. tantum uero inseparabile secundo communi
concluditur. est enim commune differentiae cum omnibus acci-
dentibus de pluribus praedicari; nam et separabilia et inse-
 
parabilia accidentia sicut differentia de pluribus speciebus et
indiuiduis praedicantur, ut bipes de coruo atque cygno et de
his indiuiduis quae sub coruo et cygno sunt, nuncupatur.
item de eodem coruo atque cygno album et nigrum, quae
sunt inseparabilia accidentia, praedicantur. ambulare enim uel
 
stare, dormire ac uigilare de eisdem dicimus, quae sunt acci-
dentia separabilia, reliqua uero communitas ea tantum acci-
dentia uidetur includere quae sunt inseparabilia. nam sicut
differentia somper subiectis speciebus adhaerescit, ita etiam
inseparabilia accidentia numquam uidentur deserere subiectum.
 
ut enim bipes, quod est differentia, numquam coruorum spe-
ciem derelinquit, ita nec nigrum, quod accidens inseparabile
est. differentia enim idcirco non relinquit subiectum, quoniam
eius substantiam complet ac perficit, accidens uero huiusmodi,
 
 
quia non potest separari; neque enim possit esse accidens
inseparabile, si subiectum aliquando relinquit.

DE PROPRIIS DIFFERENTIAE ET ACCIDENTIS. 
							 
							 Differunt autem quoniam differentia quidem con-
tinet et non continetur — continet enim rationabi-
 
litas hominem —, accidentia uero quodam quidem
modo continent eo quod in pluribus sunt, quodam uero
modo continentur eo quod non unius accidentis sus-
ceptibilia sunt subiecta, sed plurimorum, et differen-
tia quidem inintentibilis est et inremissibilis, acci-
 
dentia uero magis et minus recipiunt. et inpermixtae
quidem sunt contrariae differentiae, mixta uero con-
traria accidentia. 
							 Huiusmodi quidem communiones et proprietates dif-
ferentiae et ceterorum sunt, species uero quo quidem
 
 
differat a genere et differen|tia, dictum est in eo quod
dicebamus, quo genus differret a ceteris et quo dif-
ferentia differret a ceteris. 
							 Post differentiae et accidentis redditas communitates nunc
de eorum differentiis tractat. ac primum quidem talem proponit.
 
 
 
 
differentia, inquit, omnis speciem continet. rationabilitas enim
continet hominem, quoniam plus rationabilitas quam species,
id est homo, praedicatur : supergressa enim substantiam
hominis in deum usque diffunditur. accidentia uero aliquando
 
quidem continent, aliquando continentur. continent quidem,
quia quodlibet unum accidens speciebus adesse pluribus con-
sueuit, ut album cygno et lapidi, nigrum coruo, Aethiopi atque
hebeno, continentur uero, quoniam plura accidentia uni accidunt
speciei, ut uideatur illa species plurima accidentia continere.
 
cum enim Aethiopi accidit ut sit niger, accidit ut sit simus,
ut crispus, quae cuncta sunt accidentia Aethiopis, species,
quod est homo, omnia quae habet intra se plurima accidentia
uidetur includere. huic occurri potest : quoniam differentiae
quoque aliquo modo continentur, aliquo modo continent, ut
 
rationabilitas continet hominem—plus enim quam de homine
praedicatur —, continetur quoque ab homine, quia non solum
hanc differentiam homo continet, uerum etiam mortalem. re-
spondebimus : omnia quaecumque substantialiter de pluribus
praedicantur, ab his de quibus dicuntur non poterunt conti-
 
neri; quo fit ut differentiae quidem non contineantur ab specie,
etsi sint differentiae plures quae speciem forment. accidentia
uero continentur, quoniam accidentia speciei substantiam nulla
praedicatione constituunt; nam nec proprie uniuersalia dicuntur
 
 
accidentia, cum de speciebus pluribus dicuntur, differentiae
uero maxime. quae enim quorumlibet uniuersalia sunt, ea
neoesee est eorum quorum sunt uniuersalia, etiam substantiam
continere. qno fit ut quia differentiae substantiam monstrant,
intentione ac remissione careant — una enim quaeque substantia
 
neque contrahi neque remitti potest —, at uero accidentia quoniam
nullam constitutionem substantiae profitentur, intentione cre-
scunt et remissione decrescunt. Illa quoque eorum est dif-
ferentia, quod differentiae contrariae permisceri, ut ex his fiat
aliquid, non queunt, accidentia uero contraria miscentur et
 
quaedam medietas ex alterutra contrarietate coniungitur. ex
rationabili enim et inrationabili nihil in unum iungi potest,
ex albo uero et nigro coniunctis fit aliquis medius color. 
							 Expositis igitur distantiis differentiae ad cetera restat de
specie dicere, cuius quidem differentias ad genus ante colle-
 
gimus, cum generis ad speciem differentias dicebamus. eiusdem
etiam speciei distantias ad differentiam diximus, cum differentiae
ad species dissimilitudines monstrabamus. restat igitur speciem
proprii et accidentium communioni coniungere, tum differentia
segregare.

DE COMMVNIBVS SPECIEI ET PROPRII. 
							 
							 Speciei autem et proprii commune est de se intri-
cem praedicari; nam si homo, risibile est, et si risi-
 
 
 
bile, homo est – risibile uero quoniam secundum id
quod natum est sumi oportet, saepe iam dictum est —;
aequaliter enim sunt species his quae eorum partici-
pant et propria quorum sunt propria. 
							 
Commune, inquit, habent propria atque species ad se ipsa
praedicationes habere conuersas. nam sicut species de proprio,
ita proprium de specie praedicatur; namque ut est homo risi-
bilis, ita risibile homo est; idque iam saepius dictum esse
commemorat. cuius communitatis rationem subdidit, eam scilicet,
 
quia aequaliter species indiuiduis participantur, sicut eadem
propria his quorum sunt propria. quae ratio non uidetur ad
conuersionem praedicationis accommoda, sed potius ad illam
aliam similitudinem, quia sicut species aequaliter indiuiduis
participantur, ita etiam propria; aeque enim Socrates et Plato
 
homines sunt, sicut etiam risibiles. itaque tamquam aliam
communionem debemus accipere quod est additum : aequaliter
enim sunt species his quae eorum participant et pro-
pria quorum sunt propria. an magis intellegendum est hoc
modo dictum, tamquam si diceret ‘aequalia enim sunt species
 
et propria’? nam quia species eorum sunt species quae spe-
ciebus ipsis participant, et propria eorum propria quae|pro-
 
priis participant, proprium atque species aequaliter utrisque
sunt, id est neque species superuadit ea quae specie parti-
 
 
 
cipant, neque propria superuadunt ea quae propriis participant.
cumque haec propria specierum sint. propria, species ac pro-
pria aequalia esse necesse est atque inuicem praedicari.

DE PROPRIIS SPECIEI ET PROPRII. 
							 
							 Differt autem species a proprio, quoniam species
 
quidem potest et aliis genus esse, proprium uero et
aliarum specierum esse inpossibile est. et species
quidem ante subsistit quam proprium, proprium uero
postea fit in specie; oportet enim hominem esse, ut
sit risibile. amplius species quidem semper actu adest
 
subiecto, proprium uero aliquando potestate; homo
enim semper actu est Socrates, non uero semper
ridet, quamuis sit natus semper risibilis. amplius
quorum termini differentes, et ipsa sunt differentia;
est autem speciei quidem sub genere esse et de plu-
 
 
 
 
ribus et differentibus numero in eo quod quid est
praedicari et cetera huiusmodi, proprii uero quod est
soli et semper et omni adesse. 
							 Primam proprii et speciei differentiam dicit quoniam species
 
potest aliquando in alias species deriuari, id est potest esse
genus, ut animal, cum sit species animati, potest esse hominis
genus. sed nunc non de his speciebus loquitur quae sunt
specialissimae, atque hunc confundere uidetur errorem, quod
cum de his speciebus dicere proposuerit quae essent ultimae,
 
nunc de his quae sunt subalternae et saepe locum generis
optineant disserit. propria uero nullo modo esse genera possunt,
quoniam specialissimis adaequantur; quae quoniam genera
esse non queunt, nec propria quae sibi sunt aequalia, genera
esse permittuntur. Rursus species semper ante subsistit
 
quam proprium—nisi enim sit homo, risibile esse non poterit —,
et cum ista simul sint, tamen substantiae cogitatio praecedit
proprii rationem. omne enim proprium in accidentis genere
collocatur, eo uero differt ab accidenti, quia circa omnem
solam quamlibet unam speciem uim propriae praedicationis
 
continet. quodsi pviores sunt substantiae quam accidentia,
species uero substantia est, proprium uero accidens, non est
dubium quin prior sit species, proprium uero posterius. Dis-
 
 
cernuntur etiam species a propriis actus potestatisque natura;
species enim actu semper indiuiduis adest, propria uero ali-
quotiens actu, potestate autem semper. Socrates enim et Plato
actu sunt homines, non uero semper actu rident, sed risibiles
esse dicuntur, quia tametsi non rideant, ridere tamen poterunt.
 
natura itaque species et proprium semper subiectis adest, sed
actu species, proprium uero non semper actu, uelut dictum
est. At rursus quoniam definitio substantiam monstrat,
quorum diuersae sunt definitiones, diuersas necesse est esse
substantias; speciei uero et proprii diuersae sunt definitio-
 
nes, diuersae sunt igitur substantiae. est autem speciei
definitio esse sub genere et de pluribus numero differentibus
in eo quod quid sit praedicari; quam superius frequenter
expositam nunc iterare non opus est. proprium uero non ita :
definitur : proprium est quod uni et omni et semper speciei
 
adest. quodsi definitiones diuersae sunt, non est dubium spe-
ciem ac proprium secundum naturae suae terminos discrepare.

DE COMMVNIBVS SPECIEI ET ACCIDENTIS. 
							 
							 Speciei uero et accidentis commune quidem est de
pluribus praedicari; rarae uero aliae sunt communi-20
 
 
 
tates propterea, quoniam quam plurimum a se distant
accidens et id cui accidit. 
							 Speciei atque accidentis similitudinem communem dicit de
pluribus praedicari; de pluribus enim dicitur species, sicut et
 
accidens. raras uero dicit esse alias eorum communiones
idcirco, quoniam longe diuersum est id quod accidit et cui
accidit. cui enim accidit, subiectum est atque suppositum,
quod uero accidit, superpositum est atque aduenientis naturae.
item quod supponitur substantia est, quod uero uelut accidens
 
praedicatur, extrinsecus uenit. quae omnia multam eius quod
est subiectum et eius quod est accidens differentiam faciunt.
tamen inueniri etiam aliae possunt speciei et accidentis inse-
parabilis communitates, ut semper adesse subiectis — aeque
enim homo singulis hominibus | semper adest et inseparabilia
 
 
accidentia singulis indiuiduis praesto sunt —, et quod sicut spe-
cies de his quae indiuidua continet, aeque de pluribus accidentia
indiuiduis praedicantur; nam homo de Socrate et Platone, nigrum
uero atque album de pluribus coruis et cygnis quibus accidit
nuncupatur.

DE PROPRIIS SPECIEI ET ACCIDENTIS. 
							 
							 
Propria uero utriusque sunt, speciei quidem in eo
quod quid est praedicari de his quorum est species,
 
 
 
accidentis autem in eo quod quale quiddam est uel
aliquo modo se habens; et unam quamque substantiam
una quidem specie participare, pluribus autem acci-
dentibus et separabilibus et inseparabilibus; et spe-
cies quidem ante subintellegi quam accidentia, uel si
 
sint inseparabilia — oportet enim esse subiectum, ut
illi aliquid accidat —, accidentia uero posterioris
generis sunt et aduenticiae naturae. et speciei quidem
participatio aequaliter est, accidentis uero, uel si
inseparabile sit, non aequaliter; Aethiops enim alio
 
Aethiope habebit colorem uel intentum amplius uel
remissum secundum nigredinem. 
							 Restat igitur de proprio et accidenti dicere; quo
enim proprium ab specie et differentia et genere
differt, dictum est.
 
							 Quod nunc proprium speciei et accidentis se exequi polli-
cetur, tale proprium intellegendum est quod, ut superius dictum
est, ad comparationem dicitur differentium rerum. species enim
in eo quod quid est praedicatur, accidens uero in eo quod
quale est. qua differentia non ab accidentibus solis species
 
 
 
 
discernitur, uerum etiam a differentiis ac propriis, nec solum
species ab eisdem, uerum etiam genus. praeterea quod species
in eo quod quid est praedicatur, accidens uero in eo quod
quomodo sese habeat, id quoque commune est cum genere;
 
genus quippe ab accidenti in eo quod quid est et quomodo
se habeat praedicatione diuiditur. Item unam quamque
substantiam una uidetur species continere, ut Socratem homo,
atque ideo Socrati una tantum propinquitas est species hominis.
rursus indiuiduo equo una species equi est proxima, itemque
 
in ceteris; uni cuique enim substantiae una species praeest.
at uero uni cuique substantiae non unum accidens iungitur;
uni cuique enim substantiae plura semper accidentia super-
ueniunt, ut Socrati quod caluus, quod simus, quod glaucus,
quod propenso uentre, et in aliis quidem substantiis de numero
 
accidentium idem conuenit. Dehinc semper ante accidentia
species intelleguntur. nisi enim sit homo cui accidat aliquid,
accidens esse non poterit, et nisi sit quaelibet substantia cui
accidens possit adiungi, accidens non erit. omnis autem sub-
stantia propria specie continetur. recte igitur prius species,
 
accidentia uero posterius intelleguntur; posterioris enim sunt,
ut ait, generis et aduenticiae naturae. nam quae substantiam
non informant, recte aduenticiae naturae esse dicuntur et
posterioris generis; his enim substantiis adsunt quae ante dif-
ferentiis informatae sunt. Rursus quoniam species substantiam
 
 
monstrat, substantia uero, ut dictum est, intentione ac remis-
sione caret, speciei participatio intentionem remissionemque non
suscipit. accidens uero uel si inseparabile sit, potest inten-
tionis remissionisque cremento et detrimento uariari, ut ipsum
inseparabile accidens quod Aethiopibus inest, nigredo. potest
 
enim quibusdam talis adesse, ut sit fuscis proxima, aliis uero
talis, ut sit nigerrima. 
							 Restat nunc proprii communiones ac differentias persequi.
sed quo proprium differat a genere uel specie uel differentia.
superius demonstratum est, cum quid genus uel species uel
 
differentia a proprio distaret ostendimus. nunc reliqua ad com-
munitatem uel differentiam consideratio est, quid proprium
accidentibus aut iungat aut segreget.

DE COMMVNIBVS PROPRII ET ACCIDENTIS. 
							 
							 Commune autem proprii et inseparabilis accidentis
 
est quod praeter ea numquam constant illa in quibus
considerantur; quemadmodum enim praeter risibile
non subsistit homo, ita nec praeter nigredinem sub-
 
 
 
sistit Aethiops, et quemadmodum semper et omni
adest proprium, sic et inseparabile accidens. 
							 Quoniam proprium semper adest speciebus nec eas ullo
 
modo relinquit quoniamque inseparabile accidens a subiecto
 
non potest segregari, hoc illis inter se uidetur esse commune,
quod ea in quibus insunt, praeter propria uel inseparabilia
accidentia esse non possint. inseparabilia uero accidentia com-
parat, quoniam, ut in specie dictum est, rarissimae sunt speciei
atque accidentis similitudines. quocirca multo magis proprii
 
atque accidentis communitates difficile reperiuntur. accidens
enim in contrarium diuidi solet, in separabile accidens atque
in inseparabile, quae uero sub genere in contrarium diuiduntur,
ea nullo alio nisi tantum generis praedicatione participant.
quodsi proprium inseparabile quoddam accidens est, a separabili
 
accidenti plurimum differt, atque ideo nullas proprii et separa-
bilis accidentis similitudines quaerit. sed quia ipsum proprium
certis quibusdam causis ab inseparabilibus accidentibus differt,
horum et communitates inueniri possunt et inter se differentiae.
quarum una quidem ea est quam superius exposuimus, secunda
 
uero quoniam sicut proprium semper et omni speciei adest,
ita etiam inseparabile accidens; nam sicut risibile omni homini
et semper adest, ita etiam nigredo omni coruo et semper
adiuncta est.

DE PROPRIIS PROPRII ET ACCIDENTIS. 
							 
							 
 Differt autem quoniam proprium uni soli speciei
adest, quemadmodum risibile homini, inseparabile
uero accidens, ut nigrum, non solum Aethiopi, sed
etiam coruo adest et carboni et hebeno et quibusdam
 
aliis. quare proprium conuersim praedicatur de eo
cuius est proprium et est aequaliter, inseparabile
autem accidens conuersim non praedicatur. et pro-
priorum quidem aequaliter est participatio, acciden-
tium uero haec quidem magis, illa uero minus. 
 
							 Sunt quidem etiam aliae communitates uel proprie-
tates eorum quae dicta sunt, sed sufficiunt etiam haec
ad discretionem eorum communitatisque traditionem. 
							 Proprii atque accidentis prima quidem differentia est quia
proprium semper de una tantum specie dicitur, accidens uero
 
minime, sed eius praedicatio in plurimas diuersi generis sub-
stantias speciesque diffunditur. risibile enim de nullo alio nisi
de homine praedicatur, nigrum uero, quod est inseparabile
quibusdam accidens, tam coruo quam Aethiopi, quae diuersa
sunt specie, tum coruo atque hebeno, quae differunt generi-
 
bus, non tantum specie, praesto est. quo fit ut propriis quidem
 
 
 
conuersio aequa seruetur, in accidentibus uero minime. quoniam
enim propria in singulis esse possunt atque omnes continent,
species conuerso ordine praedicantur; nam quod risibile est.
homo est, et quod homo, risibile. nigrum uero non ita, sed
 
ipsum quidem de his praedicari potest quibus inest, illa uero
ad huius praedicationem conuerti retrahique non possunt;
nigrum enim de carbone. hebeno, homine atque coruo prae-
dicatur, haec uero de nigro minime, nam quae plurima con-
tinent, de his quae continent praedicari possunt, ea uero quae
 
continentur, de sese continentibus nullo modo nuncupantur. Rur-
sus proprium quidem aequaliter participatur, accidens remis-
sionibus atque intentionibus permutatur. omnis enim homo
aeque risibilis est, Aethiops uero non aequaliter niger est, sed,
ut dictum est. alius quidem paulo minus alius uero
 
taeterrimus inuenitur. 
							 Et de proprii quidem atque accidentis differentiis satis dictum
est. restabat uero accidentis ad cetera communiones proprie-
tatesque explicare, sed iam superius adnumeratae sunt, cum
generis, differentiae, speciei et proprii ad accidens similitudines
 
ac differentias adsignauimus. fortasse autem his institutus animus
et sollertior factus alias praeter eas quas nunc diximus com-
munitates uel differentias quinque rerum quae superius sunt
positae reperiet, sed ad discretionem atque eorum similitudines
comparandas ea fere quae sunt dicta sufficiunt. nos etiam,
 
quoniam promissi operis portum tenemus atque huius libri
seriem primo quidem ab rhetore Victorino, post uero a nobis
 
 
Latina oratione conuersam gemina expositione patefecimus, hic
terminum longo statuimus operi continenti quinque rerum dis-
putationem et ad Praedicamenta seruanti.