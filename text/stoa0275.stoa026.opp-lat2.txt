Fiducia Christianorum resurrectio mortuorum. illam credentes 
 sumus; hoc credere ueritas cogit; ueritatem deus 
 aperit. sed uulgus inridet, existimans nihil superesse post 
 mortem. et tamen defunctis parentat, et quidem impensissimo 
 officio pro moribus sepultorum, pro temporibus esculentorum, 
 ut quos negat sentire quicquam etiam desiderare praesumat. 
 at ego magis ridebo uulgus tunc, cum ipsos quoque defunctos 
 atrocissime exurit, quos postmodum gulosissime nutrit, isdem 
 ignibus et promerens et offendens. o pietatem de crudelitate 
 ludentem! sacrificat an insultat, cum crematis cremat? 
 plane cum uulgo interdum et sapientes sententiam suam 
 iungunt. nihil esse post mortem Epicuri schola est. ait et 
 Seneca omnia post mortem finiri, etiam ipsam. satis est autem, 
 si non minor philosophia Pythagorae et Empedoclis et 
 Platonici immortalem animam e contrario reclamant, immo 
 adhuc proxime etiam in corpora remeabilem adfirmant. etsi 
 non in eadem, etsi non in humana tantummodo, ut Euphorbus

 

 
 
 
 in Pythagoram, Homerus in pauum, re(dire) censeantur, certe re-I 
 cidiuatum animae corporalem pronuntiauerunt, tolerabilius mutata\' 
 quam negata qualitate, pulsata saltem, licet non adita ueritate.Į 
 ita saeculum resurrectionem mortuorum nec cum errat ignorat.

Si uero et apud deum aliqua secta est Epicureis magis 
 adfinis quam prophetis, sciemus, quid audiant a Christo 
 Saducaei. Christo enim seruabatur omnia retro occulta nudare, 
 dubitata dirigere, praelibata supplere, praedicata repraesentare, 
 mortuorum certe resurrectionem non modo per semetipsum 
 uerum etiam in semetipso probare. nunc autem ad 
 alios Saducaeos praeparamur, partiarios sententiae illorum: 
 dimidiam agnoscunt resurrectionem, solius scilicet animae, 
 ita aspernati carnem, sicut et ipsum dominum carnis. nulli 
 denique alii salutem corporali substantiae inuident quam 
 alterius diuinitatis haeretici. ideoque et Christum aliter 
 disponere coacti, ne creatoris habeatur, in ipsa prius carne\' 
 eius errauerunt, aut nullius ueritatis contendentes eam secundum 
 Marcionem et Basiliden aut propriae qualitatis secun-I 
 dum haereses Valentini et Appellen. atque ita sequitur, ut 
 salutem eius substantiae excludant, cuius Christum consortem 
 negant, certi illam summo praeiudicio resurrectionis instrue-I 
 tam, si iam in Christo resurrexit caro. propterea et nos 
 uolumen praemisimus \'de carne Cristi\', quo eam et solidam 
 probamus aduersum phantasmatis uanitatem et humanam 
 uindicamus aduersus qualitatis proprietatem, cuius condicio 
 Christum et hominem et filium hominis inscripserit. carneum 
 enim atque corporeum probantes eum, proinde et obducimus 
 praescribendo nullum alium credendum deum praeter

 

 
 

 creatorem, dum talem ostendimus Christum, in quo dinosci. 
 dinoscitur deus, qualis promittitur a creatore. obducti dehinc (et) 
 de deo carnis auctore et de Christo carnis redemptore, iam 
 et de - resurrectione carnis reuincentur. congruenter scilicet 
 hoc ferme modo dicimus ineundam cam haereticis disceptatio* 
 nem, - nam et ordo semper a principalibus deduci exposcit — 
 ut de ipso prius constet, a quo dicatur dispositum esse quod 
 quaeritur, atque adeo et haeretici ex conscientia infirmitatis 
 numquam ordinare tractant. certi enim, quam laborant in 
 alterius diuinitatis insinuatione aduersus deum mundi omnibus 
 naturaliter notum de testimoniis operum, certe et in sacramentis 
 priorem et in praedicationibus manifestiorem, sub 
 obtentu quasi urgentioris causae, id est ipsius humanae 
 salutis . ante omnia requirendae, a quaestionibus resurrectionis 
 incipiunt, quia durius creditur resurrectio carnis quam una 
 diuinitas; atque ita tractatum uiribus ordinis sui destitutum 
 et scrupulis potius oneratum depretiantibus carnem paulatim 
 ad alterius diuinitatis temperant sensum ex ipsa spei concussione 
 et demutatione. deiectus enim unusquisque uel motus de 
 gradu eius spei, quam susceperat apud creatorem, facile iam 
 declinatur ad alterius spei auctorem, etiam ultro suspicandum. 
 per diuersitatem enim promissionum diuersitas insinuatur 
 deorum. sic multos inretitos uidemus, dum ante de resurrectione 
 carnis eliduntur quam de unione diuinitatis. [elidunt] 
 igitur quantum ad haereticos demonstrauimus, quo 
 cunco occurrendum sit a nobis. et occursum est iam 800 
 quoque titulo: de deo quidem unico et Christo eius aduersus 
 Marcionem, de carne uero domini etiam aduersus quatuor

 
 
 
 haereses, ad hanc maxime quaestionem praestruendam; uti 
 nunc de sola carnis resurrectione ita digerendum sit, tamquam 
 penes nos quoque incerta, id est penes creatorem, — nam et 
 multi rudes et plerique sua fide dubii et simplices plures, quos 
 instrui dirigi muniri oportebit — quia et (ex) hoc latere unio 
 diuinitatis defendetur. sicut enim negata carnis resurrectione 
 concutitur, ita uindicata constabilitur. animae autem salutem 
 credo retractatu carere. omnes enim fere haeretici 
 eam, quoquo modo uolunt, tamen non negant. uiderit unus 
 aliqui Lucanus nec huic quidem substantiae parcens, quam 
 secundum Aristotelem dissoluens aliud quid pro ea subicit, 
 tertium quiddam resurrecturus, neque anima neque caro, id 
 est non homo, sed ursus forsitan, qua Lucanus. habet et 
 iste a nobis plenissimum (de omni statu animae\' stilum. quam 
 inprimis immortalem tuentes, solius carnis et defectionem 
 agnoscimus et refectionem cum maxime adserimus, redactis 
 in ordinarium materiae corpus si qua et alibi pro causarum 
 incursione praestricta distulimus. nam ut quaedam praelibari 
 sollemne est, ita et differri necesse est, dummodo et praelibata 
 suppleantur suo corpore et dilata reddantur suo 
 nomine.

Est quidem et de communibus sensibus sapere in dei 
 rebus, sed in testimonium ueri, non in adiutorium falsi, quod 
 sit secundum diuinam, non contra diuinam dispositionem. 
 quaedam enim et natura nota sunt, ut immortalitas animae 
 penes plures, ut deus noster penes omnes. utar ergo et

 
 
 
 sententia Platonis alicuius pronuntiantis: omnis anima 
 immortalis; utar et conscientia populi contestantis deum 
 deorum; utar et reliquis communibus sensibus, qui deum 
 iudicem praedicant: (deus uidet* et (deo commendo.. at cum 
 aiunt: \'mortuum quod mortuum\' et (uiue dum uiuis* et (post 
 mortem omnia finiuntur, etiam ipsa\', tunc meminero et cor 
 uulgi cinerem a deo deputatum et ipsam sapientiam saeculi 
 stultitiam pronuntiatam, tunc, si haereticus ad uulgi uitia 
 uel saeculi ingenia confugerit, łdiscede,> dicam, ab ethnico, 
 haerectice; etsi unum estis omnes, qui deum fingitis, dum 
 hoc tamen in Christi nomine facis, dum Christianus tibi 
 uideris, alius ab ethnico es; redde illi suos sensus, quia 
 nec ille de tuis instruitur. quid caeco duci inniteris, si uides? 
 quid uestiris a nudo, si Christum induisti? quid alieno uteris 
 clipeo, si ab apostolo armatus es? ille potius a te discat 
 carnis resurrectionem confiteri quam tu ab illo diffiteri; 
 quia si et a Christianis negari eam oporteret, sufficeret 
 illis de sua scientia, non de uulgi ignorantia instui. ad eo 
 non erit Christianus qui eam negabit, quam confitentur 
 Christiani, et his argumentis negabit, quibus utitur, non 
 Christianus. aufer denique haereticis quae cum ethnicis 
 sapiunt, ut de scripturis solis quaestiones suas sistant, et 
 stare non poterunt. communes enim sensus simplicitas ipsa 
 commendat et compassio sententiarum et familiaritas - opinionum. 
 eoque fideliores existimantur, quia nuda et aperta et 
 omnibus nota definiunt; ratio autem diuina in medulla est, 
 non in superficie, et plerumque aemula manifestis.

Itaque haeretici inde statim [incipiunt] praestruunt et 
 inde dehinc interstruunt, u:nd. sciunt facile capi mentes, de 
 communione fauorabili sensuum. an aliud prius uel magis 
 audias ab haeretico quam ab ethnico? et non protinus et 
 non ubique conuicium carnis, in originem, in materiam, in 
 casum, in omnem exitum eius, inmundae a primordio ex 
 faecibus terrae, inmundioris deinceps ex seminis sui limo. 
 friuolae infirmae criminosae onerosae molestae et post totum 
 ignobilitatis elogium caducae in originem, terram, et cadaueris 
 nomen, et de isto quoque nomine periturae in nullum 
 inde iam nomen, in omnis iam uocabuli mortem? \'hancne 
 ergo,1 (ait) uir sapiens, (et uisui et contactui et recordatui tuo 
 ereptam persuadere uis, quod se receptura quandoque sit in 
 integrum de corrupto, in solidum de casso, in plenum de 
 inanito; in aliquid omnino de nihilo, et utique rehibentibus 
 eam ignibus et undis et aluis ferarum et rumis alitum 
 et lactibus piscium et ipsorum temporum propria gola? 
 adeone autem eadem sperabitur quae intercidit, ut claudus 
 . et luscus [caecus] et leprosus et paralyticus reuertantur, 
 ut redisse non libeat ad pristinum ? an integri, ut iterum 
 talia pati timeant? quid tum de consequentiis carnis? rursusne 
 omnia necessaria illi et inprimis pabula atque potacula? et 
 pulmonibus halandum et intestinis aestuandum et pudendis 
 non pudendum et omnibus membris laborandum P rursus ulcera 
 et uulnera et febris et podagra ? et mors redoptanda? nimirum 
 haec erunt nota carnis recuperandae. iterum cupere de ea

 
 
 
 euadere\'. et nos quidem haec aliquanto honestius pro stili 
 pudore. ceterum quantum etiam spurciloquio liceat illorum. 
 in congressibus experiri (est) tam ethnicorum quam haereticorum.\'

Igitur quoniam et rudes quique de communibus adhuc 
 sensibus sapiunt et dubii et simplices per eosdem sensus 
 denuo inquietantur et ubique in primis iste in nos aries 
 temperatur, quo carnis condicio quassatur, necessario et a 
 nobis carnis primum condicio munietur, uitupera.tione laudatione 
 depulsa. ita nos rhetoricari quoque prouocant haeretici, 
 sicut etiam philosophari. futtile et frioulu istud corpusculum, 
 quod malum denique appellare non horrent, etsi 
 angelorum fuisset operatio, ut Menandro et Marco placet, 
 etsi ignei alicuius extructio aeque angeli, ut Appelles docet, 
 sufficeret ad auctoritatem carnis secundae diuinitatis patrocinium. 
 angelos post deum nouimus. iam nunc quisquis ille summus 
 deus haeretici cuiusque est, non inmerito ab ipso quoque 
 deducerem carnis dignitatem, a quo uoluntas producendae ei 
 adfuisset utique enim prohibuisset fieri quam fieri scisset, si fieri 
 noluisset. ita et secundum illos aeque caro dei res. nihil 
 operis non est eius, qui passus est esse. bene autem, quod 
 et plures et clariores quaeque doctrinae totam hominis 
 figulationem deo nostro cedunt. quantus hic sit, satis nosti 
 qui unicum credidisti. incipiat iam tibi caro placere, cuius 
 artifex tantus est. (sed et mundus\', inquis, \'dei opus est, et 
 tamen praeterit habitus huius mundi, apostolo quoque 
 auctore, nec idcirco restitutio mundi praeiudicabitur, quia

 

 
 
 
 dei opus est. et utique si uniuersitas inreformabilis post 
 decessum, quid portio\'? plane, si portio uniuersitati adaequatur. 
 ad distantiam enim prouocamus: primo quidem, \'omnia* quod 
 sermone dei facta sunt [et sine illo nihil, caro autem et 
 sermone dei constitit propter formam, ne quid sine sermone 
 (fieret) - faciamus enim hominem ante praemisit - et 
 amplius manu propter praelationem, ne uniuersitati compararetur: 
 et finxit, inquit, deus hominem. magnae sine 
 dubio differentiae ratio, pro condicione scilicet rerum. minora 
 enim quae fiebant eo, cui fiebant, si quidem homini fiebant, 
 cui mox a deo addicta sunt. merito igitur, ut famula, iussu 
 et imperio et sola uocali potestate uniuersa processerant, 
 contra homo, ut dominus eorum, in hoc ab ipso deo extructus 
 est. [ut dominus esse possit, dum fit a domino.J hominem 
 autem memento carnem proprie dici, quae prior uocabulum 
 hominis occupauit: et finxit deus hominem, limum de 
 terra, - iam homo, qui adhuc limus — et insufflauit lauit in 
 faciem eius flatum uitae, et factus est homo, id 
 est limus, in animam uiuam, et posuit deus hominem, 
 quem finxit, in paradiso. adeo homo figmentum primo, 
 dehinc totus. hoc eo commendarim, uti quicquid omnino 
 homini a deo prospectum atque promissum est non soli 
 animae uerum et carni scias debitum, ut] si non ex consortio 
 generis, certe uel ex priuilegio nominis.

Persequar itaque propositum, si tamen tantum possim 
 carni uindicare, quantum contulit illi qui eam fecit, iam 
 tunc gloriantem, quod illa pusillitas, limus, in manus dei, 
 quaecumque sunt, peruenit, satis beatus etsi solummodo 
 contactus. quid enim, si nullo amplius opere statim de 
 contactu dei figmentum constitisset? (non) adeo magna res, 
 [agebatur] quae ista materia extruebatur. itaque totiens honoratur, 
 quotiens manus dei patitur, dum tangitur, dum decerpitur, 
 dam deducitur, dum effingitur. recogita totum illi deum 
 occupatum ac deditum, manu sensu opere consilio sapientia 
 prouidentia et ipsa inprimis adfectione, quae liniamenta 
 ducebat. quodcumque enim limus exprimebatur, Christus 
 cogitabatur, homo futurus, quod et limus, et caro sermo, 
 quod et terra tunc. sic enim praefatio patris ad filium: 
 faciamus hominem ad imaginem et similitudinem 
 nostram. et fecit hominem deus, id utique quod 
 fiuit, ad imaginem dei fecit illum, scilicet Christi. 
 et sermo enim deus, qui in effigie dei constitutus non rapinam 
 existimauit pariari deo. ita limus ille iam tunc imaginem 
 induens Christi futuri in carne non tantum dei opus erat 
 sed et pignus. quo nunc facit ad infuscandam originem 
 carnis nomen terrae uentilare, ut sordentis, ut iacentis elementi? 
 cum, et si alia materia excudendo homini competisset, 
 artificis fastigium recogitari oporteret, qui illam et 
 eligendo dignam iudicasset et tractando fecisset. Phidiae 
 manus Iouem Olympium ex ebore molitur, et adoratur 
 nec iam bestiae, et quidem insulsissimae, dens est, sed

 

 

 

 
 
 
 summum saeculi numen, non quia elephantus, sed quia 
 Phidias tantus: deus uiuus, deus uerus quamcumque materise 
 uilitatem non de sua operatione purgasset et ab omni 
 infirmitate sanasset? an hoc supererit, ut honestius homo 
 deum quam hominem deus finxerit? nunc etsi scandalum 
 limus, alia iam res est. carnem iam teneo, non terram, licet 
 et caro audiat: terra es et in terram ibis. origo recensetur, 
 non substantia. [reuocatur datum] est esse aliquid origine 
 generosius et de mutatione felicius. nam et aurum terra, 
 quia de terra, hactenus tamen terra, ex quo aurum, longe alia 
 materia, splendidior atque nobilior, de obsoletiore matrice. 
 ita et deo licuit carnis aurum de limi, quibus putas, sordibus . 
 excusato censu eliquasse.

Sed dilutior uideatur auctoritas carnis, quia non et 
 ipsam proprie manus diuina tractauit, sicuti limum.. quando 
 in hoc tractauerit limum, ut postmodum caro fieret ex limo, 
 carni utique negotium gessit. sed adhuc uelim discas, quando 
 et quomodo caro floruerit ex limo. neque enim, ut quidam 
 uolunt, illae pelliciae tunicae, quas Adam et Eua paradisum 
 exuti induerunt, ipsae erunt carnis ex limo reformatio, cum 
 aliquanto prius et Adam substantiae suae traducem in feminae 
 iam carne recognouerit - hoc nunc os ex ossibus meis 
 et caro ex carne mea - et ipsa delibatio masculi in 
 feminam carne suppleta sit, limo, opinor, supplenda, si Adam 
 adhuc limus. obliteratus igitur et deuoratus est limus in

 

 
 
 
 carnem. quando? cum factus est homo in animam uiuam de 
 dei flatu, uaporeo scilicet et idoneo torrere quodammodo 
 limum in aliam qualitatem, quasi in testam, ita in carnem. 
 sic et figulo licet argillam temperato ignis adflatu in materiam 
 robustiorem recorporare et aliam ex alia stringere 
 speciem, aptiorem pristina et sui iam generis ac nominis. 
 nam et si scriptum est: numquid argilla dicet figulo? 
 id est homo deo, et si apostolus: in testaceis, ait, uasculis, 
 [tamen] et argilla homo, quia limus ante, et testa caro, 
 quia ex limo per adflatus diuini uaporem. quam postea 
 pelliciae tunicae, id est cutes superductae, uestierunt. usque 
 adeo, si detraxeris cutem, nudaueris carnem. ita quod hodie 
 spolium efficitur, si detrahatur, hoc fuit indumentum, cum 
 superstruebatur. hinc et apostolus circumcisionem despoliationem 
 carnis appellans tunicam cutem adfirmauit. haec cum 
 ita sint, habes et limum de manu dei gloriosum et carnem 
 de adflatu dei gloriosiorem, quo pariter caro et limi 
 rudimenta deposuit et animae ornamenta suscepit. num es 
 diligentior deo, uti tu quidem Scythicas et Indicas gemmas 
 et Rubentis Maris grana candentia non plumbo, non aere, 
 non ferro, ne argento quoque oblaquees, sed electissimo et 
 insuper operosissimo descrobes auro, et unguentis pretiosissimis 
 quibusque uasculorum prius congruentiam cures, 
 proinde perspectae ferruginis gladiis uaginarum adaeques 
 dignitatem, — deus uero animae suae umbram, spiritus sui 
 auram, oris sui operam uilissimo alicui commiserit capulo et 
 indigne collocando utique damnauerit? collocauit autem — an

 

 

 
 
 
 potius inseruit et inmiscuit carni? tanta quidem concretione, 
 ut incertum haberi possit, utrumne caro animam an carnem 
 anima circumferat, utrumne animae caro an anima pareat 
 carni. sed etsi magis animam inuehi atque dominari credendum 
 est, ut magis deo proximam, hoc quoque ad gloriam 
 carnis exuberat, quod proximam deo et continet et ipsius 
 dominationis compotem praestat. quem enim naturae usum, 
 quem mundi fructum, quem elementorum saporem non per 
 carnem anima depascitur? quidni? per quam omni instrumento 
 sensuum fulciatur, uisu auditu gustu odoratu contactu? 
 per quam diuina potestate respersa est, nihil non sermone 
 perficiens, uel tacite praemisso? et sermo enim de organo 
 carnis est. artes per carnem, studia ingenia per carnem, opera 
 negotia officia per carnem, atque adeo totum uiuere animae 
 carnis est, ut non uiuere animae (nil) aliud sit quam a 
 carne diuertere. sic etiam ipsum mori carnis est, cuius et 
 uiuere. porro si uniuersa per carnem subiacent animae, carni 
 quoque subiacent. per quod utaris, cum eo utaris necesse est 
 ita caro, dum ministra et famula animae deputatur, consors 
 et coheres inuenitur. si temporalium, cur non et aeternorum?

Et haec quidem uelut de publica forma humanae condicionis 
 suffragium carni procurauerim. uideamus nunc de 
 propria etiam Christiani nominis forma, quanta huic substantiae 
 friuolae ac sordidae apud deum praerogatiua sit, etsi 
 sufficeret illi, quod nulla omnino anima salutem possit adipisci 
 nisi, dum est in carne, crediderit; adeo caro salutis est 
 cardo. de qua cum anima deo alligatur, ipsa est, quae efficit, 
 ut anima alligari possit. scilicet caro abluitur, ut anima

 
 
 
 emaculetur; caro unguitur, ut anima consecretur; caro signatur, 
 ut et anima muniatur; caro manus impositione adumbratur, 
 at et anima spiritu inluminetur; caro corpore et sanguine 
 Christi uescitur, ut et anima de deo saginetur. non possunt 
 ergo separari in mercede quas opera coniungit. nam et sacrificia 
 deo grata, conflictationes dico animae, ieiunia et seras 
 et aridas escas et adpendices huius officii sordes, caro de 
 proprio suo incommodo instaurat. uirginitas quoque et uiduitas 
 et modesta in occulto matrimonii dissimulatio et una notitia 
 eius de bonis carnis deo adolentur. age iam, quid de ea 
 sentis, cum pro nominis fide in medium extracta et odio 
 publico exposita decertat, cum in carceribus maceratur teterrimo 
 lucis exilio penuria mundi squalore paedore contumelia 
 nictus, ne somno quidem libera, quippe ipsis etiam cubilibus 
 meta ipsisque stramentis lancinata, cum iam et in luce omni 
 tormentorum machinatione laniatur, cum denique suppliciis 
 erogatur, enisa reddere Christo uicem moriendo pro ipso, et 
 quidem per eandem crucem saepe, nedum per atrociora quoque 
 ingenia poenarum? ne illa beatissima et gloriosissima, 
 quae potest apud Christum dominum parere debito tanto, 
 ut hoc solum debeat ei, quod ei debere desierit, hoc magis 
 uincta quo absoluta!

Igitur ut retexam, quam deus manibus suis ad imaginem 
 dei struxit, quam de suo adflatu ad similitudinem suae 
 uiuacitatis animauit, quam incolatui fructui dominaturi totius 
 suae operationis praeposuit, quam sacramentis suis disciplinisque 
 uestiuit, cuius munditias amat, cuius castigationes 
 probat, cuius passiones sibi adpretiat, haecine non resurget, 
 totiens dei? absit, absit, ut deus manuum suarum operam, 
 ingenii sui curam, adflatus sui uaginam, molitionis suae

 
 
 
 reginam, liberalitatis suae heredem, religionis suae sacerdotem, 
 testimonii sui militem, Christi sui sororem, in aeternum 
 destituat interitum. bonum deum nouimus: solum optimum 
 a Christo eius addiscimus. qui, dilectionem mandans 
 post suam in proximum, faciet et ipse quod praecepit. diliget 
 carnem tot modis sibi proximam: etsi infirmam, sed uirtus 
 in infirmitate perficitur: etsi imbecillam, sed medicum 
 non desiderant nisi male habentes: etsi ingonestam, 
 sed inhonestioribus maiorem circumdamus honorem: 
 etsi perditam, sed ego, inquit, ueni, ut quod periit 
 saluum faciam: etsi peccatricem, sed malo mihi, inquit, 
 salutem peccatoris quam mortem: etsi damnatam, 
 sed ego, inquit, percutiam et sanabo. quid ea exprobras 
 carni, quae deum expectant, quae in deum sperant? honorantur 
 ab illo quibus subuenit. ausim dicere: si haec carni 
 non accidissent, benignitas gratia misericordia omnis uis dei 
 benefica uacuisset.

Tenes scripturas, quibus caro infuscatur: tene etiam 
 quibus inlustratur; legis cum quando deprimitur, adige oculos 
 et cum quando releuatur. omnis caro foenum. non hoc 
 solum pronuntiauit Esaias, sed et: omnis caro uidebit 
 salutare dei. notatur in Genesi dicens deus: non manebit 
 spiritus meus in hominibus istis, quia caro 
 sunt. sed et auditur per Iohelem: effundam de spiritu 
 meo in omnem carnem. apostolum quoque ne de uno

 

 
 
 
 stilo noris, quo carnem plerumque compungit. nam etsi negat 
 habitare boni quicquam in carne sua, etsi adfirmat eos, qui 
 in carne sint, deo placere non posse, quia concupiscat aduersus 
 spiritum, et si qua alia ita ponit, ut carnis non tam 
 actus, sed substantia inhonoretur, dicemus quidem alibi nihil 
 proprie carni exprobrari oportere nisi in animae suggillationem, 
 quae carnem ministerio sibi subigit, uerum interim et in 
 illis litteris Paulus est, cum stigmata Christi in corpore suo 
 portat, cum corpus nostrum ut dei templum uitiari uetat, 
 cum corpora nostra membra Christi facit, cum monet tollere 
 et magnificare deum in corpore nostro. itaque si ignominiae 
 carnis resurrectionem eius expellunt, cur non dignitates potius 
 inducent? quoniam deo magis congruit in salutem redigere 
 quod reprobarit interdum, quam in perditionem dedere quod 
 etiam probarit.

Hucusque de praeconio carnis aduersus inimicos et 
 nihilominus amicissimos eius. nemo enim tam carnaliter uiuit 
 quam qui negant carnis resurrectionem. negantes enim poenam 
 despiciunt et disciplinam. de quibus luculente et paracletus 
 per prophetidem Priscam: carnes sunt, et carnem 
 oderunt. quam si tanta auctoritas munit, quanta illi ad 
 meritum salutis patrocinari possit, numquid etiam dei ipsius 
 potentiam et potestatem et licentiam recensere debemus, an 
 tantus sit, qui ualeat dilapsum et deuoratum et quibuscumque 
 modis ereptum tabernaculum carnis reaedificare atque restituere? 
 an et aliqua nobis exempla huius sui iuris in publico 
 naturae promulgarit? ne qui forte adhuc sciant deum nosse,

 

 
 
 
 qui non alia lege credendus est, quam ut omnia posse credatur, 
 plane apud philosophos habes, qui mundum hunc (000) 
 innatum infectumque defendant. sed multo melius, quod omnes 
 fere haereses natum et factum mundum annuentes conditionem 
 deo nostro adscribunt. igitur confide illum totum hoc ex 
 nihilo protulisse et deum nosti fidendo, quod tantum deus 
 ualeat. nam et quidam, infirmiores hoc prius credere, de 
 materia potius subiacenti uolunt ab illo uniuersitatem dedicatam 
 secundum philosophos. porro et si ita in uero haberet, 
 cum tamen longe alias substantias longeque alias species ex 
 reformatione materiae diceretur protulisse quam fuisset ipsa 
 materia, non minus defenderem ex nihilo eum protulisse, si 
 ea protulerat, quae omnino non fuerant quo enim interest ex 
 nihilo quid proferri an ex aliquo, dum quod non fuit fiat, 
 quando etiam non fuisse nihil sit fuisse? sic et fuisse e contrario 
 non nihil est fuisse. nunc etsi interest, tamen utrumque 
 mihi adplaudit. siue enim ex nihilo deus molitus est cuncta, 
 poterit et carnem in nihilum perductam exprimere de nihilo: 
 siue de materia modulatus est alia, poterit et carnem quocumque 
 dehaustam euocare de alio. et utique idoneus est reficere qui 
 fecit: quanto plus est fecisse quam refecisse, initium dedisse quam 
 reddidisse, ita restitutionem carnis faciliorem credas institutione.

Aspice nunc ad ipsa quoque exempla diuinae potestatis. 
 dies moritur in noctem et tenebris usquequaque sepelitur. 
 funestatur mundi honor, omnis substantia denigratur. sordent 
 silent stupent cuncta, ubique iustitium est. [quies rerum] 
 ita lux amissa. lugetur. et tamen rursus cum suo cultu cum 
 t dote cum sole eadem et integra et tota uniuerso orbi

 
 
 
 reuiuescit, interficiens mortem suam, noctem, rescindens sepulturam 
 suam, tenebras, heres sibimet existens, donec et nox 
 reuiuescat, cum suo et illa suggestu. redaccenduntur enim 
 et stellarum radii, quos matutina succensio extinxerat; reducuntur 
 et siderum absentiae, quas temporalis distinctio exemerat; 
 redornantur et specula lunae, quae menstruus numerus 
 adtriuerat reuoluuntur hiemes et aestates, uerna et autumna 
 cum suis uiribus moribus fructibus. quippe etiam terrae de 
 caelo disciplina est: arbores uestire post spolia, flores denuo 
 colorare, herbas rursus imponere, exhibere eadem quam absumpta 
 sint semina nec prius exhibere quam absumpta. mira 
 ratio: de fraudatrice seruatrix; ut reddat, intercipit; ut custodiat, 
 perdit; ut integret, uitiat; ut etiam ampliet, prius 
 decoquit. siquidem uberiora et cultiora restituit quam exterminauit, 
 reuera fenore interitu et iniuria usura et lucro damno. 
 semel dixerim: uniuersa conditio recidiua est. quodcumque 
 conueneris, fuit; quodcumque amiseris, (erit.) nihil non iterum 
 est; omnia in statum redeunt cum abscesserint, omnia incipiunt 
 cum desierint. ideo finiuntur, ut fiant; nihil deperit 
 nisi in salutem. totus igitur hic ordo reuolubilis rerum testatio 
 est resurrectionis mortuorum. operibus eam praescripsit deus 
 ante quam litteris, uiribus praedicauit ante quam uocibus. 
 praemisit tibi naturam magistram, summissurus et prophetiam, 
 quo facilius credas prophetiae discipulus naturae, quo statim 
 admittas, cum audieris quod ubique iam uideris, nec dubites 
 deum carnis etiam resuscitatorem, quem omnium noris restitutorem. 
 et utique si omnia homini resurgunt, cui procurata 
 . sunt, porro non homini nisi et carni, quale est, ut ipsa depereat 
 in totum, propter quam et cui nihil deperit?

Si parum uniuersitas resurrectionem figurat, si nihil 
 tale conditio signat, quia singula eius non tam mori quam 
 desinere dicantur nec redanimari sed reformari existimentur, 
 accipe plenissimum atque firmissimum huius spei specimen, 
 siquidem animalis est res, et uitae obnoxia et morti: illum 
 dico alitem orientis peculiarem, de singularitate famosum, de 
 posteritate monstruosum, qui semetipsum libenter funerans 
 renouat, natali fine decedens atque succedens, iterum phoenix 
 ubi nemo iam, iterum ipse qui non iam, alius idem. quid 
 expressius atque signatius in hanc causam? aut cui alii rei 
 tale documentum? deus etiam (in) scripturis suis: et florebis 
 enim, inquit, uelut phoenix, id est de morte, de funere, 
 uti credas de ignibus quoque substantiam corporis exigi posse. 
 multis passeribus antestare nos dominus pronuntiauit: si non 
 et phoenicibus, nihil magnum. sed homines semel interibunt, 
 auibus Arabiae de resurrectione securis?

Talia interim diuinarum uirium liniamenta non minus 
 parabolis operato deo quam locuto, ueniamus et ad ipsa 
 edicta atque decreta eius, quo cum maxime diuisionem 
 iustam materiae ordinamus: exorsi enim sumus ab auctoritate 
 carnis, an ea sit, cui dilapsae salus competat, dehinc prosecuti 
 de potentia dei, an tanta sit, quae salutem conferre 
 dilapsae rei ualeat; nunc, si probauimus utrumque, uelim 
 etiam de causa requiras, an sit aliqua tam digna, quae resurrectionem 
 carnis necessariam et rationi certe omni modo debitam 
 uindicet, quia subest dicere: etsi caro capax restitui, 
 etsi diuinitas idonea restituendi, et sic causa restitutionis 
 praeesse debebit. accipe igitur et causam, qui apud deum 
 discis tam optimum quam et iustum, de suo optimum, de

 

 
 
 
 nostro iustum. nisi enim homo deliquisset, optimum solummodo 
 deum nosset ex naturae proprietate. at nunc etiam 
 iustum eum patitur ex causae necessitate, tamen et hoc 
 ipso optimum, dum et iustum. et bono enim iuuando et 
 malo puniendo iustitiam exhibens utramque sententiam bono 
 praestat, hinc uindicans istud, inde remunerans illud. sed 
 cum Marcione plenius disces, an hoc sit dei totum. interim 
 [talis est noster] merito iudex, quia dominus, merito dominus, 
 quia auctor, merito auctor, quia deus. hinc et ille 
 nescio quis haereticorum: merito non iudex, non enim dominus, 
 merito non dominus, non enim auctor. nescio iam, si 
 deus, qui nec auctor, quod deus, nec dominus, (quod) auctor. 
 igitur si deo et domino et auctori congruentissimum 
 est iudicium in hominem destinare de hoc ipso, an 
 dominum et auctorem suum agnoscere et obseruare curarit 
 an non, id utique iudicium [resurrectio] expunget. haec erit 
 tota causa, immo necessitas resurrectionis, congruentissima 
 scilicet deo, destinatori iudicii. de cuius dispositione dispicias, 
 an utrique substantiae humanae diiudicandae censura 
 diuina praesideat, tam animae quam et carni. quod enim 
 congruet iudicari, hoc competet etiam resuscitari. dicimus 
 plenum primo perfectumque credendum iudicium dei, ut ultimum 
 iam atque exinde perpetuum, ut sic quoque iustum, 
 dum non in aliquo minus, ut sic quoque deo dignum, 
 dum pro tanta eius patientia plenum atque perfectum. atquin 
 plenitudinem perfectionemque iudicii nonnisi de totius hominis 
 repraesentatione constare. totum porro hominem ex

 
 
 
 utriusque substantiae concretione parere, idcircoque in utraque 
 exhibendum quem totum oporteat iudicari, qui nisi totus 
 utique non uixerit. qualis ergo uixerit, talem iudicatuiri, 
 quia de eo, quod uixerit, habeat iudicari. uita est enim causa 
 iudicii, per tot substantias dispungenda per quot et functa 
 est.

Age iam scindant aduersarii nostri carnis animaeque 
 contextum prius in uitae administratione, ut ita audeant 
 scindere illud etiam in uitae remuneratione. negent operarum 
 societatem, ut merito possint etiam mercedum negare. non 
 sit particeps in sententia caro, si non fuerit et in causa. sola 
 anima reuocetur, si sola decedit. at enim non magis sola 
 decedit quam sola decucurrit illud, unde decedit, uitam hanc 
 dico. adeo autem non sola anima transigit uitam, ut nec 
 cogitatus, licet solos, licet non ad effectum per carnem 
 deductos, auferamus a collegio carnis, siquidem in carne et 
 cum carne et per carnem agitur ab anima quod agitur in 
 corde. hanc denique carnis speciem arcem animae etiam 
 dominus in suggillatione cogitatuum taxat: quid cogitatis 
 in cordibus uestris nequam? et: qui conspexerit. 
 ad concupiscendum, iam adulterauit in corde. adeo 
 et sine opere et sine effectu cogitatus carnis est actus. sed 
 etsi in cerebro uel in medio superciliorum discrimine uel 
 ubiubi philosophis placet principalitas sensuum consecrata 
 est, quod fje[i.ovtxv appellatur, caro erit omne animae cogitatorium. 
 numquam anima sine carne est, (quamdiu in carne 
 est.) nihil non cum illa agit, sine qua non est. quaere

 

 
 
 
 adhuc, an cogitatus quoque per carnem administrantur, qui 
 per carnem dinoscuntur extrinsecus. uolutet aliquid anima: 
 uultus operatur indicium, facies intentionum omnium speculum 
 est. negent factorum societatem cui negare non possunt 
 cogitatorum. et illi quidem delinquentias carnis enumerant: 
 ergo peccatrix tenebitur supplicio. nos uero etiam uirtutes 
 carnis opponimus: ergo et bene operata tenebitur praemio. 
 et si anima est, quae agit et impellit in omnia, carnis 
 obsequium est. deum non licet aut iniustum iudicem credi 
 aut inertem; iniustum, si sociam bonorum operum a praemiis 
 arceat, inertem, si sociam malorum a suppliciis secernat, 
 cum humana censura eo perfectior habeatur, quo etiam ministros 
 facti cuiusque deposcit, nec parcens nec inuidens illis, 
 quominus cum auctoribus aut poenae aut gratiae communicent 
 fructum.

Sed cum imperium animae, obsequium carni distribuimus, 
 prospiciendum est, ne et hoc alia argumentatione subuertant, 
 ut uelint carnem secus in officio animae collocare, 
 non quasi ministram, ne et sociam cogantur agnoscere. dicent 
 enim ministros et socios habere arbitrium ministrandi atque 
 sociandi et potestatem suae uoluntatis in utrumque, homines 
 scilicet et ipsos; idcirco cum auctoribus merita communicare, 
 quibus operam sponte accommodarint: carnem autem nihil 
 sapientem, nihil sentientem per semetipsam, non uelle non nolle 
 de suo habentem, uice potius uasculi apparere animae, ut 
 instrumentum, non ut ministerium. itaque animae t solius 
 iudicium praesidere, qualiter usa sit uasculo carnis, uasculum 
 uero ipsum non esse sententiae obnoxium, quia nec calicem 
 damnari, si quis eum ueneno temperarit, nec gladium ad

 
 
 
 bestias pronuntiari, si quis eo latrocinium fuerit operatus. 
 iam ergo innocens caro ex ea parte, qua non reputabuntur 
 illi operae malae, et nihil prohibet innocentiae nomine saluam 
 eam fieri. licet enim nec bona opera reputentur illi sicut nec 
 mala, diuinae tamen benignitati magis competit innocentes 
 liberare. beneficos enim debet; optimi est autem, etiam quod 
 non debetur offerre. et tamen calicem, non dico uenenarium, 
 in quem mors aliqua ructarit, sed frictricis uel archigalli 
 uel gladiatoris aut carnificis spiritu infectum, quaero, an minus 
 damnes quam oscula ipsorum? nostris quoque sordibus nubilum 
 uel non pro animo temperatum elidere solemus, quo magis 
 puero irascamur. gladium uero latrociniis ebrium quis non 
 a domo tota, nedum a cubiculo, nedum a capitis sui officio 
 religabit, praesumens scilicet nihil aliud se quam inuidias 
 animarum somniaturum urguentium et inquietantium sanguinis 
 sui concubinum? at enim et calix bene sibi conscius et de 
 diligentia ministerii commendatus de coronis quoque potatoris 
 sui inornabitur aut aspergine florum honorabitur, et gladius 
 [bene] de bello cruentus et melior homicida laudem suam 
 consecratione pensabit. est ergo et in uascula et in instrumenta 
 sententiam figere, ut dominorum et auctorum meritis et ipsa 
 communicent; ut huic quoque argumentationi satisfecerim, licet 
 ab exemplo uacet diuersitas rerum. omne enim uas uel instrumentum 
 aliunde in usus uenit, extranea omnino materia a substantia 
 hominis; caro autem, ab exordio uteri consata conformata 
 congenita animae, etiam in omni operatione miscetur illi. nam

 
 
 
 etsi uas uocatur apud apostolum, quod iubet in honore tractare, 
 eadem tamen ab eodem homo appellatur exterior, ille scilicet 
 limus, qui prior titulo hominis incisus est, non calicis aut 
 gladii aut uasculi ullius. uas enim capacitatis nomine dicta 
 est, qua animam capit et continet, homo uero de communione 
 naturae, quae eam non instrumentum in operationibus praestat, 
 sed ministerium. ita et [ministerium] tenebitur iudicio, 
 ut de suo nihil sapiat, quia portio est eius, quae sapit, non 
 suppellex. hoc et apostolus, sciens nihil carnem agere per 
 semetipsam quod non animae deputetur, nihilominus peccatricem 
 iudicat carnem, ne eo, quod ab anima uideatur impelli, 
 iudicio liberata credatur. sic et cum aliquas laudis operas 
 carni indicit: glorificate, tollite deum in corpore 
 uestro, certus et hos conatus ab anima agi, idcirco tamen 
 et carni eos mandat, quia et illi fructum repromittit. alioquin 
 nec exprobratio competisset in alienam culpae nec adhortatio 
 in extraneam gloriae; et exprobratio enim et exhortatio uacarent 
 erga carnem, si uacaret et merces, quae in resurrectione captatur.

Simplicior quisque fautor sententiae nostrae putabit 
 carnem etiam idcirco repraesentandam esse iudicio, quia aliter 
 anima non capiat passionem tormenti seu refrigerii, utpote 
 incorporalis. hoc enim uulgus existimat. nos autem animam 
 corporalem et hic profitemur et in suo uolumine probauimus, 
 habentem proprium genus [substantiae] soliditatis, per quam 
 quid et sentire et pati possit. nam et nunc animas torqueri 
 fouerique penes inferos, licet nudas, licet adhuc exules carnis,

 

 
 
 
 probabit Lazari exemplum. dedi igitur aduersario dicere: 
 ergo quae habet corpulentiam propriam de suo sufficiet ad 
 facultatem passionis et sensus, ut non egeat repraesentatione 
 carnis. immo eatenus egebit, non qua sentire quid sine carne 
 non possit, sed qua necesse est illam etiam cum carne sentire. 
 quantum enim ad agendum de suo sufficit, tantum et 
 ad patiendum. ad agendum autem minus de suo sufficit. 
 habet enim de suo solummodo cogitare uelle cupere disponere, 
 ad perficiendum autem operam carnis expectat. sic itaque 
 et ad patiendum societatem carnis expostulat, ut tam 
 plene per eam pati possit quam sine ea plene agere non 
 potuit. et ideo in quae de suo sufficit, eorum interim sententiam 
 pendit, concupiscentiae et cogitatus et uoluntatis. porro 
 si haec satis essent ad plenitudinem meritorum, ut non 
 requirerentur et facta, sufficeret in totum anima ad perfectionem 
 iudicii, de his iudicanda, in quae agenda sola suffecerat. 
 cum uero etiam facta deuincta sint meritis, facta autem 
 per carnem administrentur, iam non sufficit animam sine 
 carne foueri sine cruciari pro operibus etiam carnis. etsi habet 
 corpus, etsi habet membra, proinde illi non sufficiunt ad sentiendum 
 quam nec ad agendum perfecte. idcirco pro quo 
 modo egit, pro eo et patitur apud inferos, prior degustans 
 iudicium, sicut prior induxit admissum, expectans tamen et 
 carnem, ut per illam etiam facta compenset, cui cogitata 
 mandauit. denique haec erit ratio in ultimum finem destinati 
 iudicii, ut exhibitione carnis omnis diuina censura perfici 
 possit. alioquin non sustineretur in finem, quod et nunc 
 animae decerpuntur apud inferos. [si solis animabus destinaretur.]

Hucusque praestructionibus egerim ad muniendos sensus 
 omnium scripturarum, quae carnis recidiuatum pollicentur.

 
 
 
 cui cum tot auctoritates iustorum patrociniorum procurent, 
 honores dico substantiae ipsius, tum uires dei, tum exempla 
 earum, tum rationes iudicii et necessitates ipsius, utique 
 secundum praeiudicia tot auctoritatum scripturas intellegi 
 oportebit, non secundum ingenia haereticorum, de sola incredulitate 
 uenientia, quia incredibile habeatur restitui substantiam 
 interitu subductam, non quia et substantiae ipsi inemeribile 
 sit aut deo impossibile> aut iudicio inhabile. plane 
 incredibile, si nec praedicatum diuinitus fuerit; nisi quod 
 etsi praedicatum id a deo non fuisset, ultro praesumi debuisset, 
 ut propterea non praedicatum, quia tot auctoritatibus praeiudicatum. 
 at cum diuinis quoque uocibus personat, tanto abest, 
 ut aliter intellegatur quam desiderant illa, a quibus etiam 
 sine diuinis uocibus persuadetur. uideamus igitur hoc primum, 
 quonam titulo spes ista proscripta sit. unum, opinor, 
 apud omnes edictum dei pendet: resurrectio mortuorum. 
 duo uerba expedita decisa detersa. ipsa conueniam, ipsa 
 discutiam, cui se substantiae addicant. cum audio resurrectionem 
 homini inminere, quaeram necesse est, quid eius 
 cadere sortitum sit, siquidem nihil resurgere expectabit 
 nisi quod ante succiderit. qui ignorat carnem cadere per 
 mortem, potest eam nec stantem nosse per uitam. sententiam 
 dei natura pronuntiat: terra es et in terram ibis, et 
 qui non audit, uidet: nulla mors non ruina membrorum. 
 hanc corporis sortem dominus quoque expressit, cum ipse 
 substantia indutus diruite, inquit, templum istud, et 
 ego illud triduo resuscitabo. ostendit enim, cuius sit

 

 

 

 
 
 
 dirui, cuius elidi, cuius iacere, cuius et releuari et resuscitari. 
 — quamquam et animam circumferret trepidantem usque ad 
 mortem, sed non cadentem per mortem, - quia et scriptura 
 de corpore, inquit, suo dixerat. atque adeo caro est, quae 
 morte subruitur, ut exinde a cadendo cadauer renuntietur. 
 anima porro nec uocabulo cadit, quia nec habitu ruit. atquin 
 ipsa est, quae ruinam corpori infert, cum efflata est, sicut 
 ipsa est, quae illud de terra suscitauit ingressa. non potest 
 cadere quae suscitauit ingressa; non potest ruere quae elidit 
 egressa. artius dicam: ne in somnum quidem cadit anima 
 cum corpore, ne tum quidem sternitur cum carne, sedenim 
 agitatur in somnis et iactitatur; quiesceret autem, 
 si iaceret. ita nec in ueritate mortis cadit quae nec in 
 imagine eius ruit. sequens nunc uocabulum mortuorum 
 aeque dispice, cui substantiae insidat. quamquam in hac 
 materia admittamus interdum mortalitatem animae assignari 
 ab haereticis, ut, si anima mortalis resurrectionem consecutura 
 est, praeiudicium sit et carni non minus mortali 
 resurrectionem communicaturae, sed nunc proprietas uocabuli 
 uindicanda est suae sorti. iam quidem eo ipso, quod resurrectio 
 caducae rei est, id est carnis, eadem erit et in nomine 
 mortui. [quia caducae rei est resurrectio quae dicitur mortuorm] 
 sic et per Abraham, patrem fidei, diuinae familiaritatis 
 uirum, discimus. postulans enim Sarrae humandae locum 
 de filiis Heth: date ergo, inquit, mihi possessionem

 

 
 
 
 sepulcri uobiscum, et humabo mortuum meum, 
 carnem scilicet. neque enim animae humandae spatium desiderasset. 
 et si anima mortalis crederetur, et si mortuus dici 
 mereretur. quodsi mortuus corpus est, corporum erit resurrectio, 
 cum dicitur mortuorum.

Et haec itaque dispectio tituli et praeconii ipsius, fidem 
 utique defendens uocabulorum, illuc proficere debebit, ut, si 
 quid diuersa pars turbat obtentu figurarum et aenigmatum, 
 manifestiora quaeque praeualeant et [de] incertis certiora 
 praescribant. nacti enim quidam sollemnissimam eloquii prophetici 
 formam, allegorici et figurati plerumque, non tamen 
 semper, resurrectionem quoque mortuorum manifeste adnuntiatam 
 in imaginariam significationem distorquent, adseuerantes 
 ipsam etiam mortem spiritaliter intellegendam. non enim hanc 
 esse in uero, quae sit in medio, discidium carnis atque 
 animae, sed ignorantiam dei, per quam homo mortuus deo 
 non minus in sepulcro iacuerit quam in errore. itaque et resurrectionem 
 eam uindicandam, qua quis adita ueritate redanimatus 
 et reuiuificatus deo ignorantiae morte discussa uelut 
 de sepulcro ueteris hominis eruperit, quia et dominus scribas 
 et Pharisaeos sepulcris dealbatis adaequauerit. exinde ergo 
 resurrectionem fide consecutos cum domino esse, cum eum 
 in baptismate induerint. hoc denique ingenio etiam in conloquiis 
 saepe nostros decipere consuerunt, quasi et ipsi resurrectionem 
 carnis admittant. (uae», inquiunt, \'qui non in hac 
 carne resurrexerit\'; ne statim illos percutiant, si resurrectionem 
 statim abnuerint. tacite autem secundum conscientiam suam

 

 

 
 
 
 hoc sentiunt: uae, qui non, dum in hac carne est, cognouerit 
 arcana haeretica; hoc est enim apud illos resurrectio. 
 sed et plerique ab excessu animae resurrectionem uindicantes 
 de sepulcro exire de saeculo euadere interpretantur, 
 quia et saeculum mortuorum sit habitaculum, id est ignorantium 
 deum, uel etiam de ipso corpore, quia et corpus 
 uice sepulcri conclusam animam in saecularis uitae morte 
 detineat.

Ob huiusmodi igitur coniecturas primam praestructionem 
 eorum depellam, qua uolunt omnia prophetas per imagines 
 contionatos; quando, si ita esset, ne ipsae quidem imagines 
 distingui potuissent, si non et ueritates praedicatae fuissent, 
 ex quibus imagines deliniarentur. atque adeo si omnia figurae, 
 quid erit illud, cuius figurae? quomodo speculum obtendes. 
 si nusquam est facies? adeo autem non omnia imagines sed 
 et ueritates, nec omnia umbrae sed et corpora, ut in ipsum 
 quoque dominum insigniora quaeque luce clarius praedicarentur. 
 nam et uirgo concepit in utero non figurate, et peperit 
 Emmanuhelem, nobiscum deum, [Iesum] non oblique; et si 
 oblique \'accepturum uirtutem Damasci et spolia Samariae\', 
 sed manifeste \'uenturum in iudicium cum presbyteris et 
 principibus populi\'. nam et tumultuatae sunt gentes in 
 persona Pilati, et populi meditati sunt inania in persona 
 Israhelis; astiterunt reges terrae, Herodes. et archontes 
 congregati sunt in unum, Annas et Caiphas, 
 aduersus dominum et aduersus Christum eius. qui 
 et tamquam ouis ad iugulationem adductus est, et 
 tamquam agnus ante tondentem, scilicet Herodem. 
 sine uoce — sic non aperuit os suum — dorsum suum

 

 
 
 
 ponens ad flagella et maxillas in palmas et faciem non auertens 
 a sputaminum iaculis; deputatus etiam inter iniquos, 
 perfossus manus et pedes, sortem passus in uestimento et 
 potus amaros et capitum inridentium nutus, triginta argenteis 
 adpretiatus a proditore. quae hic figurae apud Esaiam, quae 
 imagines apud Dauid, quae aenigmata apud Hieremiam, ne 
 uirtutes quidem eius per parabolas profatos? aut numquid 
 nec oculi patefacti sunt caecorum, nec inclaruit lingua mutorum, 
 nec manus aridae et genua dissoluta reualuerunt, nec 
 claudi salierunt ut ceruus? quae si et spiritaliter quoque 
 interpretari solemus secundum comparationem animalium uitiorum 
 a domino remediatorum, cum tamen et carnaliter adimpleta 
 sunt, ostendunt prophetas in utramque speciem praedicasse, 
 saluo eo, quod plures uoces eorum nudae et simplices 
 et ab omni allegoriae nubilo purae defendi possunt: ut cum 
 exitus gentium et urbium resonant, Tyri et Aegypti et Babylonis 
 (et) Idumaeae et Cartaginensium nauium, ut cum ipsius 
 Israhelis plagas aut uenias, captiuitates, restitutiones ultimaeque 
 dispersionis exitum perorant. quis haec interpretabitur magis 
 quam recognoscet? res in litteris tenentur, ut litterae in 
 rebus leguntur. ita non semper nec in omnibus allegorica 
 forma est prophetici eloquii, sed interdum et in quibusdam.

Si ergo interdum et in quibusdam, inquis, cur non 
 et in edicto resurrectionis spiritaliter intellegendae? quoniam 
 quidem plurima ratio intercedit. primo enim quid facient 
 tot alia instrumenta diuina, ita aperte corporalem contestantia 
 resurrectionem, ut nullam admittant figuratae

 

 
 
 
 significantiae suspicionem? et utique aequum sit. quod et supra 
 demandauimus, incerta de certis et obscura de manifestis 
 praeiudicari, uel ne inter discordiam certorum et incertorum. 
 manifestorum et obscurorum fides dissipetur, ueritas periclitetur, 
 ipsa diuinitas ut inconstans denotetur. tunc, quod 
 uerisimile non est, ut ea species sacramenti, in quam fides 
 tota committitur, in quam disciplina tota conititur, ambigue 
 adnuntiata et obscure proposita uideatur, quando spes resurrectionis, 
 nisi manifesta de periculo et praemio. neminem 
 ad eiusmodi praesertim religionem, publico odio et hostili 
 elogio obnoxiam, persuaderet. nullum opus certum est mercedis 
 incertae, nullus timor iustus est periculi dubii. et merces 
 autem et periculum in resurrectionis pendet euentu. et si 
 temporalia et localia et personalia dei decreta atque iudicia in 
 urbes et gentes et reges tam aperte prophetia iaculata est, 
 quale est, ut aeternae dispositiones eius et uniuersales in omne 
 hominum genus lucem sui fugerint? quae quanto maiora. 
 tanto clariora esse deberent, ut maiora crederentur. et puto deo 
 nec liuorem nec dolum nec inconstantiam nec lenocinium 
 adscribi posse, per quae fere promulgatio maiorum cauillatur.

Post haec ad illas etiam scripturas respiciendum est, 
 quae non sinunt resurrectionem secundum animales istos, ne 
 dixerim spiritales, aut hic iam in ueritatis agnitione praesumi 
 aut ab excessu statim uitae uindicari. cum enim et tempora 
 totius spei fixa sint sacrosancto stilo, — in aduentu, opinor 
 Christi, — nec liceat eam ante constitui, uota nostra suspirant 
 saeculi huius occasum, in transitum mundi quoque, ad 
 diem domini magnum, diem irae et retributionis, diem

 

 
 
 
 ultimum et occultum nec ulli praeter patri notum, et tamen 
 signis atque portentis et concussionibus elementorum et conflictationibus 
 nationum praenotatum. euoluerem prophetias, si 
 dominus ipse tacuisset - nisi quod et prophetiae uox erant 
 domini — sed plus est, quod illas suo ore consignat. interrogatus 
 a discipulis, quando. euentura essent quae interim 
 de templi exitu eruperat, ordinem temporum primo Iudaicorum 
 usque ad excidium Hierusalem, dehinc communium 
 usque ad conclusionem saeculi digerit. nam posteaquam edixit: 
 et tunc erit Hierusalem conculcatui nationibus, 
 donec adimpleantur tempora nationum, adlegendarum 
 scilicet a deo et congregandarum cum reliquiis Israhelis, 
 inde iam in orbem et in saeculum praedicat secundum Iohelem 
 et Danihelem et uniuersum concilium prophetarum futura signa 
 in sole et luna et in stellis, conclusionem nationum, 
 cum stupore sonitus maris et motus refrigescentium 
 hominum prae metu et expectatione eorum, quae immineant 
 orbi terrae. uirtutes enim, inquit, caelorum 
 commouebuntur, et tunc uidebunt filium hominis uenientem 
 in nubibus cum plurimo potentatu et gloria. ubi 
 autem coeperint ista fieri, emergetis et eleuabitis 
 capita uestraquod redemptio uestra adpropinquauerit. 
 et tamen adpropinquare eam dixit, non adesse iam, 
 et cum coeperint ista fieri, non cum facta fuerint, quia 
 cum facta fuerint, tunc aderit redemptio nostra, quae eo 
 usque adpropinquare dicitur, erigens interim et excitans animos 
 ad proximum iam spei fructum, cuius etiam parabola subtexitur 
 tenerescentium arborum in caulem, floris et dehinc frugis

 

 
 
 
 antecursorem. ita et uos, cum uideritis omnia ista 
 fieri, scitote in proximo esse regnum dei. uigilate 
 ergo omni in tempore, ut digni habeamini effugere 
 omnia ista et stetis ante filium hominis, utique per 
 resurrectionem, omnibus ante transactis. ita etsi in agnitione 
 sacramenti fruticat, sed in domini repraesentatione florescit 
 atque frugescit. quis ergo dominum tam intempestiue, tam 
 acerbe excitauit iam a dextera dei ad confringendam terram 
 secundum Esaiam, quae. puto, adhuc integra est? quis inimicos 
 Christi iam subiecit pedibus eius secundum Dauid, 
 quasi uelocior patre, omni adhuc popularium coetu reclamante 
 Christianos ad leonem\'? quis caelo descendentem legum talem 
 conspexit qualem ascendentem apostoli uiderant secundum 
 angelorum constitutum? nulla ad hodiernum tribus ad tribum 
 pectora ceciderunt, agnoscentes quem pupugerunt, nemo adhuc 
 excepit Heliam, nemo adhuc fugit antichristum, nemo adhuc 
 Babylonis exitum fleuit: est iam, qui resurrexerit, nisi (quod) 
 haereticus. exiit plane iam de corporis sepulcro etiamnunc 
 febribus et ulceribus obnoxius, et conculcauit iam inimicos 
 etiamnunc luctari habens cum mundi potentibus, et utique 
 iam regnat etiamnunc Caesari quae sunt Caesaris debens.

Docet quidem apostolus Colosensibus scribens mortuos 
 fuisse nos aliquando, alienatos et inimicos sensus domini, 
 cum in operibus pessimis agebamus, dehinc consepultos Christo 
 in baptismate et conresuscitatos in eo per fidem efficaciae dei, 
 qui illum suscitarit a mortuis: et uos cum mortui

 

 
 
 
 essetis delictis et praeputiatione carnis uestrae, uiuificauit 
 cum eo, donatis uobis omnibus delictis, et 
 rursus: si cum Christo mortui estis ab elementis 
 mundi, quomodo quasi quidam uiuentes in mundo 
 sententiam fertis? sed cum ita nos mortuos faciat spiritaliter, 
 ut tamen et corporaliter quandoque morituros agnoscat, 
 utique et resuscitatos proinde spiritaliter deputans aeque non 
 negat etiam corporaliter resurrecturos. denique: si resurrexistis, 
 inquit, c u ill C h ri s to, e a qua e sursum sum sunt t qua erite, 
 ubi est Christus in dextera dei residens; ea 
 quae sursum sunt sapite, non quae deorsum. ita 
 animo ostendit resurgere, quo solo adhuc possumus caelestia 
 adtingere. quae non quaereremus nec saperemus. si possideremus. 
 subicit etiam: mortui enim estis, — scilicet delictis, 
 nonuobis-et uita uestra abscondita est cum Christo 
 in deo. nondum ergo adprehensa est quae abscondita est. 
 sic et Iohannes: et nondum, ait, manifestatum est, quid 
 futuri sumus. scimus quia, si manifestauerit, similes 
 eius erimus. tanto abest, ut simus iam quod nescimus, 
 utique scituri, si iam essemus. adeo contemplatio est spei in 
 hoc spatio per fidem, non repraesentatio, nec possessio sed 
 expectatio. de qua spe et expectatione Paulus ad Galatas: 
 nos enim spiritu ex fide spem iustitiae expectamus. 
 non ait \'tenemus\'; \'iustitiae\' autem dei dicit ex iudicio, quo 
 iudicabitur de mercede. ad quam pendens et ipse, cum Philipensibus 
 scribit: si qua, inquit, concurram in

 

 
 
 
 resuscitationem, quae a mortuis, non quia iam accepi aut 
 consummatus sum. et utique crediderat et omnia sacramenta 
 cognouerat, uas electionis, doctor nationum, et tamen 
 adicit: persequor autem, si adprehendam, in quo 
 sum adprehensus a Christo. et amplius: ego me, 
 fratres, non puto adprehendisse: unum plane, oblitus 
 posteriorum in priora me extendens secundum 
 scopum persequor ad palmam incriminationis, per 
 quam concurrerem; utique in resuscitationem a mortuis, 
 suo tamen tempore, sicut ad Galatas: bene autem facientes 
 ne taedeat, tempore enim suo metemus, sicut 
 et ad Timotheum de Onesiphoro: det illi dominus inuenire 
 misericordiam in illo die. in quem diem ac tempus 
 et ipsi praecipit custodire mandatum inmaculatum inreprehensibile, 
 in apparentiam domini Iesu Christi. 
 quam suis temporibus ostendet beatus et solus 
 potentator et rex regnantium, de deo dicens. de quibus 
 temporibus et Petrus in Actis: paeniteat itaque uos et 
 respicite ad abolenda delicta uestra, uti tempora 
 nobis superueniant refrigerii ex persona dei, et 
 mittat praedesignatum nobis Christum, quem oportet 
 accipere caelos ad usque tempora exhib.itionis 
 omnium, quae locutus est deus ore sanctorum 
 prophetarum.

Quae haec tempora, cum Thesalonicensibus disce. legimus 
 enim: qualiter conuersi sitis ab idolis ad seruiendum 
 uiuo et uero deo et ad expectandum a

 

 
 
 
 caelis filium eius, quem suscitauit ex mortuis, 
 Iesum. et rursus: quae enim spes nostra uelgaudium 
 uel exultationis corona, quam ut et uos coram 
 domino nostro Iesu Christo in aduentu ipsius? 
 item: coram deo et patre nostro in aduentu domini 
 nostri Iesu Christi cum uniuersis sanctis eius. 
 de quorum dormitione minus maerenda docens simul et tempora 
 resurrectionis exponit: si enim credimus, quod Iesus 
 mortuus sit et resurrexerit, sic et deus eos, qui 
 dormierunt per Iesum, adducet cum ipso. hoc enim 
 dicimus uobis in sermone domini, quod nos, qui 
 uiuimus, qui remanemus in aduentum domini nostri, 
 non praeueniemus eos, qui dormierunt. quoniam 
 ipse dominus in iussu et in uoce archangeli et 
 tuba dei descendet de caelo; et mortui in Christo 
 primi resurgent, deinde nos, qui uiuimus, qui. sumul 
 cum illis tollemur in nubibus obuiam Christo in 
 aerem et ita semper cum domino erimus. quae uox 
 archangeli, quae tuba dei audita iam, nisi forte in cubiculis 
 haereticorum? nam etsi tuba dei euangelicus sermo dici potest, 
 qui illos iam uocarit, sed aut mortui erunt iam corporaliter, 
 ut resurrexerint, et quomodo uiuunt? aut in nubes erepti, 
 et quomodo hic sunt? miserrimi reuera, ut apostolus pronuntiauit, 
 qui in ista tantum uita sperantes habebuntur, excludendo, 
 dum praeripiunt, quod post illam repromittitur, frustrati 
 circa ueritatem non minus quam Phygelus et Hermogenes. 
 et ideo maiestas spiritus sancti perspicax eiusmodi sensuum

 

 
 
 
 et in ipsa ad Thesalonicenses epistola suggerit: de temporibus 
 ribus autem et temporum spatiis, fratres, non est 
 necessitas scribendi uobis. ipsi enim certissime 
 scitis, quod dies domini quasi fur nocte ita adueniet. 
 cum dicent <pax) et \'tuta sunt omnia\', tunc 
 illis repentinus insistet interitus. et in secunda 
 pleniore sollicitudine ad eosdem: obsecro uos, fratres, 
 per aduentum domini nostri et congregationem 
 nostram ad illum, ne cito commoueamini animo 
 neque turbemini, neque per spiritum neque per 
 sermonem, scilicet pseudoprophetarum, neque per epistolam, 
 scilicet pseudoapostolorum, acsi per nostram, 
 quasi insistat dies domini. ne quis uos seducat 
 ullo modo, quoniam nisi ueniat abscessio primo, 
 huius utique regni, et reueletur delinquentiae homo, 
 id est antichristus, filius perditionis, qui aduersatur 
 et superextollitur omne, quod deus dicitur uel 
 religio, uti sedeat in templo dei, adfirmans deum 
 se. nonne meministis. quod cum apud uos essem, 
 haec dicebam uobis? et nunc quid teneat scitis, 
 ad reuelandum eum in suo tempore. iam enim arcanum 
 iniquitatis agitatur; tantum qui nunc tenet, 
 donec de medio fiat. quis. nisi Romanus status, cuius 
 abscessio in decem reges dispersa antichristi superducet? 
 et tunc reuelabitur iniquus, quem dominus Iesus 
 interficiet spiritu oris sui et euacuabit apparentia 
 aduentus sui, cuius est aduentus secundum

 

 
 
 
 operationem satanae in omni uirtute et signis atque 
 portentis mendacii et in omni seductione iniustitiae 
 eis, qui pereunt.

Etiam in apocalypsi ordo temporum sternitur, quem 
 martyrum quoque animae sub altari ultionem et iudicium 
 flagitantes sustinere didicerunt, ut prius et orbis de pateris 
 angelorum plagas suas ebibat, et prostituta illa ciuitas a 
 decem regibus dignos exitus referat. et bestia antichristus 
 cum suo pseudopropheta certamen ecclesiae inferat, atque ita 
 diabolo in abyssum interim relegato primae resurrectionis 
 praerogatiua de soliis ordinetur, dehinc et igni dato uniuersalis 
 resurrectionis censura de libris iudicetur. cum igitur et 
 status temporum ultimorum scripturae notent et totam Christianae 
 spei frugem in exodio saeculi collocent, apparet aut tunc 
 adimpleri totum quodcumque nobis a deo repromittitur — et 
 uacat. quod hic iam ab haereticis uindicatur — aut, si et agnitio 
 sacramenti resurrectio, salua utique illa creditur quae in 
 ultimo praedicatur; et sequitur, ut eo ipso, quo haec spiritalis 
 uindicatur, illa corporalis praeiudicetur; quia, si nulla tunc 
 adnuntiaretur, merito sola haec et tantummodo spiritalis uindicaretur, 
 cum uero et in ultimum tempus edicitur, corporalis 
 agnoscitur, quia non et tunc [spiritalis] adnuntiaretur resurrectio 
 eiusdem condicionis, id est spiritalis, cum aut nunc 
 eam deceret expungi sine ulla differentia temporum aut tunc 
 sub omni clausula temporum. ita nobis magis competit 
 etiam spiritalem defendere resurrectionem ab ingressu fidei, 
 qui plenitudinem eius agnoscimus in exitu saeculi.

Unum adhuc respondebo ad propositionem priorem 
 allegoricarum scripturarum, licere et nobis corporalem resurrectionem 
 de patrocinio figurati proinde eloquii prophetici 
 uindicare. ecce enim diuina (in) primordio sententia terram 
 hominem pronuntiando: terra es et in terram ibis, secundum 
 substantiam scilicet carnis, quae de terra erat sumpta 
 et quae prior homo fuerat appellata, sicut ostendimus, dat 
 mihi disciplinam in carnem quoque interpretandi. si quid irae 
 uel gratiae in terram deus statuit, quia nec proprie terra 
 iudicio eius obnoxia est, quae nihil boni seu mali admisit. 
 maledicta quidem, quod hauserit sanguinem. sed et hoc ipsum 
 in figuram carnis homicidae. iam [et] si iuuari seu laedi 
 habet terra quoque propter hominem, uti ille iuuetur siue 
 laedatur per consistorii sui exitus: quo magis ipse pensabit 
 quae propter illum etiam terra patietur? itaque et cum comminatur 
 terrae deus. carni potius comminari eum dicam, et cum 
 quid terrae pollicetur, carni potius polliceri eum intellegam. 
 ut apud Dauid: dominus regnauit, exultabit terra, id 
 est caro sanctorum, ad quam pertinet regni diuini fructus: 
 [dehinc subiungit] uidit et concussa est terra; montes 
 sicut cera liquefacti sunt a facie domini, caro scilicet 
 profanorum. [et] uidebunt enim in eum. quem confixerunt. 
 alioquin, si simpliciter de terrae elemento utrumque 
 existimabitur pronuntiatum. quomodo congruet et concuti 
 et liquefieri eam a facie domini. quo supra regnante exultauit? 
 sic et apud Esaiam: bona terrae edetis bona carnis intellegentur, 
 quae illam manent in regno dei reformatam et

 

 
 
 
 angelificatam et consecuturam quae nec oculus uidit nec auris 
 audiuit nec in cor hominis ascenderunt. alioquin 
 satis uanum, ut ad obsequium deus fructibus agri et cibariis 
 uitae huius inuitet, quae etiam inreligiosis et blasphemis 
 semel homini addicta conditione communicat, pluens super 
 bonos et malos et solem suum mittens super iustos et iniustos. 
 felix nimirum fides, si ea consecutura est, quibus hostes 
 dei et Christi non modo utuntur uerum etiam abutuntur, 
 ipsam conditionem colentes aduersus conditorem. bulbos et 
 tubera in terrae bonis deputabis, domino pronuntiante ne in 
 pane quidem uicturum hominem? sic Iudaei terrena solummodo 
 sperando caelestia amittunt, ignorantes et panem de 
 caelesti repromissum et oleum diuinae unctionis et aquam 
 spiritus et uinum animae uigorantis ei uite Christi. sicut et 
 ipsam terram sanctam Iudaicum proprie solum reputant, carnem 
 potius domini interpretandam, quae exinde et in omnibus 
 Christum indutis sancta sit terra, uere sancta per incolatum 
 spiritus sancti, uere lacte et melle manans per suauitatem 
 spei ipsius, uere Iudaea per dei familiaritatem, - non enim 
 qui in manifesto Iudaeus, sed qui in occulto — ut 
 et templum dei eadem sit et Hierusalem, audiens ab Esaia: 
 exurge, exurge Hierusalem. indue fortitudinem 
 brachii tui, exurge, sicut in primordii die, scilicet 
 in illa integritate, qua fuerat ante delictum transgressionis. 
 qui enim in eam Hierusalem uoces eiusmodi competent exhortationis 
 et aduocationis, quae occidit prophetas et lapidauit

 

 
 
 
 missos ad se et ipsum postremo dominum suum confecit? 
 sed nec ulli omnino terrae salus repromittitur, quam oportet 
 cum totius mundi habitu praeterire. etiam si quis audebit 
 terram sanctam paradisum potius argumentari, quam et patrum 
 dici capiat, Adae scilicet et Euae, proinde et in paradisum 
 restitutio carni uidebitur repromissa, quae eum incolare et 
 custodire sortita est, ut talis illuc homo reuocetur, qualis 
 inde depulsus est.

Habemus etiam uestimentorum in scripturis mentionem 
 ad spem carnis allegorizare, quia et apocalypsis Iohannis: 
 hi sunt, ait, qui uestimenta sua non coinquinauerunt 
 cum mulieribus, uirgines es scilicet significans et qui 
 semetipsos castrauerunt propter regna caelorum. itaque in 
 albis erunt uestibus, id est in claritate innubae carnis. et in 
 euangelio indumentum nuptiale sanctitas carnis agnosci potest. 
 itaque Esaias docens, quale ieiunium elegerit dominus, cum 
 subicit de mercede bonitatis: tunc, inquit, lumen tuum 
 temporaneum erumpet et uestimenta tua citius 
 orientur, non subsericam utique nec pallium sed carnem 
 uolens accipi, ortum carnis resurrecturae de mortis occasu 
 praedicauit. adeo nobis quoque suppetit allegorice defensio 
 corporalis resurrectionis. nam et cum legimus: populus 
 meus, introite in cellas promas quantulum, do 
 nec ira mea praetereat, sepulcra erunt cellae promae, 
 in quibus paulisper requiescere habebunt qui in finibus saeculi 
 sub ultima ira per antichristi uim excesserint. aut cur cellarum 
 promarum potius uocabulo usus est, et non alicuius loci

 

 
 
 
 receptorii, nisi quia in cellis promis caro salita et usui reposita 
 seruatur, depromenda illinc suo tempore? proinde enim 
 et corpora medicata condimentis sepulturae mausoleis et 
 monumentis sequestrantur, processura inde cum iusserit dominus. 
 quod cum ita intellegi congruat, — ecquae enim ab ira 
 dei cellariorum nos refugia seruabunt? — hoc ipso quod ait: 
 donec ira praetereat, quae extinguet antichristum, post 
 iram ostendit processuram carnem de sepulcro, in quo ante iram 
 fuerit inlata. nam et de cellariis non aliud effertur, quam quod 
 infertur. et post antichristi eradicationem agitabitur resurrectio.

Scimus autem sicut et uocibus ita et rebus prophetatum; 
 tam dictis quam et factis praedicatur resurrectio. cum 
 Moyses manum in sinum condit et emortuam profert et rursus 
 insinuat et uiuidam explicat, nonne hoc de toto homine 
 portendit? siquidem trina uirtus dei per illa trina signa 
 denotabatur cum suo ordine, primo diabolum serpentem quamquam 
 formidabilem subactura homini, dehinc carnem de sinu 
 mortis retractura, atque ita omnem sanguinem executura iudicio. 
 de quo apud eundem propheten: quoniam et uestrum, 
 inquit deus, sanguinem exquiram de omnibus bestiis. 
 et de manu hominis et de manu fratris exquiram 
 eum. porro nihil exquiritur nisi quod reposcitur, nihil 
 reposcitur nisi quod et reddetur, et utique reddetur quod 
 ultionis nomine reposcetur et exquiretur. neque enim uindicari 
 poterit quod omnino non fuerit. erit autem, dum restituitur, 
 uti uindicetur. in carnem itaque dirigitur quicquid in sanguinem 
 praedicatur, sine qua non erit sanguis. caro suscitabitur, ut 
 sanguis uindicetur. sunt et quaedam ita pronuntiata, ut allegoriae 
 quidem nubilo careant, nihilominus tamen ipsius

 

 

 

 
 
 
 simplicitatis suae sitiant interpretationem, quale est apud Esaiam: 
 ego occidam et uiuificabo. certe postea quam occiderit 
 uiuificabit. ergo per mortem occidens per resurrectionem uiuificabit. 
 caro est autem, quae occiditur per mortem, caro itaque 
 et uiuificabitur per resurrectionem. certe si occidere carni 
 animam eripere est, uiuificare, contrarium eius, carni animam 
 referre est, caro resurgat necesse est, cui anima per occisionem 
 erepta referenda est per uiuificationem.\'

Igitur si et allegoricae scripturae et argumenta rerum 
 et simplices uoces resurrectionem carnis, quamquam sine nominatione 
 ipsius substantiae, subradiant, quanto magis quae hanc 
 spem in ipsas substantias corporales speciali mentione determinant 
 non erunt deducendae in quaestionem? accipe Ezechielem: 
 et facta est, inquit, super me manus domini et 
 extulit me in spiritu dominus et posuit me in medio 
 campi; is erat ossibus refertus. et circumduxit 
 me super ea per circuitum et ecce multa super 
 faciem campi et ecce arida satis. et ait ad me: fili 
 hominis, si uiuent ossa ista? et dixi: Adonai 
 domine, tu scis. et ait ad me: propheta in ossa haec 
 et dices: ossa arida, audite sermonem domini: 
 haec dicit dominus Adonai ossibus istis: ecce ego 
 adfero in uos spiritum, et uiuetis, et dabo in uos 
 neruos et reducam in uos carnes et circumdabo in 
 uobis cutem et dabo in uobis spiritum, et uiuetis et 
 cognoscetis, quod ego dominus. et prophetaui secundum 
 praeceptum, et ecce uox, dum propheto, et ecce 
 motus: et accedebant ossa ad ossa, et uidi et ecce

 

 
 
 
 super ossa nerui et caro ascendit et circumpositae 
 sunt eis carnes et spiritus in eis non erat. et ait ad 
 me: propheta ad spiritum, fili hominis, propheta et 
 dices ad spiritum: haec dicit dominus Adonai: a quatuor 
 uentis ueni, spiritus, et spira in istis interemptis, 
 et uiuant. et prophetaui ad spiritum, sicut praecepit 
 mihi, et introiit in ea spiritus et uixerunt et constiterunt 
 super pedes suos ualentia magna satis. et ait ad 
 me: fili hominis, ossa ista omnis domus Israhel est. 
 ipsi dicunt: exaruerunt ossa nostra et periit spes 
 nostra, auulsi sumus in eis. propterea propheta ad 
 eos: ecce ego patefacio sepulcra uestra et eueham 
 uos de sepulcris uestris, populus meus, et inducam 
 uos in terram Israhel et cognoscetis, quod ego dominus 
 aperuerim sepulcra uestra et eduxerim uos de 
 sepulcris uestris, populus meus, et dabo uobis spiritum 
 et uiuetis et requiescetis in terra uestra et 
 cognoscetis, quod ego dominus locutus sim et fecerim, 
 dicit dominus.

Hanc quoque praedicationem scio, qualiter concutiant 
 in allegoriae argumentationem, quia dicendo ossa ista omnis 
 domus est Israhel imaginem ea fecerit Israhelis et a propria 
 condicione transtulerit; atque ita figuratam esse, non 
 ueram resurrectionis praedicationem. statum enim Iudaeorum 
 deformari quodammodo emortuum et exaridum et dispersum 
 in campo orbis. itaque et imaginem resurrectionis in illum 
 allegorizari, quia recolligi habeat et recompingi os ad os, id 
 est tribus ad tribum et populus ad populum, et recorporari 
 carnibus facultatum et neruis regni atque ita de sepulcris, 
 id est de habitaculis captiuitatis tristissimis atque teterrimis,

 

 

 
 
 
 educi et refrigerii nomine respirari et uiuere exinde in terra 
 sua Iudaea. et quid post haec? morientur sine dubio. et quid 
 post mortem? nulla, opinor, resuscitatio, si non haec erit 
 ipsa, quae Ezechieli reuelatur. sed enim et alias praedicatur 
 resurrectio. ergo et haec erit, et temere M statum eam Iudaicarum 
 rerum conuertunt. aut si alia est illa quam defendimus, nihil 
 mea interest, dum sit et corporum resurrectio, sicut et rerum 
 Iudaicarum. denique hoc ipso, quod recidiuatus Iudaici status de 
 recorporatione et redanimatione ossuum figuratur, id quoque 
 euenturum ossibus probatur. non enim posset de ossibus figura 
 componi, si non id ipsum et ossibus euenturum esset. nam 
 etsi figmentum ueritatis in imagine est, imago ipsa in ueritate 
 est sui. necesse est esse prius sibi, quo alii configuretur. de 
 uacuo similitudo non competit, de nullo parabola non conuenit. 
 ita oportebit ossuum quoque credi reuiscerationem et respirationem, 
 qualis dicitur, de qua possit exprimi Iudaicarum 
 rerum reformatio, qualis adfingitur. sed magis religiosum est 
 ueritatem de suae t ueritate simplicitatis defendi, quam sensus 
 diuinae propositionis expostulat. si enim ad res Iudaicas 
 spectaret haec uisio, statim reuelato situ ossuum subiecisset: 
 ossa ista omnis domus Israhelis est, et cetera deinceps. 
 at cum ostensis ossibus de propria spe eorum quid obloquitur. 
 nondum nominato Israhele, et fidem temptat prophetae: fili 
 hominis, si uiuent ossa haec? ut et ille responderet: 
 domine, tu scis. non utique deus prophetae fidem de ea re 
 temptasset, quae futura non esset, quam numquam Israhel audisset, 
 quam credi non oporteret. sed quoniam praedicabatur 
 quidem resurrectio mortuorum, Israhel uero pro sua

 

 
 
 
 incredulitate diffidens scandalizabatur et aspiciens habitum senescentis 
 sepulturae desperabat resurrectionem uel non in eam potius 
 animum dirigebat sed in circumstantias suas, idcirco deus 
 et prophetam, qua et ipsum dubium, praestruxit ad constantiam 
 praedicationis reuelato ordine resurrectionis et populo 
 id credendum mandauit, quod prophetae reuelauit. ipsos dicens 
 esse ossa quae erant resurrectura, qui non credebant resurrectura. 
 denique in clausula: et cognoscetis, inquit, quod ego 
 dominus locutus sim et fecerim, id utique facturus, quod 
 fuerat locutus; ceterum non id facturus, quod locutus, si 
 aliter facturus quam locutus.

Plane, si et populus allegorice mussitaret ossa sua 
 arefacta et spem suam perditam, dispersionis exitum querulus- 
 Ius, merito uideretur et deus figuratam desperationem figurata 
 promissione consolatus. sed cum dispersionis quidem iniuria 
 nondum populo accidisset, resurrectionis uero spes apud illum 
 saepissime cecinisset, manifestus est de corporum interitu 
 labefactans fiduciam resurrectionis. ita et deus eam restruebat 
 fidem, quam populus destruebat. quamquam et si aliqua praesentium 
 rerum tunc conflictatione haerebat Israhel, non idcirco 
 in parabola accipienda esset reuelationis intentio sed in testationem 
 resurrectionis, ut in illam spem erigeret illos, aeternae 
 scilicet salutis et necessarioris restitutionis, et auerteret a 
 respectu praesentium rerum. ad hoc enim et alii prophetae: 
 exibitis — de sepulcris- uelut uituli de uinculis soluti et 
 conculcabitis inimicos, et rursus: gaudebit cor uestrum, 
 et ossa uestra uelut herba orientur, quia et herba de

 

 
 
 
 dissolutione et corruptela seminis reformatur. in summa: si 
 proprie in Israhelis statum resurgentium ossuum imago contenditur, 
 cur etiam non Israheli tantummodo uerum et omnibus 
 gentibus eadem spes adnuntiatur et recorporandarum et redanimandarum 
 reliquiarum et de sepulcris exsuscitandorum mortuorum? 
 de omnibus enim dictum est: uiuent mortui, exurgent 
 de sepulcris: ros enim, qui a te, medela ossibus 
 eorum. item alibi: ueniet adorare omnis caro in conspectu 
 meo, dicit dominus. quando? cum praeterire coeperit 
 habitus mundi huius. supra enim: quemadmodum caelum 
 nouum et terra noua, quae ego facio, in conspectu 
 meo, dicit dominus, ita stabit semen uestrum. tunc 
 ergo et quod subicit implebitur: et exibunt, utique de sepulcris, 
 et uidebunt artus eorum, qui impie egerunt, 
 quoniam uermis illorum non decidet et ignis illorum 
 non extinguetur, et erit satis conspectui omni carni, 
 scilicet quae resuscitata et egressa de sepulcris dominum pro 
 hac gratia adorabit.

Sed ne solummodo eorum corporum resurrectio uidea-I 
 tur praedicari, quae sepulcris demandantur, habes scriptum: 
 et mandabo piscibus maris et eructabunt ossa, quae 
 sunt comesta, et faciam compaginem ad compaginem 
 et os ad o s. ergo, inquis, et pisces resuscitabuntur et cete-I 
 rae bestiae et alites carniuorae, ut uomant quos comederunt, 
 quia et apud Moysen legis exquiri sanguinem de omnibus 
 bestiis? non utique. sed idcirco nominantur bestiae et pisces, 
 in redibitionem carnis et sanguinis, quo magis exprimatur

 

 
 
 
 resurrectio etiam deuoratorum corporum, cum de ipsis deuoratoribus 
 exactio edicitur. puto autem huius quoque diuinae potestatis 
 documentum idoneum Ionam, cum incorruptus utramque 
 substantiam, carnem atque animam, de aluo piscis euoluitur, 
 — et utique triduo concoquendae carni (tam) uiscera ceti suffecissent 
 quam capulum, quam sepulcrum, quam senium requietae 
 atque conditae alicuius sepulturae, — saluo eo, quod et bestia 
 feros in Christianum uel maxime nomen homines uel ipsos 
 etiam iniquitatis angelos figurauit, de quibus sanguis exigetur 
 per ultionem pensandam. quis ergo discendi magis adfinis 
 quam praesumendi et credendi diligentior quam contendendi 
 et diuinae potius sapientiae religiosus quam suae libidinosus, 
 audiens aliquid a deo destinatum in carnes et cutes et neruos 
 et ossa, aliud quid haec comm.entabitur, quasi non in hominem 
 destinetur quod in istas substantias praedicatur? aut 
 enim nihil in hominem destinatur, non liberalitas regni, non 
 seueritas iudicii, non quodcumque est resurrectio, aut si in 
 hominem destinatur, necesse est in eas substantias destinetur, 
 ex quibus homo structus est, in quem destinatur. illud etiam 
 de argutissimis istis demutatoribus ossuum et carnium et 
 neruorum et sepulcrorum requiro, cur, si quando in animam 
 quid pronuntiatur, nihil aliud animam interpretantur nec transfingunt 
 eam in alterius rei argumentum, cum uero in aliquam 
 speciem corporalem quid edicitur, omnia potius adseuerant 
 quam quod nominatur? si corporalia parabolae, ergo et animalia, 
 si non et animalia, ergo nec corporalia. tam enim corpus 
 homo quam et anima; ut non possit altera species admittere 
 aenigmata, altera excludere.

Satis haec de prophetico instrumento. ad euangelia 
 nunc prouoco, hic quoque occursurus prius eidem astutiae 
 eorum, qui proinde et dominum omnia in parabolis pronuntiasse 
 contendunt, quia scriptum sit: haec omnia locutus 
 est Iesus in parabolis et sine parabola non loquebatur 
 ad illos, scilicet ad Iudaeos. nam et discipuli: quare, aiunt, 
 in parabolis loqueris? et dominus: propterea in parabolis 
 loquor ad eos, ut uidentes non uideant et audien 
 tes non audiant, secundum Esaiam. quodsi ad Iudaeos in 
 parabolis, iam non ad omnes; si (non) ad omnes in parabolis, 
 iam non semper nec omnia parabolae, sed quaedam, cum ad 
 quosdam, ad quosdam autem, dum ad ludaeos; nonnumquam 
 plane et ad discipulos. sed quomodo referat scriptura considera: 
 dicebat autem et parabolam ad eos. ergo et non 
 parabolam dicebat, quia non notaretur, cum parabolam loquebatur, 
 si ita semper loquebatur. et tamen nullam parabolam 
 non aut ab ipso inuenias edissertatam, ut de seminatore in 
 uerbi administrationem, aut a commentatore euangelii praeluminatam, 
 ut iudicis superbi et uiduae instantis ad perseuerantiam 
 orationis, aut ultro coniectandam, ut arboris fici 
 dilatae in spem ad instar Iudaicae infructuositatis. quodsi 
 nec parabolae obumbrant euangelii lucem, tanto abest, ut 
 sententiae et definitiones, quarum aperta natura est, aliter 
 quam sonant sapiant. definitionibus autem et sententiis dominus 
 edicit siue iudicium siue regnum dei sine resurrectionem. 
 tolerabilius erit, inquit, Tyro et Sidoni in die 
 iudicii, et: dicite illis, quod adpropinquauerit regnum 
 dei, et: retribuetur tibi in resurrectione iustorum. si

 

 
 
 
 nomina absolute sunt rerum, id est iudicii et regni dei et 
 resurrectionis, ut nihil eorum in parabolam comprimi possit, 
 nec ea in parabolas compellantur, quae ad dispositionem et 
 transactionem regni et passionem iudicii et resurrectionis 
 praedicantur; atque ita corporalia defendentur ut corporalibus 
 destinata, id est non spiritalia, quia non figurata. nam et 
 ideo praestruximus tam corpus animae quam et carnis obnoxium 
 esse mercedibus pro communi operatione pensandis, ne 
 corporalitas animae occasionem subministrans figurarum corporalitatem 
 carnis excludat, cum utramque participem et regni 
 et iudicii et resurrectionis oporteat credi. et nunc eo pergimus, 
 uti corporalitatem carnalem proprie demonstremus a domino 
 significari in omni resurrectionis mentione, salua animali, quam 
 et ipsam pauci receperunt.

In primis cum ad hoc uenisse se dicit, uti quod periit 
 saluum faciat, quid dicis perisse? hominem sine dubio. totumne 
 an ex parte? utique totum, siquidem transgressio, quae perditionis 
 humanae causa est, tam animae instinctu ex concupiscentia 
 quam et carnis actu ex degustatione commissa totum 
 hominem elogio transgressionis inscripsit atque exinde merito 
 perditionis impleuit. totus itaque saluus fiet qui perit totus 
 delinquendo. nisi si et ouis illa sine corpore amittitur et sine 
 corpore reuocatur. nam si caro quoque eius cum anima, quod 
 pecus totum est, humeris boni pastoris aduehitur, ex utraque 
 utique substantia restituendi hominis exemplum est. aut quam 
 indignum deo, dimidium hominem redigere in salutem, paene

 

 
 
 
 minus facere **, cum etiam saecularium principum plena semper 
 indulgentia uindicetur. diabolus ualidior in hominis iniuriam 
 intellegetur, totum eum elidens? deus infirmior renuntiabitur, 
 non totum eum releuans? atquin et apostolus suggerit, 
 ubi delictum abundauerit, illic gratiam superabundasse. quomodo 
 denique saluus habebitur qui poterit et perditus dici? 
 carne scilicet perditus; [anima uero saluus] nisi quod iam 
 et anima in perdito constituatur necesse est, ut salua effici 
 possit; id enim saluum effici oportebit, quod perditum fuerit. 
 porro autem recipimus animae inmortalitatem, ut perdita non 
 in interitum credatur sed in supplicium. id est in gehennam. 
 et si ita est, iam non animam spectabit salus, saluam scilicet 
 sua natura per inmortalitatem, sed carnem potius, quam interibilem 
 constat apud omnes. aut si et anima interibilis, id est 
 non inmortalis, quod et caro, iam et carni forma illa ex aequo 
 proficere debebit proinde mortali et interibili, qua id quod 
 perit saluum facturus est dominus. nolo nunc contentioso 
 fune deducere, hac an illac hominem perditio depostulet. dum 
 utrimque eum salus destinet in ambas substantias peraequata. 
 ecce enim ex quacumque substantia hominem perisse praesumpseris, 
 ex altera non perit. saluus ergo erit iam ex qua non 
 perit et saluus nihilominus fiet ex qua perit, habes totius 
 hominis restitutionem, dum et quodcumque eius perit saluum 
 facturus est dominus et quodcumque non perit utique non 
 erit perditurus. quia ultra de utriusque substantiae securitate 
 dubitabit, cum altera salutem consecutura sit, altera amissura

 

 
 
 
 eam non sit? et tamen adhuc sensu rem exprimit dominus 
 ego dicens ueni. non ut meam, sed ut patris, qui me 
 misit, faciam uoluntatem. quam? oro te. ut omne, quod 
 dedit mihi, non perdam ex eo quicquam sed resuscitem 
 illud nouissima die. quid a patre christus acceperat. 
 nisi quod et induerat? hominem sine dubio, carnis animaeque 
 texturam. neutrum ergo eorum, quae accepit, perire patietur, 
 immo nec quicquam utriusque, immo nec modicum. quodsi 
 modicum caro, ergo nec carnem, quia nec modicum. [nec 
 quicquam, quia nec quicquam] atquin si non et carnem resuscitabit 
 nouissima die, iam non modicum patietur perire de 
 homine, sed pro tanta dixerim parte prope totum. ingerens 
 amplius: hoc est patris uoluntas, ut omnis, qui aspicit 
 filium et credit in eum, habeat uitam aeternam et 
 suscitem illum nouissimo die plenitudinem extruit resurrectionis. 
 distribuit enim utrique substantiae per officia propria 
 mercedem salutis, et carni, per quam filius aspiciebatur, 
 et animae, per quam credebatur. ergo, dices, illis erit promissa 
 res, a quibus Christus uidebatur. sit plane ita, ut et ad nos 
 eadem spes inde manauerit. nam si uidentibus et idcirco 
 credentibus fructuosa tunc fuerunt opera carnis atque animae, 
 multo magis nobis. feliciores enim qui non uident et 
 credent; quando, et si illis negaretur carnis resurrectio. 
 certe felicioribus competisset. quomodo autem felices, si ex 
 parte perituri?

Sed et praecipit eum potius timendum, qui et corpus 
 et animam occidat in gehennam, id est dominum solum, non 
 qui corpus occidant, animae autem nihil nocere possint, id 
 est humanas potestates. adeo hic et anima inmortalis natura 
 recognoscitur, quae non possit occidi ab hominibus, et carnis 
 esse mortalitatem, cuius sit occisio, atque ita resurrectionem 
 quoque mortuorum carnis esse, quae in gehennam nisi resuscitata 
 non poterit occidi. sed quoniam et hic de interpretatione 
 corporis [questio cauillatur, ego corpus hominis non aliud 
 intellego quam omnem istam struem carnis. quoquo genere 
 materiarum concinnatur atque uariatur, quod uidetur, quod 
 tenetur, quod denique ab hominibus occiditur. sic et parietis 
 corpus non aliud admittam quam caementa, quam saxa, quam 
 lateres. si quis arcanum aliquod corpus inducit, ostendat 
 reuelet probet ipsum etiam esse, quod occidatur ab homine. 
 et de illo erit dictum. item si animae corpus opponitur. uacabit 
 astutia. cum enim utrumque proponitur, corpus atque animam, 
 occidi in gehennam, distinguitur corpus ab anima, et relinquitur 
 corpus intellegi id, quod in promptu sit, caro scilicet, 
 quae sicut occidetur in gehennam. si non magis a deo timuerit 
 occidi, ita et uiuificabitur in uitam aeternam, si maluerit ab 
 hominibus potius interfici. proinde si quis occisionem carnis 
 atque animae in gehennam ad interitum et finem utriusque 
 substantiae adripiet, non ad supplicium, quasi consumendarum, 
 non quasi puniendarum, recordetur ignem gehennae aeternum 
 praedicari in poenam aeternam, et inde aeternitatem occisionis 
 agnoscat, propterea humanae ut temporali praetimendam. tunc 
 et aeternas substantias credet, quarum aeterna sit occisio in 
 poenam. certe cum post resurrectionem corpus cum anima

 

 
 
 
 occidi habeat in gehennam, satis de utroque constabit, et de 
 carnali resurrectione et de aeterna occisione. absurdissimum 
 alioquin, si idcirco resuscitata caro occidetur in gehennam, 
 uti finiatur, quod et non resuscitata pateretur. in hoc scilicet 
 reficietur, ne sit cui non esse iam euenit. eidem nos spei 
 fulciens passerum quoque subiungit exemplum, quod ex duobus 
 non cadat alter in terram sine dei uoluntate, ut et carnem, 
 quae ceciderit in terram, proinde credas et resurgere posse 
 per eiusdem dei uoluntatem. nam et si passeribus hoc non 
 licet, sed nos multis passeribus antestamus eo, quod cadentes 
 resurgamus, quorum denique capillos capitis omnes numeratos 
 adfirmans saluos utique repromittit. perituros enim quae ratio 
 in numerum redegisset? nisi quia hoc est: ut omne, quod 
 pater mihi dedit, non perdam ex eo quicquam, id est 
 nec capillum, sicut nec oculum nec dentem. ceterum unde 
 erit fletus et dentium frendor, nisi ex oculis et ex dentibus? 
 occiso scilicet etiam corpore in gehennam et detruso in tenebras 
 exteriores, quae oculorum proprie tormenta sunt. si quis 
 in nuptiis minus dignis operibus fuerit indutus, constringendus 
 statim manibus et pedibus, utpote qui cum corpore 
 (re)surrexerit sic ergo et recumbere ipsum in dei regno et sedere 
 in thronis Christi et adsistere ad dexteram tunc uel sinistram et 
 edere de ligno uitae corporalis dispositionis fidelissima indicia sunt.

Videamus nunc, an et Saducaeorum uersutiam elidens 
 nostram magis sententiam erexerit. causa, opinor, quaestionis 
 fuit destructio resurrectionis, siquidem Saducaei neque animae 
 neque carnis admittunt salutem et ideo, ex qua uel maxime

 

 
 
 
 specie resurrectionis fides. labefactatur, ex ea argumentum 
 problemati suo accommodauerunt, de carnis scilicet obtentu 
 nupturae necne post resun-ectionem, sub eius mulieris persona, 
 quae septem fratribus nupta in dubio haberetur, cui eorum 
 restitueretur. porro seruentur sensus tam quaestionis quam 
 responsionis, et controuersiae occursum est. si enim Saducaei 
 quidem respuebant resurrectionem, dominus autem eam confirmabat, 
 et scripturarum ignaros increpans, earum scilicet quae 
 resurrectionem praedicassent, et uirtutis dei incredulos, idoneae 
 utique mortuis resuscitandis, postremo subiciens: quoniam 
 autem mortui resurgant, sine dubio et confirmando 
 esse quod negabatur, id est resurrectionem mortuorum apud 
 deum uiuorum, talem quoque eam confirmabat esse, qualis 
 negabatur, utriusque scilicet substantiae humanae. neque enim, 
 si nupturos tunc negauit, ideo nec resurrecturos demonstrauit. 
 atquin filios resurrectionis appellat, ut per eam quodammodo 
 nasci habentes, post quam non nubent, t sed resuscitati. 
 similes enim erunt angelis, qua non nupturi, quia nec 
 morituri, sed (et) qua transituri in statum angelicum per indumentum 
 illud incorruptibilitatis, per substantiae, resuscitatae 
 tamen, demutationem. ceterum nec quaereretur nupturi siue 
 morituri necne rursus essemus, si non eius uel maxime substantiae 
 restitutio in dubium uocaretur, quae proprie et morte 
 et nuptiis fungitur, id est carnis. habes igitur dominum 
 confirmantem aduersus haereticos Iudaeorum, quod et nunc 
 negatur apud Saducaeos Christianorum, solidam resurrectionem.

Sic et si carnem ait nihil prodesse, ex materia dicti 
 dirigendus est sensus. nam quia durum et intolerabilem existimauerunt 
 sermonem eius, quasi uere carnem suam illis edendam 
 determinasset, ut in spiritum disponeret statum salutis. 
 praemisit: spiritus est qui uiuificat atque ita subiunxit: 
 caro nihil prodest, sed ad uiuificandum scilicet. exequitur 
 etiam, quid uelit intellegi spiritum: uerba. quae locutus 
 sum uobis, spiritus sunt, uita sunt, sicut et supra: qui 
 audit sermones meos et credit in eum, qui me misit, 
 habet uitam aeternam et in iudicium non ueniet sed 
 transiet de morte ad uitam. itaque sermonem constituens 
 uiuificatorem, quia spiritus et uita sermo, eundem etiam carnem 
 suam dixit, quia et sermo caro erat factus, proinde in causam 
 uitae adpetendus et deuorandus auditu et ruminandus intellectu 
 et fide digerendus. nam et paulo ante carnem suam panem quoque 
 caelestem pronuntiarat, urguens usquequaque per allegoriam 
 necessariorum pabulorum memoriam patrum, qui panes 
 et carnes Aegyptiorum praeuerterant diuinae uocationi. igitur 
 conuersus ad recogitatus illorum, quia senserat dispargendos, 
 caro, ait, nihil prodest. quid hoc ad destruendam carnis 
 resurrectionem, quasi non liceat esse aliquid, quod etsi nihil 
 prosit, aliud tamen ei prodesse possit? spiritus prodest; uiuificat 
 enim. caro nihil prodest; mortificatur enim. itaque secundum 
 nos magis collocauit utriusque propositionem. ostendens 
 enim, quid prosit et quid non prosit, pariter inluminauit, quid 
 cui prosit, spiritum scilicet carni, mortificatae uiuificatorem. 
 ueniet enim hora, inquit, cum mortui audient uocem 
 filii dei et qui audierint uiuent. quid mortuum nisi

 

 
 
 
 caro? et quid uox dei nisi sermo? et quid sermo nisi spiritus? 
 merito carnem resuscitaturus, quod factus est ipse, et 
 ex morte, quam passus est ipse, et ex sepulcro, quo inlatus 
 est ipse. denique cum dicit: ne miremini, quod ueniet 
 hora, in qua omnes, qui in monumentis sunt. audient 
 uocem filii dei et procedent qui bona fecerunt in 
 uitae resurrectionem. qui mala in resurrectionem 
 iudicii, nemo iam poterit aliud mortuos interpretari. qui 
 sint in monumentis, nisi corpora et carnem, quia nec ipsa 
 monumenta aliud quam cadauerum stabula. siquidem et 
 ipsi homines ueteres, id est peccatores. id est mortui per 
 ignorantiam dei, quos monumenta intellegendos argumentantur 
 haeretici. de monumentis processuri in iudicium aperte 
 praedicantur. ceterum quomodo de monumentis monumenta 
 procedent?

Post dicta domini facta etiam eius quid sapere credamus, 
 de capulis de sepulcris mortuos resuscitantis? cui rei 
 istud? si ad simplicem ostentationem potestatis aut ad prae-! 
 sentem gratiam redanimationis, non adeo magnum illi denuo 
 morituros suscitare. enimuero si ad fidem potius sequestrandam 
 futurae resurrectionis. ergo et illa corporalis praescribitur de 
 documenti sui forma. nec sustinebo dicentes idcirco tunc 
 resurrectionem animae soli destinatam in carnem quoque praecucurrisse, 
 quia non potuisset aliter ostendi resurrectio animae 
 inuisibilis nisi per uisibilis substantiae resuscitationem. male 
 deum norunt qui non putant illum posse quod non putant; 
 et tamen sciunt potuisse, si instrumentum Iohannis norunt. 
 qui enim animas adhuc solas martyrum sub altari quiescentes 
 conspectui subdidit, posset utique et resurgentes oculis

 

 
 
 
 exhibere sine carne. at ego deum malo decipere non posse, de 
 fallacia solummodo infirmum, ne aliter documenta praemisisse 
 quam rem disposuisse uideatur, immo ne, si exemplum resurrectionis 
 sine carne non ualuit inducere, multo magis plenitudinem 
 exempli [in eadem substantia] exhibere non possit. 
 nullum uero exemplum maius est eo, cuius exemplum est. 
 maius est autem, si animae cum corpore resuscitabuntur in 
 documentum sine corpore resurgendi, ut tota hominis salus 
 dimidiae patrocinaretur, quando exemplorum condicio illud 
 potius expeteret, quod minus haberetur, animae dico solius 
 resurrectionm, uelut gustum carnis etiam resurrecturae suo 
 in tempore. atque adeo, secundum nostram uero aestimationem, 
 exempla illa mortuorum a domino suscitatorum commendabant 
 quidem et carnis et animae resurrectionem, ne 
 cui substantiae negaretur hoc donum, qua tamen exempla, eo 
 minus aliquid edebant. non enim in gloriam nec in incorruptibilitatem 
 sed in mortem aliam suscitabantur.

Quam Christus ediderit resurrectionem, apostolica quoque 
 instrumenta testantur. nam et apostolis nullum aliud negotium 
 fuit, dumtaxat apud Israhelem. quam ueteris testamenti resignandi 
 et noui consignandi et potius iam dei in Christo contionandi. ita et 
 de resurrectione nihil noui intulerunt, nisi quod et ipsam in 
 gloriam Christi adnuntiabant, de cetero simplici et nota iam 
 fide receptam sine ulla qualitatis quaestione, solis refragantibus 
 Saducaeis. adeo facilius fuit negari in totum mortuorum 
 resurrectionem quam aliter intellegi. habes Paulum apud summos 
 sacerdotes sub tribuno inter Saducaeos et Pharisaeos

 

 

 

 
 
 
 fidei suae professorem: uiri, inquit, fratres, ego Pharisaeus 
 sum, filius Pharisaeorum, de spe nunc et de resurrectione 
 iudicor apud uos, utique communi, ne, quia iam 
 transgressor legis uidebatur, de praecipuo fidei totius articulo. 
 id est de resurrectione, ad Saducaeos sapere existimaretur. 
 ita quam nolebat uideri rescindere fidem resurrectionis utique 
 confirmabat secundum Pharisaeos, respuens negatores eius, 
 Saducaeos. proinde et apud Agrippam nihil se ait proferre 
 citra quam prophetae adnuntiassent. ergo seruabat resurrectionem 
 quoque, qualem prophetae adnuntiarant. nam et de 
 resurrectione mortuorum apud Moysen scriptum commemorans 
 corporalem eam norat, in qua scilicet sanguis hominis exquiri 
 habebit. itaque talem praedicabat, qualem et Pharisaei susceperant 
 et dominus ipse defenderat et Saducaei, ne talem quoque 
 crederent, in totum esse noluerant. sed nec Athenienses 
 aliam intellexerant a Paulo portendi. denique inqiserant, non 
 inrisuri omnino, si animae solius restitutionem ab eo audissent; 
 suscepissent enim uernaculae suae philosophiae frequentiorem 
 praesumptionem. at ubi iam nationes praeconium resurrectionis 
 inauditae retro ipsa nouitate concussit et digna incredulitas 
 rei tantae quaestionibus fidem torquere coepit, tunc 
 et apostolus per totum paene instrumentum fidem huius spei 
 corroborare curauit, et esse eam ostendens et nondum transactam 
 et. de quo magis quaerebatur, corporalem et, quod 
 insuper dubitabatur, non aliter corporalem.

Nihil autem mirum, si et ex ipsius instrumento captantur 
 argumenta, cum oporteat haereses esse; quae esse non 
 possent, si non et perperam scripturae intellegi possent. nactae 
 denique haereses duos homines ab apostolo editos, interiorem,

 

 
 
 
 id est animam, et exteriorem, id est carnem, salutem quidem 
 animae, id est interiori homini, exitium uero carni, id est 
 exteriori adiudicauerunt, quia scriptum sit Corinthiis: nam 
 etsi homo noster exterior corrumpitur, sed interior 
 renouatur die et die. porro nec anima per semetipsam 
 homo, quae figmento iam homini appellato postea inserta est, 
 nec caro sine anima homo, quae post exilium animae cadauer 
 inscribitur. ita uocabulum homo consertarum substantiarum 
 duarum quodammodo fibula est, sub quo uocabulo non possunt 
 esse nisi cohaerentes. porro apostolus interiorem hominem 
 non tam animam quam mentem atque animum intellegi 
 mauult, id est non substantiam ipsam, sed substantiae saporem. 
 siquidem Ephesiis scribens in interiorem hominem 
 habitare Christum, sensibus utique intimandum dominum 
 significauit. denique adiunxit: per fidem et in cordibus 
 uestris et in dilectione, fidem quidem et dilectionem non 
 substantiua animae ponens sed conceptiua, in cordibus autem 
 dicens, quae substantiua sunt carnis, iam et ipsum interiorem 
 hominem carni deputauit, quem in corde constituit. 
 inspice nunc, quomodo exteriorem quidem hominem corrumpi 
 allegarit, interiorem uero renouari die ac die, ne illam 
 corruptelam carnis adfirmes, quam ex die mortis in perpetuum 
 defectura patiatur, sed quam in istius uitae spatio ante mortem 
 et usque ad mortem uexationibus et pressuris, tormentis atque 
 suppliciis nominis causa experitur. nam et homo interior hic 
 utique renouari habebit, per suggestum spiritus proficiens fide 
 et disciplina die ac die, non illic, id est non post resurrectionem, 
 ubi non utique die ac die renouari habemus, sed 
 semel ad summam. de sequentibus disce: quod enim ad

 

 

 
 
 
 praesens est, inquit, temporale et leue pressurae nostrae, 
 per supergressum in supergressum aeternum 
 gloriae pondus perficit nobis, non intuentibus quae 
 uidentur, id est passiones, sed quae non uidentur, id 
 est mercedes. quae enim uidentur temporalia sunt, 
 quae uero non uidentur aeterna sunt. pressuras enim 
 et laesuras, quibus corrumpitur homo exterior, ut leues et 
 temporales, idcirco contemnendas adfirmat, praeferens mercedum 
 aeternarum inuisibilium et gloriae pondus in compensationem 
 laborum, quos hic caro patiendo corrumpitur. adeo 
 non illa est corruptio, quam in perpetuum carnis interitum 
 ad resurrectionem expellendam exteriori homini adscribunt. 
 sic et alibi: siquidem, ait, compatimur uti et conglorificemur: 
 reputo enim non dignas esse passiones 
 huius temporis ad futuram gloriam, quae in nos 
 habet reuelari. et hic minora ostendit incommoda praemiis 
 suis. porro si per carnem compatimur, cuius est proprie 
 passionibus corrumpi, eiusdem erit et quod pro compassione 
 promittitur. atque adeo, carni adscripturus pressurarum proprietatem, 
 ut et supra, dicit: cum uenissemus autem in 
 Macedoniam, nullam remissionem habuit caro nostra; 
 dehinc, ut et animae det compassionem: in omnibus, 
 inquit, compressi: extrinsecus pugnae, debellantes scilicet 
 carnem, intrinsecus timor, adflictans scilicet animam. 
 adeo etsi corrumpitur homo exterior, non ut amittens resurrectionem 
 sed ut sustinens uexationem corrumpi intellegitur, 
 et hoc non sine interiore. ita amborum erit etiam

 

 
 
 
 conglorificari sicut et compati. secundum collegia laborum consortia 
 quoque decurrant necesse est praemiorum.

Eandem adhuc sententiam exequitur remunerationes 
 uexationibus praeferens: scimus enim, inquit, quoniam 
 etsi terrena domus nostri tabernaculi dissoluatur, 
 habemus domum non manu factam aeternam in 
 caelis, id est: pro hoc, quod dissoluetur caro nostra per 
 passiones, domicilium consecuturi sumus in caelis. meminerat 
 euangelicae definitionis: beati, qui persecutionem patiuntur 
 propteriustitiam, quia illorum est regnum caelorum 
 m. non tamen carnis restitutionem negauit, si.. compensationem 
 mercedis opposuit, cum ipsi compensatio debeatur, 
 cui dissolutio reputatur, scilicet carni. sed quia domum dixerat 
 carnem, eleganter uoluit et in mercedis comparatione 
 uocabulo domus uti, ipsi domui, quae dissoluetur per passio-nem, 
 meliorem domum repromittens per resurrectionem. nam 
 et dominus multas mansiones quasi domus apud patrem repromittit. 
 quamquam et de domicilio mundi potest intellegi, 
 quo dissoluto aeterna sedes repromittatur in caelis, quia et 
 quae sequuntur ad carnem manifeste pertinentia ostendunt 
 priora non ad carnem pertinere. diuisionem enim facit apostolus, 
 cum subicit: nam et in hoc gemimus domicilium 
 nostrum, quod de caelo est superindui desiderantes; 
 siquidem exuti non nudi inueniemur, id est: ante 
 uolumus superinduere uirtutem caelestem aeternitatis quam 
 carne exuamur. huius enim gratiae priuilegium illos manet,

 

 
 
 
 qui ab aduentu domini deprehendentur in carne et propter 
 duritias temporum antichristi merebuntur compendio mortis per 
 demutationem expunctae concurrere cum resurgentibus, sicut 
 Thesalonicensibus scribit: hoc enim dicimus uobis 
 sermone domini, quod nos qui uiuimus, qui remanemus 
 in aduentum domini, non praeueniemus eos, 
 qui dormierunt, quoniam ipse dominus in iussu 
 et uoce tubae dei descendet de caelo, et mortui 
 in Christo resurgent primi; dehinc nos cum ipsis 
 simul rapiemur in nubibus obuiam Christo et 
 ita semper cum domino erimus.

Horum demutationem ad (omnes in prima ad) Corinthios 
 reddit dicens: non omnes quidem resurgemus, omnes 
 autem demutabimur, in atomo, in momentaneo motu 
 oculi. in nouissima tuba. [sed illi scilicet soli, qui inuenientur 
 in carne: et mortui, inquit, resurgent, nos demutabimur.] 
 hac ergo prius positione perspecta reliqua reuocabis 
 ad superiorem sensum. nam cum adicit: oportet 
 etenim corruptiuum istud induere incorruptelam et 
 mortale istud induere inmortalitatem, hoc erit illud 
 domicilium de caelo, quod gementes in hac carne superinduere 
 desideramus, utique super carnem in qua deprehendemur, 
 quia \'grauari nos\' ait, \'qui simus in tabernaculo, quod nolimus

 

 
 
 
 exui sed potius superindui, uti deuoretur mortale a uita\\ 
 scilicet dum demutatur superinduendo quod est de caelis. 
 quis enim non desiderabit, dum in carne est, superinduere 
 inmortalitatem et continuare uitam lucrifacta morte per uicariam 
 demutationem, ne inferos experiatur usque nouissimum 
 quadrantem exacturos? ceterum demutationem etiam post 
 resurrectionem consecuturus est inferos iam expertus. abhinc 
 enim definimus carnem omnimodo quidem [resurrecturam 
 atque] illa ex demutatione superuentura habitum angelicum 
 suscepturam. aut si in his solis, qui inuenientur in carne, 
 demutari eam oportebit, ut deuoretur mortale a uita, id est 
 caro ab illo superindumento caelesti aeterno: ergo qui mortui 
 deprehendentur uitam non consequentur, priuati iam materia 
 et, ut ita dixerim, esca uitae, id est carne, aut necesse est 
 recipiant eam et illi, ut et in ipsis mortale deuorari possit 
 a uita, si uitam sunt consecuturi. sed in mortuis, inquis, 
 iam deuoratum erit mortale istud. non utique in omnibus. 
 quantos enim licebit uel pridianos inueniri, tam recentia 
 cadauera. ut nihil in illis deuoratum uideri possit? utique 
 enim deuoratum non aliud existimas quam interceptum, quam 
 abolitum, quam omni sensui ereptum, quod comparere omni 
 genere cessauerit. nec gigantum autem antiquissima cadauera 
 deuorata constabit, quorum crates adhuc uiuunt. diximus iam 
 de isto alibi. sed et proxime in ista ciuitate cum odei fundamenta 
 tot ueterum sepulturarum sacrilega conlocarentur, quingentorum 
 fere annorum ossa adhuc succida et capillos olentes 
 populus exhorruit. constat non tantum ossa durare uerum et

 

 
 
 
 dentes incorruptos perennare, quae ut semina retinentur fruticaturi 
 corporis in resurrectione. postremo etsi tunc deuoratum 
 inuenietur mortale in omnibus mortuis, certe a morte, certe ab 
 aeuo, certe per aetatem, numquid a uita, numquid a superindumento, 
 numquid ab inmortalitatis ingestu? porro qui ab his ait 
 deuoratuiri mortale, ab aliis negauit. et utique hoc a diuinis 
 uiribus, non a naturalibus legibus perfici praestarique 
 conueniet. ergo cum a uita habeat deuorari quod mortale 
 est, id exhiberi omnifariam necesse est, ut deuoretur, et 
 deuorari, ut demutetur. si ignem dicas accendi oportere, non 
 potes id, per quod accenditur, alibi necessarium adfirmare 
 alibi non. sic et cum infulcit: siquidem exuti non inueniemur 
 nudi, de eis scilicet, qui non in uita nec in carne 
 deprehendentur a die domini, non alias negauit nudos quos 
 praedixit exutos, nisi quia et reuestitos uoluit intellegi eadem 
 substantia, qua fuerant spoliati. ut nudi enim inuenientur 
 carne deposita uel ex parte discissa siue detrita, - et hoc 
 enim nuditas potest dici — dehinc recipient eam, ut redinduti 
 carnem fieri possint etiam superinduti inmortalitatem. 
 superindui enim nisi uestito iam conuenire non poterit.

Proinde cum dicit: itaque confisi semper et scientes 
 quod, cum inmoremur in corpore, peregrinemur a 
 domino, per fidem enim incedimus, non per speciem, 
 manifestum est hoc quoque non pertinere ad offuscationem 
 carnis quasi separantis nos a domino. et hic enim exhortatio 
 fastidiendae uitae huius obuertitur, siquidem peregrinamur a 
 domino quamdiu uiuimus, per fidem incedentes, non per

 

 
 
 
 speciem, id est spe, non re. et ideo subiungit: fidentes autem 
 et bonum ducentes magis peregrinari a corpore et inmorari 
 ad dominum, scilicet ut per speciem magis incedamus 
 quam per fidem, per rem potius quam per spem. uides quam 
 et hic corporum contemptum ad martyriorum praestantiam 
 referat. nemo enim peregrinatus a corpore statim inmoratur 
 penes dominum, nisi ex martyrii praerogatiua, paradiso scilicet. 
 non inferis, deuersurus. defecerant autem apostolo uerba ad 
 significandum de corpore excessum? an ratione etiam noue 
 loquitur? temporalem enim absentiam a corpore uolens significare 
 peregrinari nos ab eo dixit, quoniam qui peregrinabitur 
 etiam reuertetur in domicilium. exinde etiam ad omnes: gestimus, 
 inquit, siue peregrinantes siue inmorantes placibiles 
 deo esse: omnes enim manifestari nos oportet 
 pro tribunali Christi Iesu. si omnes, et totos; si totos, et 
 interiores et exteriores, id est tam animas quam et corpora: 
 uti unusquisque, inquit, reportet quae per corpus secundum 
 quae gessit, bonum siue malum. hoc iam quomodo 
 legas quaero. quasi turbate enim per hyperbaton struxit. 
 utrumne quae per corpus \'reportanda erunt\' an [quae per 
 corpus] \'gesta sunt\'? sed et si [quae per corpus] reportanda 
 sunt, corporalis indubitate resurrectio est. et si [quae per 
 corpus] gesta sunt, per corpus utique pensanda sunt, per 
 quod et gesta sunt. ita et totus hic a capite tractatus apostoli 
 tali clausula detextus, qua carnis resurrectio ostenditur, secundum 
 haec erit intellegendus, quae cum clausula consonant.

Si enim adhuc ad superiora respectes. unde mentio 
 hominis exterioris et interioris inducta est, nonne et dignitatem 
 et spem carnis integram inuenies? cum enim de lumine. 
 quod inluxerit deus in cordibus nostris ad inluminationem 
 agnitionis gloriae suae in persona Christi, dicit habere nos 
 thesaurum istum in testaceis uasis, scilicet in carne: 
 utrumne, quia testacea est secundum originem in limo, destruetur 
 an. quia diuini thesauri conditorium est. extolletur? atquin 
 si lumen ipsum illud uerum, quod est in persona Christi, 
 uitam in se continet eaque uita cum lumine committitur in 
 carnem, peritura est in quam uita committitur? plane sit. periturus 
 (est> et ipse thesaurus ? perituris enim peritura creduntur, 
 sicut ueteribus utribus nouum uinum. cum item subicit: 
 semper mortificationem Christi Iesu circumferentes 
 in corpore nostro, qualis ista res est, quae post dei templum 
 iam et sepulcrum Christi potest dici? cur autem mortificationem 
 domini circumferimus in corpore? ut et uita, inquit, 
 manifestetur. ubi? in corpore. in quo? in mortali. ergo 
 in carne, plane mortali secundum culpam, sed et uitali secundum 
 gratiam; uide quantam, ut in illa uita Christi manifestetur. 
 in re ergo aliena salutis. in substantia perpetuae dissolutionis 
 manifestabitur uita Christi aeterna iugis incorrupta. iam et 
 dei uita? aut cuius temporis uita domini manifestabitur in 
 corpore nostro? illa quidem. quam uixit usque in passionem, 
 non modo apud Iudaeos in manifesto fuit uerum etiam 
 omnibus nunc gentibus prodita est. adeo eam significat, 
 quae portas adamantinas mortis et aeneas seras inferorum

 

 
 
 
 infregit, quae exinde iam nostra est. denique manifestabitur in 
 corpore. quando? post mortem. quomodo? dum resurgimus 
 in corpore, sicut et Christus. ne enim quis argumentetur 
 nunc habere manifestari uitam Iesu in corpore nostro per disciplinam 
 sanctitatis et patientiae et iustitiae et sapientiae, quibus 
 domini uita floruerit, prouidentissima apostoli intentio ingerit: 
 si enim nos. qui uiuimus, in mortem tradimur propter 
 Iesum, et uita eius manifestetur in corpore nostro 
 mortali. adeo defunctis nobis hoc ait futurum in corpore nostro. 
 quodsi tunc, quomodo nisi resuscitato. eo? proinde et in 
 clausula: scientes, ait, quod qui suscitauit Iesum et 
 nos suscitabit cum ipso, quia iam resurrexerit a mortuis, 
 nisi quia cum ipso sicut ipsum sapit; si uero sicut ipsum, 
 non utique sine carne.

Sed et rursus alia caecitate in duos homines impingunt. 
 in ueterem et in nouum, monente apostolo deponere nos ueterem 
 hominem, qui corrumpitur per concupiscentiam seductionis, 
 renouari autem spiritu sensus et induere nouum hominem, 
 qui secundum deum conditus est in iustitia et religione ueritatis\', 
 ut et hic ad duas substantias distinguendo, uetustatem 
 ad carnem, nouitatem ad animam, corruptionem perpetuam 
 ueteri defendant, id est carni. porro si secundum substantias, 
 nec anima (ideo) nouus homo, quia posterior, nec caro ideo 
 uetus, quia prior. quantulum enim temporis inter manum dei 
 et adflatum? ausim dicere: etiam si multo prior anima caro, 
 eo ipso, quod anima impleri se expectauit, priorem eam 
 fecit. omnis enim consummatio atque perfectio, etsi ordine 
 postumat, effectu anticipat. magis illud prius est, sine quo

 

 
 
 
 priora non possunt. si caro uetus homo, quando istud? a 
 primordio? atquin Adam nouus totus, et ex nouo uetus nemo. 
 nam et exinde a benedictione geniturae caro atque anima simul 
 fiunt sine calculo temporis, ut quae simul in utero etiam 
 seminantur, quod docuimus in commentario animae. contemporant 
 fetu, coaetant natu. duo isti homines, sane ex substantia 
 duplici, non tamen et aetate, sic unum eduntur, dum 
 prior neuter. rectius est totos nos aut ueteres aut nouos esse; 
 qua enim (unum et) alterum possimus esse, nescimus. sed 
 apostolus ueterem hominem manifeste notat. expone enim, 
 inquit, secundum pristinam conuersationem ueterem 
 hominem, non secundum alicuius substantiae senium. neque 
 enim carnem praecipit deponamus sed quae et alibi carnalia 
 ostendit, opera, non corpora accusans, de quibus et hic subicit: 
 deponentes mendacium loquimini ueritatem unusquisque 
 ad proximum suum, quoniam membra alterutrum 
 sumus. irascimini autem et nolite delinquere. 
 sol non occidat super iracundiam uestram. neque 
 dederitis diabolo locum. qui furabatur, iam non furetur, 
 immo potius laboret operando manibus, uti habeat 
 impertire indigenti. omnis sermo turpis non procedat 
 ex ore uestro, sed qui sit optimus ad aedificationem 
 fidei, ut gratiam audientibus praestet. et nolite contristare 
 spiritum dei sanctum, in quo signati estis in 
 redemptionis die. omnis amaritudo et ira et clamor et 
 blasphemia auferatur a uobis cum omni malitia. estote 
 autem in alterutrum benigni misericordes donantes

 

 
 
 
 inuicem, sicut et deus uobis donauit in Christo. igitur 
 qui carnem ueterem hominem existimant, cur non mortem 
 sibi properant, ut uetere homine deposito praeceptis apostoli 
 occurrant? nos enim, qui totam fidem in carne administrandam 
 credimus, immo et per carnem, cuius est et os ad proferendum 
 optimum quemque sermonem et lingua ad non blasphemandum 
 et cor ad non indignandum et manus ad operandum 
 et largiendum, tam uetustatem hominis quam nouitatem ad 
 moralem, non ad substantialem. differentiam pertinere defendimus. 
 atque ita pariter agnoscimus hominem, qui secundum 
 pristinam conuersationem uetus fuerit, eundem et corrumpi 
 ita dictum secundum concupiscentiam seductionis, quemadmodum 
 et ueterem secundum pristinam conuersationem, non 
 secundum carnem per interitum perpetuum. ceterum carne 
 tam saluum quam eundem, utpote uitiosam disciplinam, non 
 corpulentiam, exutum.

Talem ubique apostolum recognoscas. ita carnis opera 
 damnantem. ut carnem damnare uideatur, sed, ne ita quis 
 existimet, ex aliorum uel cohaerentium sensuum -suggestu procurantem. 
 nam et dicens eos, qui in carne sint. deo placere non 
 posse statim de prauo intellectu ad integrum reuocat adiciens: 
 uos autem non estis in carne sed in spiritu. eos enim, 
 quos in carne esse constabat, negando - in carne esse in operibus 
 carnis non esse monstrabat, atque ita illos demum deo 
 placere non posse, non qui in carne essent, sed qui carnaliter 
 uiuerent, placere autem deo illos, qui in carne positi secundum 
 spiritum incederent. et rursus corpus quidem ait mortuum, 
 sed propter delinquentiam, sicut spiritum uitam propter 
 iustitiam. uitam autem morti opponens in carne constitutae 
 sine dubio illic et uitam repromisit ex iustitia, ubi mortem 
 determinauit ex delinquentia. ceterum frustra opposuit uitam

 

 
 
 
 morti, (si) non est illic, ubi est et ipsa, cui eam opposuit. 
 excludendae utique de corpore. porro si uita mortem de corpore 
 excludit, non potest id perficere nisi illuc penetret, ubi 
 est quod excludit. et quid ego nodosius, cum apostolus absolutius? 
 si enim, inquit, spiritus eius, qui suscitauit 
 Iesum, habitat in uobis, qui suscitauit legum a mor. 
 tuis suscitabit et mortalia corpora uestra propter inhabitantem 
 spiritum eius in uobis; ut et si animam quis 
 corpus mortale praesumpserit. cum hoc et carnem negare non 
 possit, carnis quoque resuscitationem cogatur agnoscere secundum 
 eiusdem status communionem. ex sequentibus adhuc discas 
 opera carnis damnari, non ipsam: itaque, fratres, ait, debitores 
 sumus non carni ad uiuendum <secundum carnem); 
 si secundum carnem uixeritis, futurum est, ut 
 moriamini, si uero spiritu carnis actus mortificaueritis, 
 uiuetis. porro, ut ad singula quaeque respondeam, 
 si in carne constitutis, secundum spiritum tamen degentibus. 
 salus repromittitur, iam non caro aduersatur saluti, sed operatio 
 carnis. operatione autem carnis exclusa, quae causa est 
 mortis, salua iam caro ostenditur, causa carens mortis. lex 
 enim, inquit, spiritus uitae in Christo Iesu manumisit 
 me a lege delinquentiae et mortis, certe quam praemisit 
 habitare in membris nostris. ergo iam membra nostra legi 
 mortis non tenebuntur, quia nec delinquentiae, a quibus manumissa 
 sunt. quod enim inualidum erat legis, in quo 
 infirmabatur per carnem, misso deus filio suo in simulacro 
 carnis delinquentiae et per delinquentiam,

 

 
 
 
 damnauit delinquentiam in carne, non carnem in delinquentia; 
 neque enim domus cum habitatore damnabitur. habitare enim 
 peccatum dixit in corpore nostro. damnata autem delinquentia 
 caro absoluta est, sicut indemnata ea legi mortis et delinquentiae 
 obstricta est. sic etsi sensum carnis mortem appellauit- 
 lauit, dehinc et inimicitiam ad deum, sed non carnem ipsam. 
 cui ergo, dices, reputabitur sensus carnis, si non substantiae 
 ipsi? plane, si probaueris aliquid carnem de suo sapere. si 
 uero sine anima nullius est sensus, intellege sensum carnis 
 ad animam esse referendum, carni interdum deputatum, quia 
 propter carnem et per carnem administratur. et ideo habitare 
 ait delinquentiam in carne, quia et anima, a qua delinquentia 
 inducitur, inquilina est carnis, mortificatae quidem, sed non 
 suo uerum delinquentiae nomine. nam et alibi: quomodo, 
 inquit, etiam nunc uelut uiuentes in mundo sententiam 
 fertis? non ad mortuos scribens, sed ad eos, qui desinere 
 deberent mundialiter uiuere.

Haec enim erit uita mundialis, quam ueterem hominem 
 dicit confixum [esse] Christo, non corporalitatem. sed moralitatem] 
 ceterum si non ita accipimus, non est corporalitas nostra 
 confixa nec crucem Christi caro nostra perpessa est, sed quemadmodum 
 adiecit: uti euacuetur corpus delinquentiae, 
 per emendationem uitae, non per interitum substantiae, sicut 
 ait. uti hactenus delinquentiae seruiamus et ut hac 
 ratione \'commortui Christo credamus, quod etiam

 

 
 
 
 conuiuemus ill ? . sic enim, inquit, et uos reputate mortuos 
 quidem uos. cuinam? carni? non, sed delinquentiae. ergo 
 salui erunt carni, uiuentes autem deo in Christo Iesu, per 
 carnem utique, cui mortui non erunt, delinquentiae scilicet 
 mortui, non carni. nam et adhuc ingerit: ne ergo regnauerit 
 in corpore uestro mortali delinquentia ad obaudiendum 
 illi et ad exhibendum membra uestra arma iniustitiae 
 delinquentiae: sed exhibete uosmet ipsos deo 
 uelut ex mortuis uiuos, — non uelut uiuos, sed uelut ex 
 mortuis uiuos — et membra uestra arma iustitiae. et 
 rursus: sicut exhibuistis membra uestra famula inmunditiae 
 et iniquitatis ad iniquitatem, ita et nunc 
 exhibete membra uestra famula iustitiae in sanctificium; 
 cum enim serui essetis delinquentiae, liberi 
 eratis iustitiae. quem ergo fructum habebatis super 
 his, de quibus nunc confundimini? finis enim illorum 
 mors. nunc uero liberi facti a delinquentia, famulati 
 autem deo, habetis fructum uestrum in sanctificium. 
 finem autem uitam aeternam. stipendia enim delinquentiae 
 mors, donatiuum autem dei uita aeterna in 
 Christo Iesu, domino nostro. ita per totam hanc sensuum 
 seriem ab iniustitia et delinquentia membra nostra diuellens 
 et iustitiae et sanctimoniae adiungens et transferens eadem a 
 stipendio mortis ad donatiuum uitae aeternae, carni utique 
 compensationem salutis repromittit, cui nullam omnino competisset 
 imperari propriam sanctimoniae et iustitiae disciplinam, 
 si non ipsius esset et praemium disciplinae, sed nec ipsum 
 baptisma committi, si per regenerationem non etiam restitutioni 
 inauguraretur, hoc quoque apostolo ingerente: an

 

 
 
 
 ignoratis, quod quicumque in Iesum tincti sumus, in mortem 
 eius tincti sumus? consepulti ergo illi sumus 
 per baptisma in mortem, uti, quemadmodum surrexit 
 Christus a mortuis, ita et nos in nouitate uitae incedamus. 
 ac ne de ista tantum uita putes dictum, quae ex 
 fide per baptisma in nouitate uiuenda est, prouidentissime 
 adstruit: si enim consati fuerimus simulacro mortis 
 Christi, ita et resurrectionis erimus. per simulacrum 
 enim morimur in baptismate, sed per ueritatem resurgimus 
 in carne, sicut et Christus, ut, sicut regnauit in morte 
 delictum, ita et gratia regnet per iustitiam in uitam 
 sempiternam per Iesum Christum dominum nostrum. 
 quomodo \'ita\', si non aeque in carne? ubi enim mors, ibi et 
 uita post mortem, quia et uita ibi ante, ubi postea mors. 
 nam si regnum mortis nihil operatur quam carnis dissolutionem, 
 proinde uitam contrariam morti contrarium oportet operari, 
 id est carnis redintegrationem, uti, sicut deuorauerat mors inualescendo 
 mortale, ita et deuorata ab inmortalitate audire possit: 
 ubi est, mors, aculeus tuus? ubi est, mors, contentio 
 tua? sic enim et gratia illic superabundabit, ubi et iniquitas 
 abundauit; sic et uirtus in infirmitate perficietur, quod periit 
 saluum faciens, quod mortuum est uiuificans, quod percussum 
 est sanans, quod languit medicans, quod ereptum est redimens. 
 quod famulatum est liberans, quod seductum est reuocans, 
 quod elisum est suscitans; et quidem de terra in caelum, 
 ubi nostrum municipatum Philipenses quoque ab apostolo

 

 

 

 
 
 
 discunt, unde et salutificatorem nostrum expectamus 
 legum Christum, qui transfigurabit corpus nostrae 
 humilitatis conformale corpori gloriae suae, sine dubio 
 post resurrectionem, quia nec ipse Christus glorificatus est 
 ante passionem. haec erunt corpora nostra, quae Romanos 
 obsecrat exhibere hostiam uiuam sanctam placibilem deo. 
 quomodo uiuam, si peritura sunt? quomodo sanctam, si profana 
 sunt? quomodo placibilem, si damnata sunt? age iam, quod 
 ad Thesalonicenses ipsius solis radio putem scriptum, — ita 
 claret, — qualiter accipient lucifugae isti scripturarum: ipse 
 autem deus pacis sanctificet uos totos? non sufficit? 
 sed sequitur: et integrum corpus uestrum et anima et 
 spiritus sine querela conseruentur in praesentia domini. 
 habes omnem substantiam hominis saluti destinatam, nec 
 alio tempore quam in aduentu domini, qui clauis est resurrectionis.

Sed caro, inquis, et sanguis regnum dei hereditati 
 possidere non possunt. scimus hoc quoque scriptum. 
 sed de industria distulimus hucusque, ut quod aduersarii in 
 prima statim acie obstruunt, in ultima congressione prosterneremus, 
 omnibus quaestionibus quasi auxiliis eius ante deiectis. 
 sed et nunc expediet praecedentia recognosci, ut et huic sensui 
 sua origo praeiudicet. ut opinor, apostolus disposita ad Corinthios 
 omni distinctione ecclesiasticae disciplinae summam et 
 sui euangelii et fidei illorum in dominicae mortis et resurrectionis 
 demandatione concluserat, ut et nostrae spei regulam 
 inde deduceret, unde constaret. itaque subicit: si autem 
 Christus praedicatur quod a mortuis resurrexerit.

 

 
 
 
 quomodo quidam dicunt in uobis resurrectionem mortuorum 
 non esse? quae si non est, nec Christus resurrexit. 
 si Christus non resurrexit, inanis est praedicatio 
 nostra, uacua est fides nostra. inueniemur enim falsi 
 testes dei, qui testimonium dixerimus, quod resuscitauerit 
 Christum, quem non resuscitauit. nam si mortui 
 non resurgunt, nec Christus resurrexit. si Christus 
 non resurrexit, uana est fides uestra, quia adhuc in 
 delictis uestris estis, et qui in Christo dormierunt 
 perierunt. per haec cui nos rei credendae uidetur extruere? 
 resurrectioni, inquis, mortuorum, quae negabatur. certe sub 
 exemplo dominicae resurrectionis uolens eam credi. certe, 
 inquis. exemplum porro ex diuersitate an ex parilitate componitur? 
 utique, inquis, ex parilitate. quomodo autem Christus 
 resurrexit? in carne an non? sine dubio, si mortuum, si 
 sepultum audis secundum scripturas non alias quam in carne, 
 aeque resuscitatum in carne concedes. ipsum enim, quod 
 cecidit in morte, quod iacuit in sepultura, hoc et resurrexit, 
 non tam Christus in carne quam caro in Christo. igitur si 
 ad exemplum Christi resurgemus. qui resurrexit in carne, 
 iam non ad exemplum Christi resurgemus, si non in carne 
 et ipsi resurgemus: quia per hominem, inquit, mors, et 
 per hominem resurrectio, ut separaret quidem auctores, 
 mortis Adam, Christum resurrectionis, eiusdem autem constitueret 
 substantiae resurrectionem, cuius et mortem, per ipsorum 
 auctorum in nomine hominis comparationem. si enim sicut 
 in Adam omnes moriuntur, ita et in Christo omnes 
 uiuificabuntur, carne uiuificabuntur in Christo, sicut in Adam

 

 

 
 
 
 carne moriuntur. unusquisque autem in suo ordine, scilicet 
 quia et in suo corpore. ordo enim meritorum [dispositorum] 
 nomine disponetur. menta autem cum corpori quoque quoque, 
 ordo quoque corporum disponatur necesse est, ut 
 possit esse meritorum. si autem et baptizantur quidam pro 
 mortuis, uidebimus an ratione. certe illa praesumptione hoc 
 eos instituisse portendit, qua alii etiam carni [ut] uicarium 
 baptisma profuturum existimarent ad spem resurrectionis, 
 quae non nisi corporalis [non nisi alias] in baptismate corporali 
 obligaretur. quid et ipsos baptizari ait, id est** si non 
 quae baptizantur corpora resurgunt? anima enim non lauatione. 
 sed responsione sancitur. quid et nos, inquit, omni hora 
 periclitamur? utique per carnem. cotidie morior; utique 
 periculis carnis, per quam et depugnauit ad bestias Ephesi. 
 illas scilicet bestias Asiaticae pressurae, de qua in secunda 
 ad eosdem: nolumus enim uos ignorare, fratres, de pressura 
 nostra apud Asiam, quod super quam supra grauati 
 sumus citra uires, uti et de uita haesitaremus. 
 omnia haec, nisi fallor, eo enumerat ut, nolens uanam credi 
 carnis conflictationem, indubitate uelit credi carnis resurrectionem. 
 uana enim habenda est conflictatio eius, cuius nulla 
 erit resurrectio. sed dicet quis: quomodo resurgent mortui? 
 quo autem corpore uenient? iam hic de qualitatibus 
 corporum disserit, an eadem ipsa an alia resumantur. sed

 

 
 
 
 cum eiusmodi quaestio posterior habeatur! sufficiet interim 
 ei hoc quoque corporalem definiri resurrectionem, cum de 
 qualitate corporum quaeritur.

Ventum est nunc ad carnem et sanguinem, * reuera 
 totius quaestionis. quas substantias quali condicione exhereda 
 uerit apostolus a dei regno, aeque de antecedentibus discere 
 est. primus, inquit, homo de terra, choicus, id est limacius, 
 id est Adam, secundus homo de caelo, id est 
 sermo dei. id est Christus, non alias tamen homo, licet de 
 caelo, nisi quia et ipse caro atque anima, quod homo, quod 
 Adam. nam et si supra nouissimus Adam dicitur, de consortio 
 substantiae commercium nominis traxit, quia nec Adam 
 ex semine caro, quod et Christus. qualis ergo choicus, 
 tales et choici, qualis caelestis, tales et caelestes. 
 substantia tales an primo disciplina, dehinc et dignitate. 
 quam disciplina captauit? atquin substantia nullo modo separabuntur 
 choici atque caelestes semel ab apostolo homines dicti. 
 si enim et Christus, solus uere caelestis, immo et supercaelestis, 
 homo tamen, qua caro atque anima, nihilo ex ista 
 substantiarum condicione a choica qualitate discernitur, proinde 
 et qui caelestes secundum illum non de substantia praesenti 
 sed de futura claritate caelestes praedicati intellegentur, quia et 
 retro, — unde distinctio ista manauit — de dignitatis differentia 
 ostensa est alia supercaelestium gloria, alia superterrenorum, 
 et alia solis, alia lunae, alia stellarum, quia et stella a stella 
 differt in gloria, non tamen in substantia. denique praemissa 
 differentia dignitatis in eadem substantia et nunc sectandae 
 et tunc capessendae subiungit etiam exhortationem, ut et hic

 

 
 
 
 habitum Christi sectemur ex disciplina et illic fastigium conse 
 quamur ex gloria: sicut portauimus imaginem choici, 
 portemus etiam imaginem supercaelestis. portauimus 
 enim imaginem choici per collegium transgressionis, per consortium 
 mortis, per exilium paradisi. nam si et in carne hic 
 portatur imago Adae, sed non carnem monemur exponere: si 
 non carnem, ergo conuersationem, ut proinde et caelestis 
 imaginem gestemus in nobis, non iam dei nec iam in caelo 
 constituti, sed secundum liniamenta Christi incedentes in 
 sanctitate et iustitia et ueritate. atque adeo ad disciplinam 
 totum hoc dirigit, ut hic dicat portandam imaginem Christi 
 in ista carne et in isto tempore disciplinae. \'portemus\' enim 
 praeceptiuo modo dicens huic tempori loquitur, in quo homo 
 nulla alia substantia est quam caro et anima. aut etsi quam 
 aliam, id est caelestem, substantiam haec fides spectat, hic 
 tamen repromissa sit cui ad illam elaborare mandatur. cum 
 igitur imaginem et choici et caelestis in conuersatione constituat, 
 illam eierandam, hanc uero sectandam, dehinc adiungat: 
 hoc enim dico, — id est propter ea, quae supra dixi; propterea 
 autem coniunctio est sensus supplementum antecedentibus 
 reddens — quod caro et sanguis regnum dei hereditate 
 possidere non possunt, nihil aliud intellegi mandat 
 carnem et sanguinem quam supra dictam imaginem choici. 
 quae si in conuersatione censetur uetustatis, conuersatio autem 
 uetustatis non capit dei regnum, proinde caro et sanguis non

 

 
 
 
 capiendo dei regnum ad conuersationem rediguntur uetustatis. 
 plane si numquam apostolus pro operibus substantiam posuit, 
 nec hic ita utatur. si uero in carne adhuc constitutos negauit 
 esse in carne, in operibus carnis negans esse, formam eius 
 subruere non debes, non substantiam sed opera substantiae 
 alienantis a dei regno. quibus etiam ad Galatas manifestatis 
 praedicere se et praedixisse profitetur, quod qui talia agant 
 regnum dei non sint hereditate consecuturi, non portantes 
 scilicet imaginem caelestis, sicut portauerant choici, ideoque 
 ei uetere conuersatione nihil aliud deputandi quam caro et 
 sanguis. quamquam et si subito in hanc definitionem erupisset 
 apostolus, eliminandam carnem et sanguinem a dei regno, 
 sine ullius supra sensus praestructione, nonne duas istas 
 substantias proinde hominem ueterem interpretaremur carni 
 et sanguini deditum, id est esui et potui, cuius sit dicere 
 aduersus fidem resurrectionis: manducemus et bibamus, 
 cras enim moriemur? et hoc enim infulciens apostolus, 
 carnem et sanguinem de fructibus ipsorum manducandi et 
 bibendi suggillauit.

Sed et omissis huiusmodi interpretationibus carnis et 
 sanguinis opera taxantibus, ipsas quoque substantias non aliter 
 quam sunt intellectas licebit resurrectioni uindicare. non enim 
 resurrectio carni et sanguini directo negatur, sed dei regnum, 
 quod obuenit resurrectioni — est autem et in iudicium resurrectio 
 —, immo et confirmatur carnis resurrectio generalis, cum 
 specialis excipitur. dum enim in quem statum non resurgat 
 edicitur, in quem resurgat subauditur. atque ita, dum pro 
 meritis distinctionem resurrectionis opus substantiae, non genus, 
 patitur, apparet hinc quoque carnem et sanguinem nomine

 

 
 
 
 culpae, non substantiae, arceri a dei regno, nomine tamen 
 formae resurgere in iudicium, quia non resurgant in regnum. 
 adhuc dicam: caro et sanguis regnum dei hereditati 
 possidere non possunt. t merito sola et per semetipsa, 
 ut ostenderet adhuc spiritum illi necessarium. spiritus enim 
 est qui uiuificat in regnum dei, caro nihil prodest. 
 prodesse tamen illi aliud potest, id est spiritus, et per spiritum 
 opera quoque spiritus. resurgunt itaque ex aequo omnis 
 caro et sanguis in qualitate sua. sed quorum adire regnum 
 dei, induere oportebit uim incorruptibilitatis et inmortalitatis, 
 sine qua regnum dei adire non possunt, antequam consequi 
 eam possint. merito ergo caro et sanguis, ut diximus, sola 
 regnum dei capere deficiunt. iam uero, cum deuorari habeat 
 corruptiuum istud ab incorruptibilitate, id est caro, et mortale 
 istud ab inmortalitate, id est sanguis, post resurrectionem 
 ex demutatione, merito demutata ac deuorata caro et sanguis 
 regnum dei hereditate possidere possunt, non tamen non 
 resuscitata. sunt, qui carnem et sanguinem Iudaismum uelint 
 accipi propter circumcisionem, alienum et ipsum a dei regno, 
 quia et ille uetustati deputetur et hoc titulo iam et alibi ab 
 apostolo denotetur, qui post reuelatum in se filium dei ad 
 euangelizandum eum in nationibus statim non retulerit ad 
 carnem et sanguinem, id est ad circumcisionem, id est ad 
 Iudaismum, sicut ad Galatas scribit.

Sed pro omnibus iam stabit quod(in)clausulam reseruauimus, 
 etiam pro apostolo ipso, reuera maximae

 

 
 
 
 inconsiderantiae reuincendo, si tam abrupte, ut quidam uolunt, clausis 
 quod aiunt oculis, sine distinctione, sine condicione, omnem 
 passim carnem et sanguinem a regno dei extrusit, utique et 
 ab ipsa regia caelorum, cum illic adhuc sedeat Iesus ad 
 dexteram patris, homo, etsi deus, Adam nouissimus, etsi 
 sermo primarius, caro et sanguis, etsi nostris purior, idem 
 tamen et substantia et forma quam ascendit, talis etiam descensurus, 
 ut angeli adfirmant, agnoscendus scilicet eis, qui illum 
 conuulnerauerunt. hic, sequester dei atque hominum appellatus 
 ex utriusque partis deposito commisso sibi, carnis quoque 
 depositum seruat in semetipso, arrabonem summae totius. 
 quemadmodum enim nobis arrabonem spiritus reliquit, ita et 
 a nobis arrabonem carnis accepit et uexit in caelum pignus 
 totius summae illuc quandoque redigendae. securae estote, 
 caro et sanguis, usurpastis et caelum et regnum dei in Christo. 
 aut si negent uos in Christo, negent et in caelo Christum 
 qui uobis caelum negauerunt. ita nec corruptela, inquit, 
 incorruptelam hereditati habebit, non ut carnem et 
 sanguinem existimes corruptelam, quando ipsa sint potius 
 obnoxia corruptelae, per mortem scilicet, siquidem mors est, 
 quae carnem et sanguinem non modo corrumpit uerum etiam 
 consumit, sed, quoniam opera carnis et sanguinis non posse 
 consequi regnum dei edixerat, quo magis hoc exaggeraret. 
 ipsi quoque corruptelae, id est morti, cui carnis et sanguinis 
 opera proficiunt, hereditatem incorruptelae ademit. nam et 
 paulo post ipsius mortis quodammodo mortem expressit,

 

 
 
 
 deuorata est mors, dicens, in contentione. ubi est, mors, 
 aculeus tuus? ubi est, mors, potentia tua? aculeus 
 autem mortis delinquentia, haec erit corruptela, uirtus 
 autem delinquentiae lex, illa alia sine dubio, quam constituit 
 in membris suis militantem aduersus legem animi sui, 
 ipsam scilicet uim delinquendi contra uoluntatem. nam et si 
 supra nouissimum inimicum mortem euacuari ait, hoc modo 
 nec corruptela hereditatem incorruptelae consequitur. 
 id est nec mors perseuerabit. quando et quomodo defectura? cum 
 in atomo, in momentaneo oculi motu, in nouissima 
 tuba et mortui resurgent incorrupti, — qui hi, nisi qui 
 ante corrupti, id est corpora, id est caro et sanguis? — et nos 
 demutabimur; — de qua habitudine, nisi in qua deprehendemur? 
 — oportet enim corruptiuum istud induere incorruptionem 
 et mortale istud induere inmortalitatem. 
 quid mortale, nisi caro? quid corruptiuum, nisi sanguis? ac ne 
 putes aliud sentire apostolum, ** prouidentem tibi et, ut de 
 carne dictum intellegas, laborantem: cum dicit istud corruptiuum 
 et istud mortale, cutem ipsam tenens dicit. certe istud 
 nisi de subiecto, nisi de comparenti, pronuntiasse non potuit. 
 demonstrationis corporalis est uerbum. aliud autem erit corruptiuum, 
 aliud corruptela, et aliud mortale, [etj aliud mortalitas. 
 aliud enim quod patitur, aliud quod pati efficit. ita quae

 

 
 
 
 patiuntur corruptelam et mortalitatem, caro scilicet et sanguis, 
 ea necesse est patiantur et incorruptelam et inmortalitatem.

Videamus iam nunc, quo corpore uenturos mortuos 
 disputet. et bene, quod erupit statim ostendere, quasi quia 
 eiusmodi quaerat. stulte, inquit, tu; quod seminas non reuiuificatur, 
 nisi mortuum fuerit. hoc ergo iam de exemplo 
 seminis constet non aliam uiuificari carnem quam ipsam, quae 
 erit mortua, et ita sequentia relucebunt. nihil enim aduersus 
 regulam exempli licebit intellegi, ne, quia sequitur: et quod 
 seminas, non corpus quod futurum est seminas, idcirco 
 aliud resurrecturum corpus quam quod moriendo seminatur 
 existimes. ceterum excidisti ab exemplo. numquam enim frumento 
 seminato et in terra dissoluto ordeum erupit et non 
 id ipsum genus grani eademque natura et qualitas et forma. 
 denique unde (aliud.) si non id ipsum? et corruptela enim 
 ipsum est, dum ipsius est. sed enim et suggerit, quomodo 
 \'non quod futurum est corpus\' seminetur, dicens: sed nudum 
 granum, si forte, frumenti uel alicuius eiusmodi: deus 
 autem dat illi corpus prout uult. certe ei grano, quod 
 nudum seminari ait. certe, inquis. ergo saluum est cui dare 
 habet deus corpus. quomodo autem saluum est, si nusquam 
 est, si non resurgit, si non id ipsum resurgit? si non resurgit, 
 saluum non est. si non est et saluum, accipere corpus a deo 
 non potest. sed enim saluum omni modo constat. ad quid 
 ergo dabit illi deus prout uult corpus, habenti utique proprium 
 corpus illud nudum, nisi ut iam non nudum resurgat? 
 ergo additum erit quod corpori superstruitur, nec exterminatur 
 illud, cui superstruitur, sed augetur. saluum est autem quod

 

 
 
 
 augetur. seritur enim solummodo granum sine folliculi ueste, 
 sine fundamento spicae, sine munimento aristae. sine superbia 
 culmi. exurgit autem copia feneratum, compagine aedificatum, 
 ordine structum, cultu munitum et usquequaque uestitum. 
 haec sunt ei corpus a deo aliud, in quod non abolitione sed 
 ampliatione mutatur, ut tunc et illud suum sit, quod extrinsecus 
 a deo adquirit: et unicuique seminum suum corpus; 
 puta re non suum, id est non pristinum. serui igitur exemplo 
 et conserua speculum eius carni: eandem credes fructificaturam, 
 quae sit seminata, ipsam, etsi pleniorem, non aliam, etsi 
 aliter reuertentem. accipiet enim et ipsa suggestum et ornatum, 
 qualem illi deus uoluerit superducere secundum merita. 
 sine dubio ad hoc direxit: non omnis caro eadem caro: 
 non ad denegandam substantiae communionem sed praerogatiuae 
 peraequationem, corpus honoris, non generis, in differentiam 
 redigens. in hoc et figurata subicit exempla animalium 
 et elementorum: alia caro hominis, id est serui dei, qui 
 uere homo est. alia iumenti, id est ethnici, — de quo et propheta: 
 adsimilatus est, inquit, homo inrationabilibus 
 iumentis, — alia caro uolatilium, id est martyrum, qui ad 
 superiora conantur, alia piscium, id est quibus aqua baptismatis 
 sufficit. sic et de supercaelestibus corporibus argumenta 
 committit: alia solis gloria, id est Christi. et alia lunae, id 
 est ecclesiae, et alia stellarum, id est seminis Abrahae. et 
 stella enim a stella differt in gloria, et corpora terrena 
 et caelestia, Iudaeus scilicet et Christianus. ceterum si non

 

 
 
 
 figurate, satis uane mulorum et miluorum carnes et corpora caelestium 
 luminum apposuit humanis, non pertinentia ad condicionis 
 comparationem sicut nec ad resurrectionis consecutionem. postremo 
 cum per haec differentiam gloriae, non substantiae, conclusisset, 
 sic, inquit, et resurrectio mortuorum. quomodo? non 
 de alio aliquo, sed de sola gloria differens. rursus enim resurrectionem 
 ad eandem substantiam reuocans et ad granum denuo 
 spectans: seminatur n at u r, inquit, (in) c corruptela a, res resurgit t (in)incorruptela; 
 seminatur in dedecoratione, resurgit in 
 gloria: seminatur in infirmitate, resurgit in uirtute; 
 seminatur corpus animale, resurgit spiritale. certe non 
 aliud resurgit quam quod seminatur, nec aliud seminatur quam 
 quod dissoluitur humi, nec aliud dissoluitur humi quam caro. 
 hanc enim sententia dei elisit: terra es et in terram ibis, 
 quia et de terra erat sumpta. hinc et apostolus concepit seminari 
 eam dicere, cum rehibetur in terram, quia et seminibus 
 sequestratorium terra est, illic deponendis et inde repetendis. 
 ideoque et consignat imprimens: sic enim scriptum est, ne 
 aliud existimes esse seminari quam: in terram ibis, ex qua 
 es sumptus; sic nec alterius quam carnis. [sic enim scriptum 
 est.]

Sed corpus animale animam quidam argumentantur, ut 
 illum a carne auocent recidiuatum. porro cum constet fixumque 
 sit illud resurrecturum corpus, quod fuerit seminatum, 
 ad ipsius rei exhibitionem prouocabuntur. aut ostendant animam 
 seminatam post mortem, id est mortuam, id est 
 humi elisam disiectam dissolutam, quod in illam decretum

 

 
 
 
 a deo non est; proponant corruptelam eius et dedecorationem 
 (et> infirmitatem, ut ipsius sit etiam consurgere in 
 incorruptelam et in gloriam et in uirtutem. sed enim in 
 Lazaro, praecipuo resurrectionis exemplo, caro iacuit in infirmitate, 
 caro paene computruit in dedecorationem, caro interim 
 putuit in corruptionem, et tamen Lazarus caro resurrexit, 
 cum anima quidem, sed incorrupta, quam nemo uinculis lineis 
 strinxerat, nemo in sepulcro collocarat, nemo iam foetere senserat, 
 nemo quatriduo uiderat seminatam. totum habitum. 
 totum exitum Lazari omnium quoque caro hodie experitur. 
 anima uero nullius. in qua ergo stilus apostoli comparet, de 
 qua eum loqui constat, ea erit et corpus animale, cum seminatur, 
 et spiritale, cum suscitatur. nam ut ita intellegas. 
 manum adhuc porrigit, aeque de eiusdem scripturae auctoritate 
 factum retexens primum hominem Adam in animam 
 uiuentem. si Adam homo primus, caro autem homo ante 
 animam, sine dubio caro erit facta in animam. facta porro 
 in animam, cum esset corpus, utique animale corpus est facta. 
 quid eam appellari uelint quam quod per animam facta est. 
 quam quod ante animam non fuit, quam quod post animam 
 non erit, nisi cum resurgit? recepta enim anima rursus animale 
 corpus efficitur, ut fiat spiritale. non enim resurgit nisi 
 quod fuit. ita unde carni competit corpus animale dici, inde 
 animae nullo modo competit. caro enim ante corpus quam 
 animale corpus. animata enim, postea facta est corpus animale. 
 anima uero etsi corpus, tamen, quia ipsa est corpus non animatum 
 sed animans potius, animale corpus non potest dici

 

 
 
 
 nec fieri quod facit. alii enim accidens facit illud animale: 
 non accidens autem alii quomodo se faciet animale? sicut 
 ergo ante animale corpus caro, recipiens animam. ita et postea 
 spiritale, induens spiritum. hunc ordinem apostolus disponens 
 in Adam quoque et in Christo. eum merito distinguit ut in 
 capitibus distinctionis ipsius *** at cum Christum nouissimum 
 Adam appellat, hinc eum recognosce ad carnis, non ad 
 animae, resurrectionem omnibus doctrinae uiribus operatum. 
 si enim et primus homo, Adam, caro, non anima, qui denique 
 in animam uiuam factus est, et nouissimus Adam, Christus, ideo 
 Adam quia homo, ideo homo quia caro, non quia anima. atque 
 ita (si) subiungit: non primum quod spiritale sed quod 
 animale, postea quod spiritale, secundum utrumque Adam. 
 ecquid tibi uidetur corpus animale et corpus spiritale in eadem 
 carne distinguere, cuius distinctionem in utroque Adam, id 
 est in utroque homine, praestruxit? ex qua enim substantia 
 pariant inter se Christus et Adam? scilicet ex carne. licet et 
 ex anima, sed carnis nomine homo uterque sunt; prior enim 
 caro homo. ex illa et ordinem admittere potuerunt, ut alter 
 primus, alter nouissimus homo, id est Adam, deputarentur. 
 ceterum diuersa in ordinem disponi non possunt, de substantia 
 dumtaxat. de loco enim aut tempore aut condicione forsitan 
 possint. hic autem de substantia carnis primus et nouissimus 
 dicti sunt, sicut et rursus primus homo de terra et secundas 
 de caelo; quia etsi de caelo secundum spiritum, sed homo

 

 
 
 
 secundum carnem. itaque cum carni conueniat ordo in utroque 
 Adam, non animae, [ut primus homo in animam uiuam, nouissimus 
 in spiritum uiuificantem distincti sunt] aeque distinctio 
 eorum carni distinctionem praeiudicabit, ut de carne sit dictum: 
 non primum quod spiritale sed quod animale, 
 postea quod spiritale, atque ita eadem sit et supra 
 intellegenda et quae seminetur, corpus animale, et quae 
 resurgat, corpus spiritale, [quia non primum quod spiritale. 
 sed quod animale] quia primus Adam in animam, nouissimus 
 Adam in spiritum. totum de homine, totum de carne, quando 
 de homine quid ergo dicemus? nonne et nunc habet caro 
 , spiritum ex fide? ut quaerendum sit, quomodo corpus animale 
 dicatur seminari. plane accipit et hic spiritum caro, sed 
 arrabonem, animae autem non arrabonem sed plenitudinem. 
 itaque etiam propterea, maioris substantiae nomine, animale 
 corpus nuncupata est, in quo seminatur, futura proinde per 
 plenitudinem spiritus insuper spiritale, in quo resuscitatur. 
 quid mirum, si magis inde uocitata est, unde conferta est, 
 quam unde respersa est?

Ita de uocabulorum occasionibus plurimum quaestiones 
 subornantur, sicut et de uerborum communionibus. nam quia 
 et illud apud apostolum positum est: uti deuoretur mortale 
 auita, caro scilicet, deuorationem quoque ad perditionem 
 scilicet carnis arripiunt, quasi non bilem et dolorem dicamur 
 deuorare, id est abscondere ac tegere et intra nosmetipsos

 

 
 
 
 continere. denique cum et illud scriptum sit: oportet mortale 
 hoc induere inmortalitatem, ostenditur, quomodo 
 mortale deuoretur a uita, dum indutum inmortalitate absconditur 
 et tegitur et intus continetur, non dum absumitur et 
 amittitur. ergo et mors, inquis, salua erit, cum fuerit deuorata. 
 ideo discerne pro sensibus communionem uerborum, et 
 integre intelleges. aliud enim mors et aliud mortale. aliter 
 itaque deuorabitur mors et aliter mortale. mors non capit 
 inmortalitatem, mortale autem capit. denique et scriptum est, 
 quod \'necesse sit mortale hoc induere inmortalitatem\'. quomodo 
 ergo capit? dum deuoratur a uita. quomodo deuoratur a uita? 
 dum recipitur et redigitur et includitur in ipsam. ceterum 
 mors merito (in) interitum deuoratur, quia et ipsa in hoc deuorat. 
 deuorauit, inquit, mors inualescendo, et ideo deuorata 
 est in contentionem. ubi est, mors, aculeus tuus? ubi 
 est, mors, contentio tua? proinde et uita, mortis scilicet 
 aemula, per contentionem deuorabit in salutem quod per 
 contentionem tum deuorauerit mors in interitum.

Quamquam igitur, resurrecturam carnem probantes, hoc 
 ipso non aliam resurrecturam probemus quam de qua agitur,\' 
 tamen singulae quaestiones et causae earum proprios quoque 
 flagitant congressus, licet aliunde iam caesae. interpretabimur 
 itaque plenius et uim et rationem demutationis, quae ferme 
 subministrat alterius carnis resurrecturae praesumptionem, quasi 
 demutari desinere sit in totum et de pristino perire. discernenda 
 est autem demutatio ab omni argumento perditionis. aliud 
 enim demutatio. aliud perditio. porro non aliud, si ita demutabitur 
 caro, ut pereat. peribit autem demutata, si non ipsa

 

 

 

 
 
 
 permanserit in demutatione, quae exhibita fuerit in resurrectione. 
 quemadmodum enim perit, si non resurgit, ita et si 
 resurgit quidem, uerum in demutatione subducitur, aeque 
 perit. aeque enim non erit, acsi non resurrexerit. et quam 
 ineptum, si in hoc resurgit, ut non sit, quae potuit non 
 resurrexisse, (ut) non esset, quia non esse iam coeperat. non 
 miscebuntur omnino diuersa, mutatio atque perditio, operibus 
 utique diuersa. perdit haec, illa mutat. quomodo ergo quod 
 perditum est mutatum non est, ita quod mutatum est perditum 
 non est. perisse enim est in totum non esse quod 
 fuerit; mutatum esse aliter esse est. porro dum aliter est, 
 id ipsum potest esse. habet enim esse quod non perit; mutationem 
 enim passum est, non perditionem. atque adeo potest 
 et demutari quid et ipsum esse nihilominus, ut et totus homo 
 in hoc aeuo substantia quidem ipse est, multifariam tamen demutatur, 
 et habitu et ipsa corpulentia et ualitudine et condicione 
 et dignitate et aetate, studio negotio artificio facultatibus 
 sedibus legibus moribus. nec quicquam tamen amittit hominis 
 nec ita alius efficitur, ut cesset idem esse. immo nec alius 
 efficitur, sed aliud. hanc formam demutationis diuina etiam 
 documenta testantur. mutatur Mosei manus et quidem ad instar 
 emortuae exsanguis est, exalbida, frigida, sed et recepto 
 calore et refuso colore eadem caro et sanguis est. mutatur 
 postea et facies eiusdem incontemplabili claritate. sed Moyses 
 erat proinde qui non uidebatur. sic et Stephanus angelicum

 

 
 
 
 iam fastigium induerat, sed non alia genua lapidationi succiderant. 
 dominus quoque in secessu montis etiam uestimenta 
 luce mutauerat, sed liniamenta Petro agnoscibilia seruauerat; 
 ubi etiam Moyses et Helias, alter in imagine carnis nondum 
 receptae alter in ueritate nondum defunctae, eandem tamen 
 habitudinem corporis etiam in gloria perseuerare docuerunt. 
 de quo exemplo instructus et Paulus: qui transfigurabit, 
 inquit, corpus humilitatis nostrae conformale corpori 
 gloriae suae. quodsi et transfigurationem et conuersionem in 
 transitum substantiae cuiusque defendis, ergo et Saulus in alium 
 uirum conuersus de corpore suo excessit? et ipse satanas, cum 
 in angelum lucis transfiguratur, qualitatem suam amittit? non 
 opinor. ita et in resurrectionis euentu mutari conuerti reformari 
 licebit cum salute substantiae.

Etenim quam absurdum, quam uero et iniquum, utrumque 
 autem quam deo indignum, aliam substantiam operari 
 aliam mercede dispungi, ut haec quidem caro per martyria 
 lanietur alia uero coronetur, item e contrario haec quidem 
 caro in spurcitiis uolutetur alia uero damnetur. nonne praestat 
 omnem semel fidem a spe resurrectionis abducere quam de 
 grauitate atque iustitia dei ludere? Marcionem pro Valentino 
 resuscitari? quando neque mentem neque memoriam neque 
 conscientiam hominis hodierni credibile sit aboleri per indumentum 
 illud mutatorium inmortalitatis et incon-uptelae, 
 uacaturo scilicet emolumento et fructu resurrectionis et statu 
 diuini utrobique iudicii. si non meminerim me esse qui merui, 
 quomodo gloriam deo dicam? quomodo canam illi nouum 
 canticum. nesciens me esse qui gratiam debeam? cur autem 
 solius carnis demutatio excipitur, non et animae simul, quae

 

 

 
 
 
 in omnibus praefuit carni? quale est, ut eadem anima, quae 
 in hac carne totum uitae ordinem decucurrit, quae in hac 
 carne deum didicit et Christum induit et spem salutis seminauit, 
 in alia nescio qua metat fructum? ne illa gratiosissima 
 caro, cui gratis uita constabit. quodsi non et anima mutabitur. 
 iam nec animae resurrectio est; nec ipsa enim resurrexisse 
 credetur, si non alia resurrexerit.

Hinc iam illa uulgaris incredulitatis argutia est: si, 
 inquiunt, ipsa eademque substantia reuocatur cum sua forma 
 linea qualitate, ergo et cum insignibus suis reliquis. itaque 
 et caeci et claudi et paralytici et ut quis insignis excesserit, 
 ita et reuertetur. quid nunc. etsi ita dedignaris tantam gratiam 
 qualiscumque a deo consequi? non enim et nunc animae solius 
 admittens salutem dimidiatis hominibus eadem adscribis? quid 
 est credere resurrectionem, nisi integram credere? si enim 
 caro de dissolutione reparabitur, multo magis de uexatione 
 reuocabitur. minoribus maiora praescribunt. cuiuscumque membri 
 detruncatio uel obtusio nonne mors membri est? si uniuersalis 
 mors resurrectione rescinditur, quid portionalis? si demutamur 
 in gloriam, quanto magis in incolomitatem? uitiatio 
 corporum accidens res est, integritas propria est. in hac 
 nascimur: etiam si in utero uexemur, iam hominis est passio: 
 prius est genus quam casus. quomodo uita confertur a deo. 
 ita et refertur. quales eam accipimus, tales et recipimus. 
 naturae, non iniuriae reddimur; quod nascimur, non quod 
 laedimur, reuiuescimus. si non integros deus suscitat, non 
 suscitat mortuos. quis enim mortuus integer, etsi integer 
 moritur? quis incolomis qui exanimis? quod corpus inlaesum. 
 cum interenitum, cum frigidum. cum expallidum, cum edurum.

 
 
 
 cum cadauer? quando magis homo debilis. nisi cum totus? 
 quando magis paralyticus, nisi cum inmobilis? ita nihil aliud 
 est mortuum resuscitari quam integrum fieri, ne ex ea parte 
 mortuus adhuc sit, ex qua non resurrexerit. idoneus deus 
 reficere quod fecit; hanc suam et potestatem et liberalitatem 
 satis iam in Christo spopondit, immo et ostendit, non tantum 
 resuscitatore carnis uerum etiam redintegratore. atque adeo et 
 apostolus: et mortui, inquit, resurgent incorrupti. quomodo, 
 nisi integri, qui retro corrupti tam uitio ualitudinis quam et senio 
 sepulturae? nam et supra utrumque proponens, oportere et corruptiuum 
 istud induere incorruptelam et mortale istud inmortalitatem, 
 non iterauit sententiam sed differentiam demandauit. inmortalitatem 
 enim ad rescissionem mortis, incorruptelam ad 
 obliterationem corruptelae diuidendo alteram ad resurrectionem, 
 alteram ad redintegrationem temperauit. puto autem et Thesalonicensibus 
 omnis substantiae integritatem repromisit. itaque nec in 
 posterum timebuntur corporum labes. nihil poterit amittere integritas 
 uel conseruata uel restituta. ex quo illi etiam, si quid 
 amiserat, redditur. praescribens enim adhuc easdem passiones 
 obituram carnem, si eadem resurrectura dicatur, naturam aduersus 
 dominum suum temere defendis, legem aduersus gratiam impie 
 adseris. quasi domino non liceat et mutare naturam sine lege 
 et seruare. quo enim legimus: quae impossibilia apud 
 homines, possibilia apud deum et: stulta mundi 
 elegit deus, ut sapientia mundi confundat? oro te, 
 si famulum tuum libertate mutaueris, quia eadem caro atque 
 anima permanebunt, quae flagellis et compedibus et

 

 
 
 
 stigmatibus obnoxiae retro fuerant, idcircone illas eadem pati oportebit? 
 non opinor. atquin et uestis albae nitore et anuli aurei 
 honore et patroni nomine ac tribu mensaque honoratur. permitte 
 hanc et deo potestatem per uim demutationis illius condicionem, 
 non naturam, reformandi, dum et passiones auferuntur 
 et munitiones conferuntur. ita manebit quidem caro etiam 
 post resurrectionem eatenus passibilis, qua ipsa, qua eadem, 
 ea tamen impassibilis, qua in hoc ipsum manumissa a domino, 
 ne ultra pati possit.

Iocunditas. inquit Esaias, aeterna super caput 
 eorum. nihil aeternum nisi post resurrectionem. aufugit, 
 inquit, dolor et maeror et gemitus ab illis. proinde et 
 Iohanni angelus: et delebit deus omnem lacrimam ab 
 oculis eorum; utique ex isdem oculis, qui retro fleuerant 
 quique adhuc flere potuissent, si non omnem lacrimae imbrem 
 indulgentia diuina siccaret. et rursus: deus enim delebit 
 omnem lacrimam ab oculis eorum, et mors hactenus; 
 igitur et corruptela hactenus, proinde per incorruptelam fugata 
 quemadmodum mors per inmortalitatem. si dolor et maeror 
 et gemitus ipsaque mors ex laesuris et animae et carnis 
 obueniunt, quomodo auferentur, nisi cessauerint causae, scilicet 
 laesurae carnis atque animae? ubi casus aduersi apud dominum? 
 aut ubi incursus infesti apud Christum? ubi daemonici 
 impetus apud spiritum sanctum, iam et ipso diabolo cum 
 angelis suis ignibus merso? ubi necessitas aut quod dicitur 
 fortuna uel fatum? quae resuscitatis plaga post ueniam? quae 
 reconciliatis ira post gratiam? quae infirmitas post uirtutem? 
 quae imbecillitas post salutem? quod uestimenta et

 

 
 
 
 calciamenta filiorum Israhelis quadraginta illis annis indetrita inobsoleta 
 manserunt, quod et in ipsis corporibus unguium et capillorum 
 facilia crementa et habilitatis et dignitatis iustitia 
 defixit, ne etiam enormitas corruptela deputaretur, quod Babylonii 
 ignes trium fratrum nec tiaras nec sarabaras, quamquam 
 Iudaeis alienas, laeserunt, quod Ionas deuoratus a belua maris, 
 in cuius aluo naufragia digerebantur, triduo post incolomis 
 expuitur, quod hodie Enoch et Helias, nondum resurrectione 
 dispuncti, quia nec morte functi, qua tamen de orbe translati 
 et hoc ipso iam aeternitatis candidati, ab omni uitio et ab 
 omni damno et ab omni iniuria et contumelia emunitatem 
 carnis ediscunt: cuinam fidei testimonium signant, nisi qua 
 credi oportet haec futurae integritatis esse documenta? figurae 
 enim nostrae fuerunt apostolo auctore, quae scripta sunt, ut 
 et dominum potentiorem credamus omni corporum lege et 
 carnis magis utique conseruatorem, cuius etiam uestimenta 
 etiam calciamenta protexit.

Sed futurum, inquis, aeuum alterius est dispositionis 
 et aeternae; igitur huius aeui substantiam non aeternam 
 diuersa possidere non posse. plane, si homo propter dispositionem 
 futuram et non dispositio propter hominem. sed enim 
 apostolus scribens: siue mundus siue uita siue mors 
 siue futura siue praesentia, omnia uestra sunt. 
 eosdem constituit heredes etiam futurorum. nihil tibi largitur 
 Esaias dicens: omnis caro foenum, (quia) et alibi: et 
 uidebit omnis caro salutare dei. exitus, non substantias, 
 distinxit. quis enim iudicium dei non in sententia duplici

 

 
 
 
 statuit salutis et poenae? omnis igitur caro foenum. quae igni 
 destinatur, et omnis caro uidebit salutare dei, quae saluti 
 ordinatur. ego me scio neque alia carne adulteria commisisse 
 neque nunc alia carne ad continentiam eniti. si quis est bina 
 pudenda circumferens, potest iam et demere foenum carnis 
 inmundae et solam sibi reseruare quae uisura sit dei salutare. 
 sed cum idem prophetes etiam nationes ostendat nunc deputatas 
 uelut puluerem et saliuam nunc speraturas et credituras 
 in nomen et in brachium domini. numquid et de nationibus 
 fallimur? et aliae quidem sunt crediturae aliae in puluerem 
 deputatae ex diuersitate substantiae? sed et Christus intra 
 oceanum et de isto caelo, quod nobis incubat, uerum lumen 
 nationibus offulsit, — et ipsi Valentiniani hic errare didicerunt 
 — nec alia erit forma nationum credentium nisi quae 
 et non credentium de carne, de anima. sicut ergo easdem 
 nationes non genere sed sorte distinxit, ita et carnes. quae 
 in ipsis nationibus una substantia est, non materia sed mer. 
 cede disiunxit.-

Ecce autem, ut adhuc controuersiam exaggerent carni. 
 maxime eidem, de officiis quoque membrorum argumentantur, 
 aut et ipsa dicentes permanere debere in suis operibus et 
 fructibus, ut eidem corpulentiae adscripta, aut, quia constet 
 discessura esse officia membrorum, corpulentiam quoque t 
 eradant, cuius scilicet perseuerantia credenda non sit utique 
 sine membris, quia nec membra credenda sint sine officiis. 
 quo enim iam. inquiunt, spelunca haec oris et dentium statio 
 et gulae lapsus et competum stomachi et aluei gurges et

 

 
 
 
 intestinorum perplexa proceritas, cum esui et potui locus non 
 erit? quo huiusmodi membra admittunt subigunt deuoluunt 
 diuidunt digerunt egerunt? quo manus ipsae et pedes et 
 operarii quique artus, cum uictus etiam cura cessabit? quo 
 renes, conscii seminum, et reliqua genitalium utriusque sexus 
 et conceptuum stabula et uberum fontes, discessuro concubitu 
 et fetu et educatu? postremo quo totum corpus, totum scilicet 
 uacaturum? ad haec ergo praestruximus non oportere committi 
 futurorum atque praesentium dispositiones, intercessura tunc 
 demutatione, et nunc superstruimus officia ista membrorum 
 necessitatibus uitae huius eo usque consistere, donec et ipsa 
 uita transferatur a temporalitate in aeternitatem, sicut animale 
 corpus in spiritale, dum mortale istud induet inmortalitatem 
 et corruptiuum istud incorruptelam; et ipsa autem liberata 
 tunc uita a necessitatibus liberabuntur et membra ab officiis, 
 nec ideo non erunt necessaria. licet enim officiis liberentur, sed 
 iudiciis retinentur, ut quisque referat per corpus prout 
 gessit. saluum enim hominem tribunal dei exigit; saluum 
 uero sine membris non licet esse, ex quorum non officiis 
 sed substantiis constat, nisi forte et nauem sine carina, sine 
 prora, sine puppi, sine compaginis totius incolomitate saluam 
 adseuerabis. et tamen nauem procella dissipatam uel carie 
 dissolutam redactis et recuratis omnibus membris eandem 
 saepe conspeximus, etiam titulo restitutionis gloriantem: de 
 dei artificio et arbitrio et iure torquemur? porro si diues 
 dominus et liberalis adfectui aut gloriae suae praestans solam 
 nauis restitutionem hactenus eam uoluerit operari, idcirco tu 
 negabis necessariam illi compaginem pristinam, ut exinde iam 
 uacaturam, cum soli saluti nauis sine operatione conueniat?

 

 
 
 
 igitur hoc tantummodo discere sufficit, cum dominus hominem 
 saluti destinando carnem destinarit, an eandem uelit denuo 
 esse. quam non debebis ex futura membrorum uacatione 
 praescribere denuo esse non posse. licet enim esse quid denuo 
 et nihilominus uacare. nec potest autem dici uacare, si non 
 sit. at enim si sit, poterit et non uacare; nihil enim apud 
 deum uacabit.

Sed accepisti, homo, os ad uorandum atque potandum: 
 cur non potius ad eloquendum, ut a ceteris animalibus distes? 
 cur non potius ad praedicandum deum, ut etiam hominibus 
 antistes? denique Adam ante nomina animalibus enuntiauit 
 quam de arbore decerpsit, ante etiam prophetauit quam uorauit 
 sed accepisti dentes ad macellum corrodendum: cur non potius 
 ad omnem hiatum et rictum tuum coronandum? cur non 
 ad pulsus linguae temperandos, ad uocis articulos offensione 
 signandos? denique et edentulos et audi et uide, ut honorem 
 oris et organum dentium quaeras. forata sunt inferna in uiro 
 et in femina, nimirum qua libidines fluitent: cur non magis. 
 qua defluxurae colentur? est adhuc feminis intus, quo semina 
 congerantur: an quo sanguinis onera secedant, quem pigrior 
 sexus discutere non sufficit? dicenda enim et haec, quatenus 
 quae uolunt et quorum uolunt et qualiter uolunt officia membrorum 
 ludibriose de industria suffundendae resurrectionis 
 oblatrant, non recogitantes ipsas prius causas necessitatis 
 tunc uacaturas, cibi famem, et potus sitim, et concubitus 
 genituram, et operationis uictum. sublata enim morte neque 
 uictus fulcimenta ad praesidia uitae neque generis subparatura 
 grauis erit membris. ceterum et hodie uacare intestinis et

 

 
 
 
 pudendis licebit. quadraginta diebus Moyses et Helias ieiunio 
 functi solo deo alebantur. iam tunc enim dedicabatur: non 
 in pane uiuet homo sed in dei uerbo. ecce uirtutis 
 futurae liniamenta. nos quoque, ut possumus, os cibo excusamus; 
 etiam sexum a congressione subducimus. quot spadones 
 uoluntarii? quot uirgines Christo maritatae? quot steriles utriusque 
 naturae infructuosis genitalibus structi? nam si et hic iam 
 uacare est et officia et emolumenta membrorum temporali 
 uacatione, ut in temporali dispositione, nec homo tamen minus 
 saluus est, proinde homine saluo, et quidem magis tunc ut 
 in aeterna dispositione, magis non desiderabimus quae iam 
 hic non desiderare consueuimus.

Sed huic disceptationi finem dominica pronuntiatio 
 imponit: erunt, inquit, tamquam angeli. si non nubendo, 
 quia nec moriendo, utique nec ulli simili necessitati succidendo 
 corporalis condicionis, quia et angeli aliquando tamquam homines 
 fuerunt, edendo et bibendo et pedes lauacro porrigendo; 
 humanam enim induerant superficiem salua intus substantia 
 propria. igitur si angeli, facti tamquam homines, in eadem 
 substantia spiritus carnalem tractationem susceperunt, cur non 
 et homines, facti tamquam angeli, in eadem substantia carnis 
 spiritalem subeant dispositionem? non magis sollemnibus carnis 
 obnoxii sub angelico indumento quam angeli tunc sollemnibus 
 spiritus sub humano, nec ideo non permansuri in carne, quia 
 non et in sollemnibus carnis, cum nec angeli ideo non et in 
 spiritu permanserint, quia non et in sollemnibus spiritus. 
 denique non dixit: erunt angeli, ne homines negaret, sed 
 tamquam angeli, ut homines conseruaret. non abstulit 
 substantiam cui similitudinem adtribuit.

Resurget igitur caro, et quidem omnis, et quidem ipsa,

 

 
 
 
 et quidem integra. in deposito est ubicumque apud deum per 
 fidelissimum sequestrem dei et hominum Iesum Christum, 
 qui et homini deum et hominem deo reddet, carni spiritum 
 et spiritui carnem. utrumque iam in semetipso foederauit, 
 sponsam sponso et sponsum sponsae comparauit. nam et si 
 animam quis contenderit sponsam, uel dotis nomine sequetur 
 animam caro. non erit anima prostituta, ut nuda suscipiatur 
 a sponso. habet instrumentum, habet cultum. habet mancipium 
 suum carnem; ut collactanea comitabitur. sed caro est sponsa, 
 quae et in Christo Iesu spiritum sponsum per sanguinem 
 passa est. huius interitum, quem putas, secessum scias esse: 
 non sola anima seponitur; habet et caro secessus suos interim, 
 in aquis, in ignibus, in alitibus, in bestiis. cum in haec 
 dissolui uidetur, uelut in uasa transfunditur. si etiam ipsa 
 uasa defecerint, cum de illis quoque effluxerit in suam matricem 
 terram quasi per ambages, resorbetur, ut rursus ex illa 
 repraesentetur Adam auditurus a domino: ecce Adam quasi 
 unus ex nobis factus est, uere tunc compos mali, 
 quod euasit, et boni, quod inuasit. quid, anima, inuides 
 carni? nemo tam proximus tibi, quem post dominum diligas; 
 nemo magis frater tuus, quam quae tecum etiam in deo nascitur. 
 tu potius illi exorare debueras resurrectionem; per te, si 
 forte, deliquit. sed nihil mirum. si odisti. cuius auctorem 
 quoque respuisti, quam et in Christo aut negare aut mutare 
 consuesti, proinde et ipsum sermonem dei, qui caro factus 
 est, uel stilo uel interpretatione corrumpens. arcana etiam 
 apocryphorum superducens, blasphemiae fabulas. at enim deus 
 omnipotens aduersus haec incredulitatis et peruersitatis ingenia 
 prouidentissima gratia sua effundens in nouissimis diebus de

 

 
 
 
 suo spiritu in omnem carnem, in seruos suos et ancillas, et 
 fidem laborantem resurrectionis carnalis animauit et pristina 
 instrumenta manifestis uerborum et sensuum luminibus ab 
 omni ambiguitatis obscuritate purgauit. nam quia haereses 
 esse oportuerat, ut probabiles quique manifestarentur, hae 
 autem sine aliquibus occasionibus scripturarum audere non 
 poterant, idcirco pristina instrumenta quasdam materias illis 
 uidentur subministrasse, et ipsas quidem isdem litteris reuincicibiles. 
 sed quoniam nec dissimulare spiritum sanctum oportebat, 
 quominus et huiusmodi eloquiis superinundaret, quae 
 nullis haereticorum uersutiis semina subspargerent, immo et 
 ueteres eorum cespites uellerent, idcirco iam omnes retro 
 ambiguitates et quas uolunt parabolas aperta atque perspicua 
 totius sacramenti praedicatione discussit per nouam prophetiam 
 de paracleto inundantem. cuius si hauseris fontes, nullam 
 poteris sitire doctrinam, nullus te ardor exuret quaestionum: 
 resurrectionem quoque carnis usquequaque potando refrigerabis.