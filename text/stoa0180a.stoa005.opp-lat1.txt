I. LVCIFERI PANCRATII HILARII AD EVSEBIVM EPISCOPVM EPISTVLA. 
 DOMINO HONORIFICENTISSIMO EVSEBIO EPISCOPO LVCIFER EPISCOPVS PANCBATIVS PRESBVTER ET HILARIVS. 
 
 Calcato capite diaboli et suggestionibus prauis, domine 
 sancte, gratiam tibi a domino nostro concessam rogamus noli 
 negligere, sed ut quantocius inuadente (te) effugetur Arrianorum 
 dogma, iam accelerare dignare. scit enim dominus et 
 Christus eius quia sicut in aduentu beatissimorum apostolorum 
 glorificatur dei nomen in ruina Simonis, ita Valente expulso 
 in aduentu tuo dissoluta blasphemantium Arrianorum machina 
 destruatur. nos, domine sanctissime, a prima die qua Vercellas 
 uenimus religionem tuam usque in hodiernum cupimus 
 et dominum rogamus, ut in hac ecclesia restaurationem perpetuam 
 laudent sancti omnes tuamque spiritalem uirtutem 
 debita laude prosequantur. quod credimus peruenturum, quia 
 passionem saluatoris superari non posse confidimus. Christus 
 dominus te gloriosum conseruet, sanctissime ac beatissime.

II. LIBERII PAPAE AD LVCIFERVM IN EXSILIO CONSTITVTVM EPISTVLA. 
 LIBERIVS EPISCOPVS DILECTISSIMO FRATRI LVCIFEEO. 
 
 Quamuis sub imagine pacis humani generis inimicus uehementius 
 in membra ecclesiae uideatur esse grassatus, uos 
 tamen acceptissimos in domino sacerdotes egregia et singularis 
 fides et hic probabiles deo ostendit et iam ad futuram glorias: 
 martyres designauit. quo itaque praeconio laudis, qua uocis 
 exsultatione merita uirtutis uestrae proferam positus inter: 
 moerorem absentiae uestrae et gaudium gloriae prorsus inuenire 
 non possum, nisi quod scio hinc me probabiliora uobis 
 solatia exhibere, si credatis me in exsilium simul uobiscum 
 esse detrusum. denique me adhuc in ipsa exspectatione pendentem 
 quod a consortio uestro durior necessitas interim u 
 distrahit, satis contristor. optaueram enim, fratres deuotissimi. 
 prior pro omnibus impendi, ut exemplum gloriae per me magis 
 uestra dilectio consequeretur. sed fuerit haec palma meritorum 
 uestrorum, ut priores de perseuerantia fidei ad confessionis 
 illustrem gloriam ueneritis. quaeso igitur dilectionem uestram.: 
 ut me praesentem uobiscum esse credatis atque eo me affectu 
 absentem non, esse sentiatis et intelligatis dolere me satis. 
 quod sum interim a uestro consortio disparatus. quantam 
 denique gloriam fueritis consecuti, hinc magis scire potestis. 
 quod si qui in persecutione coronati sunt solius persecutoris 
 cruentos gladios sentire potuerunt, contra. uos deuoti per 
 omnia dei milites etiam falsos fratres inimicos experti de I 
 perfidia uictoriam pertulistis, quorum quanto uiolentia in

 
 
 
 saeculo crescere potuit, tanto sanctis sacerdotibus praemia laudis 
 inueniuntur conferre. estote itaque de promissione caelesti 
 securi, et quia proximiores estis deo effecti, uestris orationibus 
 me uestrum consacerdotem famulum dei ad dominum subleuate, 
 ut superuenientes impetus, qui de die in diem cum 
 annuntiantur grauiora uulnera infligunt, tolerabiliter ferre 
 possimus, ut inuiolata fide saluo statu ecclesiae catholicae 
 parem uobis dignetur me dominus efficere. et quia cupio quae 
 gesta sunt in ipsa congressione fidelius scire, obsecro sanctitatem 
 uestram, uniuersa fideliter litteris intimare dignemini, 
 ut additamentum maius uel ipse animus qui diuersis rumoribus 
 cruciatur uel uires corporis ipsius quae iam extenuatae sunt 
 de cohortatione uestra possint sentire. [et alia manu] deus 
 uos incolumes custodiat, domini fratres.

III. FLORENTII AD LVCIFERVM EPISTVLA. 
 DOMINO BENIGNISSIMO LVCIFERO FLORENTIVS. 
 
 Nomine tuo codicem quidam domino et augusto nostro obtulit; 
 hunc ad sanctitatem tuam perferri mandauit et cognoscere 
 desiderat, si idem codex a te destinatus sit. id ergo, quod in 
 fide ueri est, perscribere debebis et codicem remittere, ut 
 possit aeternitati eius denuo offerri.

IIII. LVCIFERI AD FLORENTIVM EPISTVLA. 
 FLORENTIO MAGESTRO OFFICIORVM LUCIFER EPISCOPVS. 
 
 Codicis perlatorem quem memorat honorificentia tua nomine 
 meo adisse imperatorem a mea fuisse destinatum mediocritate, 
 ipsum quoque codicem, ut es admonere dignatus, sollicite inspeetum 
 atque Bonoso in rebus agenti perferendum traditum 
 his formanda fuit religiosa prudentia tua, fili carissime. iam 
 tuae erit generositatis agnitum a me sine ulla cunctatione i 
 defendere. nos etenim propitio deo contra ea quae in nostram 
 parantur necem stare laetos, cum causas cur tali scripserim\' 
 modo discutere coeperit, inueniet.

V. ATHANASII AD LVCIFERVM EPISTVLA. 
 DOMINO DILECTISSIMO FRATEI LVCIFERO EPISCOPO ET CONFESSORI ATHANASIVS IN DOMINO SALVTEM. 
 
 Deo fauente corpore ualentes misimus etiam nunc carissimum 
 nostrum Eutychetem diaconem, ut tua quoque religiosa 
 sanctitas, quod est nobis optandum et desiderabile, de tua 
 incolumitate tuorumque omnium certiores nos efficere dignetur. 
 uobis namque confessoribus ac semis dei uiuentibus credimus 
 statum catholicae ecclesiae renouari et quod haeretici conscindere 
 temptauerunt hoc dominum nostrum Iesum Christum 
 per uos ad integrum restituere. quamquam enim praecuraores

 

 
 
 
 antichristi per potentiam huius mundi omnia egerint, ut extinguerent 
 lucernam ueritatis, tamen diuinitas per uestram 
 confessionem clariorem eius lucem ostendit, ut neminem latere 
 possit eorum fallacia. antehac uel simulare poterant, n.unc 
 antichristi nominantur. quis enim non exsecretur? quis eorum 
 communionem tamquam maculam ac uirus anguis non fugiat? 
 omnis ubique ecclesia luget, omnis ciuitas gemit, senes episcopi 
 in exilio laborant et haeretici dissimulant, qui dum 
 negant Christum, publicanos se effecerunt sedentes in ecclesiis 
 et exigentes uectigalia. o nouum genus hominum et persecutionis 
 quod adinuenit diabolus, ut ipsis ministris ad malefaciendum 
 et tanta crudelitate uteretur! sed et si haec tanta 
 agunt et superbias et blasphemias extenderunt, confessio tamen 
 et religio et sapientia uestra non modicum, sed maximum 
 solarium et magna consolatio est fraternitati. peruenit enim 
 ad nos scripsisse sanctitatem tuam Augusto Constantio, et 
 magis magisque miramur, quia in medio tamquam scorpionum 
 habitans animi tamen libertate uteris, ut uel monendo uel 
 docendo uel emendando errantes ad lumen ueritatis adducas. 
 rogo igitur, regant mecum etiam omnes confessores, ut digneris 
 nobis exemplum destinare, ut non tantum auditu, sed 
 etiam ex litteris perspicere possint omnes animae tuae uirtutem 
 fideique fiduciam et libertatem. salutant sanctitatem 
 tuam qui mecum sunt, saluto omnes qui tecum sunt. diuinitas 
 te incolumem uegetum memoremque nostri semper tueatur, 
 domine dilectissime ac uere homo dei.

VI. ATHANASII AD LVCIFERVM EPISTVLA. 
 DOMINO GLORIOSISSIMO AC MERITO DESIDERANТISSIМO COEPISCOPO LVCIFERO ATHANASIVS IN DOMINO SAXVTEM. 
 
 Etsi credo peruenisse etiam ad sanctitatem tuam de persecutione, 
 quam etiam nunc aduersus fraternitatem facere 
 conati sunt inimici Christi quaerentes sanguinem nostrum. 
 possunt tamen etiam carissimi nostri referre religioni tuae; 
 in tantum enim rabiem suam per milites extendere ausi sunt 
 ut non solum ciuitatis clericos effugarent, sed etiam ad here 
 mias exirent et funestas suas manus aduersus μονάξοντας 
 inmitterent. inde factum est ut etiam ego me longius abducerem, 
 ne etiam qui nos susceperunt negotium ab eisdem 
 paterentur. cui etenim parcent Arriani qui nec animis suis 
 pepercerunt? quando autem possunt recedere a suis nefandis; 
 actibus, dum permanent negando dominum Christum unicum 
 filium dei? haec est radix eorum prauitatis, hoc suo arenoso 
 fundamento aedificant peruersas suas uias, sicut scriptum inuenimus 
 in tertio decimo psalmo: dixit insipiens in corde suo: 
 non est deus, et mox sequitur: corrupti sunt et abominabiles 
 facti sunt in operibus suis . inde Iudaei negantes filium dei 
 digni fuerunt audire: uae, gens peccatrix, populus plenus de. 
 lictis, semen malignum, filii sine lege. unde sine lege? quippe 
 quia dereliquistis dominum . inde beatissimus Paulus cum I 
 coepisset non tantum credere in filium dei, uerum etiam praedicare 
 deitatem ipsius, scribebat: in nullo mihi mali con . I 
 scius sum . ita iuxta uestram confessionem etiam nos optamus I

 

 
 
 
 tenentes apostolicam traditionem uiuere iuxta diuinae legis 
 mandata, ut possimus uobiscum inueniri in choro illo, in quo 
 nunc exultant patriarchae prophetae apostoli ac martyres. licet 
 igitur Arriana insania cum extranea potentia ita se monebat, 
 ut non liceret nec fratres, quantum illi saeuiebant, libere aerem 
 uidere, tamen iuxta orationes tuas deo fauente etsi cum labore 
 et periculo uidere potui fratrem, qui solet tam necessaria quam 
 epistulas tam sanctitatis tuae quam aliorum destinare. accepimus 
 itaque epistulas et libros religiosissimae ac sapientissimae 
 animae tuae, in quibus perspeximus imaginem apostolicam, 
 fiduciam propheticam, magisterium ueritatis, doctrinam uerae 
 fidei, uiam caelestem, martyrii gloriam, triumphos aduersus 
 haeresem Arrianam, traditionem integram patrum nostrorum, 
 regulam rectam ecclesiastici ordinis. o uere Lucifer, qui iuxta 
 nomen lumen ueritatis ferens posuisti super candelabrum, ut 
 luceat omnibus. quis enim exceptis Arrianis non peruidet ex 
 tua doctrina ueram quidem fidem, maculam autem Arrianorum? 
 ualde, et admirabiliter, ut est lumen a tenebris, ita separasti 
 ueritatem a calliditate et hypocrisi haereticorum, defendisti 
 catholicam ecclesiam, probasti nihil esse sed tantum phantasiam 
 Arrianorum uerba, docuisti calcandos esse frendores diabolicos. 
 quam bona et iocunda hortamenta tua ad martyrium, 
 quam desiderantissimam ostendisti mortem esse pro Christo 
 filio dei, quam futuri saeculi et uitae caelestis amorem manifestasti! 
 uideris esse uerum templum saluatoris qui in te habitans 
 haec ipse per te loquitur, ipse qui tantam gratiam praebuit 
 sermonibus tuis, quippe qui ante eras apud omnes amabilis, 
 nunc tamen tantus est amor affectionis tuae in animis omnium 
 conlocatus, ut Heliam te temporibus nostris nominent. et non 
 mirum; si enim qui deo placere uidentur filii dei nominantur,

 
 
 
 tanto magis participes prophetarum confessores et maxime 
 appellare dignam est. crede mihi, Lucifer, non tu solus haec 
 locatus es, sed spiritus sanctas tecum. unde haec tanta memoria 
 scripturarum, unde sensus et intellectas earundem 
 integer? unde talis ordo sermonis compositus? unde tanta 
 hortamenta in uiam caelestem? unde fiducia contra diabolum 
 et probationes aduersus haereticos, nisi spiritus sanctas collocatus 
 esset in te? gaude igitur in eo te esse iam peruidens. 
 in quo etiam praedecessores tui nunc sunt martyres, hoc est 
 in choro angelorum. gaudemus etiam nos habentes te exemplum 
 uirtutis patientiae et libertatis. nam de his quae scripsisti 
 de nomine meo erubesco aliquid proferre, ne uidear 
 adulator; sed scio et credo ipsum -dominum, qui sancto et 
 religioso animo tuo reuelauit omnem notitiam, redditurum tibi 
 etiam pro hoc labore praemium in regno caelorum. quia ergo talis! 
 es, precatorem te esse pro nobis per orationes ad dominum 
 petimus, ut iam inspicere dignetur, ut est misericors, ecclesiam 
 catholicam et eripiat omnes famulos suos de manibus 
 persecutorum, quo etiam hi omnes qui propter metum temporalem 
 ceciderunt leuare se tandem possint et reuerti ad uiam 
 iustitiae, a qua seducti uagantur, nescientes in qua fouea sint 
 miseri. specialiter autem ego peto, si aK here minus a me 
 dictum est, ignoscere digneris; a tanto enim fonte quod potuit 
 inperitia mea uix haurire ualuit. de fratribus autem nostris, 
 si minus potui uidere eosdem, iterum ignoscas peto. est enim 
 ipsa ueritas testis optasse me et desiderasse hob inpetrare et 
 tantum habuisse dolorem quod non potui; nam nec lacrimae 
 cessauerunt ab: oculis nec gemitus ab animo, quia nec fratres

 
 
 
 permittimur uidere. testis est autem 547q quia nec parentes 
 quos habeo potui uidere, ex quo persecuntur nos. quid enim 
 non faciunt Arriani? itinera obseruant, crura agunt de proficiscentibus 
 et exeuntibus de ciuitate, naues quaerunt, henemias 
 gyrant, domos perturbant, concutiunt fratres, singulis negotia 
 concinnant, sed deo gratias, dum haec agunt, tanto magis et 
 plus execrantur ab omnibus et cognoscuntur uere, ut dixit 
 sanctitas tua, mancipia esse antichristi; et ipsi miseri, dum 
 in odio habentur, durant in malignitate stra donec morte am 
 sui Pharaenis et ipsi damnentur. salutant religionem tuam 
 qui mecum sunt; dignare salutare qui tecum sunt. diuina dei 
 gratia incolumem te, memorem nostri, semper beatum conseruet, 
 merit. home dei, farnule Christi, particeps apostolorum, solatium 
 fraternitatis, magister ueritatis et in omnibus desiderantissime.

VII. LIBERII EPISTVLA. 
 GLORIOSISSIMO CONSTANTIO AVGVSTO LIBERIVS EPISCOPVS. 
 
 Opto tranquillissime imperator, ut mihi benignas aures clementia 
 tua tribuat, quo possim mansuetu dini tuae mentis meae 
 propositum aperirè. de Christiano etenim imperatore et sanctae 
 memoriae filio Constantini hoc ipsum sine cunctatione merear 
 impetrare; sed in eo me laborare intellego, quia repetita satisfactione 
 placabilem etiam circa reos animum tuam in gratiam

 

 
 
 
 meam reuocare non possum. sermo enim pietatis tuae iam 
 dudum ad populum missus me quidem quem patienter omnia 
 ferre necesse est plurimum lacerat, sed animum tuum qui lenitati 
 semper uacat, qui numquam ut scriptum est in occasum 
 diei iracundiam seruat, retine re circa me indignationem miraculo 
 mihi est. ego enim, religiosissime imperator, tecum 
 neram pacem requiro, quae non sit uerbis conposita interna 
 dispositione fallaciae, sed praeceptis euangeliorum rationabiliter 
 confirmata. non Athanaaii tantum negotium, sed multa alia in 
 medium uenerunt, propter quae concilium fieri mansuetudinem 
 tuam fueram deprecatus, ut ante omnia, quod specialiter optat 
 mentis tuae erga deum sincera deuotio, cum fidei causa 
 in qua prima nobis spes est ad deum diligenter fuisset tractata 
 neg(otia) eorum qui nostram circa deum obseruantiam mirari 
 debent possent finiri. et dignum fuerat dei cultore, dignum 
 imperio tuo quod Christi pietate regitur et augetur specialiter 
 hoc ipsum pro reuerentia sanctae religionis, cui prudenter intentus 
 es, clementiam tuam nobis ad haec inpetranda praestare. 
 
 Sed multi ecclesiae membra lacerare festinant, qui confinxerunt 
 me litteras suppressisse, ne crimina eius quem dicebantur 
 condemnasse apud omnes paterent, quasi illas litteras episcoporum 
 orientalium et Aegyptiorum, quibus in omnibus eadem 
 in Athanasium crimina continebantur. at satis omnibus clarum 
 est nec quisquam negat nos orientalium litteras intimasse. 
 legisse ecclesiae, legisse concilio atque ad haec etiam orientalibus 
 respondisse, qui (bus) fidem et sententiam non commodauimus 
 nostram, quod eodem tempore LXXV episcoporum 
 Aegyptiorum de Athanasio sententia repugnabat, quam similiter

 
 
 
 recitauimus atque insinuauimus episcopis Italis. unde contra 
 diuinam legem uisum est etiam, cum episcoporum numerus 
 pro Athanasio maior existeret, in parte aliqua commodare consensum. 
 haec scripta, si deo fidem debet, Theosebius qui missus 
 fuerat festinans ad Africam nobis reliquit, quae tamen postea 
 omnia scripta, ne ad impetrandum forte concilium deessent, 
 Vincentius qui cum ceteris legatus missus fuerat Arelatum 
 pertulit. 
 
 Videt igitur prudentia tua nihil animum meum introisse 
 quod deo seruientibus non dignum fuerat cogitare. testis autem 
 est mihi deus, testis est tota cum suis membris ecclesia me fide 
 et me tu in deum meum cuncta mundana, ita ut euangelica 
 et apostolica ratio praecepit, calcare atque calcasse; non 
 furore temerario sed constituto atque obseruato iure diuino 
 atque in alio ministerio ecclesiastico uiuens nihil per iactantiam, 
 nihil per gloriae cupiditatem quod ad legem pertinebat 
 impleui; atque ad istud officium, testis est mihi deus meus, 
 inuitus accessi, in quo cupio quidem sine offensa dei, quam 
 diu in saeculo fuero, permanere, et numquam mea statuta 
 sed aposto.lica ut essent semper firmata et custodita perfeci. 
 secutus morem ordinemque maiorum nihil addidi episcopatui 
 urbis Romae, nihil minui passus sum et illam fidem seruans, 
 quae per successionem tantorum episcoporum cucurrit, ex quibus 
 plures martyres extiterunt, inlibatam custodiri semper exopto. 
 Denique iam aperire meam causam\' pietati tuae sollicitudo 
 ecclesiastica atque ipsa deuotio persuadet. significant orientales 
 paci se nostrae uelle coniungi. quae est pax, clementissime imperator, 
 cum sint ex partibus ipsis quattuor episcopi Demofilus, 
 Macedonius, Eudoxius, Martyrius, qui ante annos octo cum

 
 
 
 apud Mediolanium Arrii haereticam sententiam noluissent 
 damnare, de concilio iratis animis exierunt? horam si fas est 
 sententiis quale sit aut quid habeat commodare consensum 
 aequitas et clementia tua poterit aestimare. non est nouum 
 quod nunc subtiliter et sub occasione nominis Athanasii adtemptatur, 
 manent litterae Alexandri episcopi olim ad Siluestrum 
 sanctae memoriae destinatae, quibus significant ante 
 ordinationem Athanasii undecim tam presbyteros quam etiam 
 diacones, quod Arrii haeresem sequerentur, se ecclesia eiecisse, 
 ex quibus nunc quidam extra ecclesiam catholicam foris positi 
 dicuntur sibi conciliabula inuenisse, quibus adseueratur etiam 
 Georgius in Alexandria per litteras communicare. quae ergo 
 potest pax esse, tranquillissime imperator, si exhibitis epi* 
 scopi, ut nunc per Italiam factum est, cogantur talium senlentiis 
 oboedire ? 
 
 
 Accipe aliud, quia tranquillitas tua patienter admittit. manent 
 tegatorum litterae qui ad clementiam tuam fuerant destinati 
 quae nuper uenerunt, quibus significant propter turbationem 
 quidem omnium ecclesiarum se quidem ante succumbere 
 sententiis orientalium uoluisse, proposuisse tamen conditlonem, 
 ut, si idem Arrii haeresem condemnassent, hoc genere 
 es se ut inclinati eorum sententiis oboedire. placitum, ut ipsi 
 significant, scriptura teste firmatur. itur in concilium, acci. 
 piunt cum deliberatione responsa Arrii doctrinam se damnare 
 non posse, Athanasium, quod solum exigebant, communione 
 esse priuandum. hinc iam clementia tua hoc quoque consideret, 
 recte catholicae religionis iure seruato an hominis catisa debeat 
 diligenter excusseque tractari.

 
 
 
 
 Vnde iterum atque iterum mansuetudinem tuam, animum 
 tuum deo deditum rogo per eius uirtutem, qui se in defensione 
 tua quantus sit uniuersis mortalibus adprobauit, habens 
 ante oculos eius beneficia qui imperium tuum in omnibus 
 regit, haec in coetu episcoporum diligenter facito omni cum 
 consideratione tractari, ut pacatis per te deo fauente temporibus 
 tranquillitate tua consentiente sic omnia discutiantur, ut 
 quae fuerint iudicio sacerdotum dei confirmata, cum constiterit 
 omnes in expositione fidei, quae inter tantos episcopos 
 apud Niciam praesente sanctae memoriae patre tuo confirmata 
 est, uniuersos consensisse, cum exemplo possint in posterum 
 custodiri, ut ipse saluator qui desuper mentis tuae 
 propositum intuetur in tanta rerum expeditione laetetur causam 
 fidei et pacis etiam reipublicae necessitatibus non inmerito praeposuisse. 
 ad exorandam igitur mansuetudinem tuam, ut beniuolo 
 animo allegationes nostras audire digneris, fratrem et coepiscopum 
 meum sanctum uirum Luciferum cum Pancratio conpresbytero 
 meo et Hilario diacono placuit proficisci, quos 
 credimus de clementia tua ad pacem omnium ecclesiarum catholicarum 
 non difficulter posse concilium impetrare. dei 
 omnipotentis clementia te nobis custodiat, clementissime ac 
 religiosissime Auguste.

VIII. ATHANASII EPISTVLA. 
 
 ATHAKASIVS SOLITARIAE VTTAE SТVDENТIВVS ET IN FIDE DEI BOBOBATIS AC DILECTISSIMIS FRATRIBVS IN DOMINO SALVTEM.i 
 
 Domino quidem gratias ago qui donauit uobis in eum credere, 
 ut cum sanctis etiam uos habeatis uitam perpetuam. quia 
 autem sunt quidam qui quae sunt Arii sapiunt circumeuntes 
 monasteria propter nihil aliud, nisi ut quasi ad uos uenientes 
 et a nobis reuertentes simplices seducant, quidam autem sunt 
 qui adfirmant quidem non se sapere illa quae sint Arii, pergunt 
 autem et pariter orant cum ipsis, necessario hortantibus sincerissimis 
 fratribus scribere studui, ut piam fidem quam in 
 nobis dei gratia operatur sincere et sine dolo custodientes 
 non detis occasionem scandali fratribus; cum enim quis uos 
 n Christo fideles uiderit communicare cum talibus uel cum 
 eis pariter orare, utique opinantes indiscretum hoc esse incidunt 
 in caenum impietatis. ut ergo nihil tale fiat, sit ue stra cura, 
 fratres carissimi, eos quidem qui sapiunt quae sunt impieta(tis 
 Arrianae a)uertere, eos autem qui putantur quidem non sapere 
 quae sunt Arii, orant autem cum impiis deuitare, et maxime 
 quia quorum sensus execramur horum etiam communionem 
 conuenit fugere. si quis itaque uenit ad uos, si quidem adfert 
 secundum beatum Iohannem rectam doctrinam, dicite huic 
 aue et sicuti fratrem hunc talem suscipite; si quis autem is mulat 
 quidem confiteri se rectam fidem, apparet autem communicare 
 illis, huiusmodi hominem hortamini quidem abstinere 
 se a tali consuetudine et si quidem promiserit habetote et 
 hunc quasi fratrem. si uero contentioso animo perseuerauerit 
 et hunc quoque uitate. possibile quidem erat mihi etiam per I

 
 
 
 multa extendere epistulam adponenti ex scripturis diuinis formam 
 huiusmodi doctrinae, sed quia prudentes existentes praeuenitis 
 eos qui scribunt et magis abstinentiae intenti idonei estis 
 et alios docere, propterea breuiter tamquam diligens ad diligentes 
 dictaui, confidens quia sic degentes puram sinceramque 
 fidem seruabitis et illi iam uidentes quod non cum eis pariter 
 oratis percipient utilitatem, timentes ne forte tamquam impii 
 et qui (quae) illorum sapiunt deputentur.