Noueram te quidem fama celeberrima praedicante et 
 frequentissimis atque ueracissimis nuntiis quanta esses dei gratia 
 plenus acceperam, beatissime atque uenerande papa Bonifaci. 
 sed posteaquam te etiam praesentia corporali frater meus uidit Alypius 
 acceptusque a te benignissime ac sincerissime mutua miscuit 
 dictante dilectione conloquia tecumque conuiuens et paruo licet 
 tempore magno tibi iunctus affectu se simul et me refudit animo 
 tuo teque mihi reportauit in suo, tanto maior in me tuae sanctitatis 
 est facta notitia quanto certior amicitia. neque enim dedignaris, 
 qui non alta sapis, quamuis altius praesideas, esse amicus humilium 
 et amorem rependere inpensum. quid est enim aliud amicitia, 
 quae non aliunde quam ex amore nomen accepit et nusquam nisi 
 in Christo fidelis est, in quo solo esse etiam sempiterna ac felix 
 potest ? unde accepta per eum fratrem, per quem te familiarius didici, 
 maiore fiducia ausus sum aliquid ad tuam beatitudinem scribere 
 de his rebus, quae hoc tempore episcopalem curam, si qua in nobis 
 est, ad uigilantiam pro grege dominico stimulo recentiore sollicitant.

Noui quippe heretici, inimici gratiae dei, quae datur pusillis 
 et magnis per Iesum Christum dominum nostrum, etsi iam cauendi 
 euidentius apertiore inprobatione monstrantur, non tamen quiescunt 
 scriptis suis minus cautorum uel minus eruditorum corda temptare. 
 quibus utique respondendum esset, ne se ucl suos in illo nefando 
 errore firmarent, etiam si non metueremus, ne quemquam catholicorum 
 uerisimili sermone deciperent. cum uero non desinant 
 fremere ad dominici gregis caulas atque ad diripiendas tanto pretio 
 redemptas oues aditus undecumque rimari communisque sit omnibus 
 nobis qui fungimur episcopatus officio — quamuis ipse in ea praemineas 
 celsiore fastigio — specula pastoralis, facio quod possum 
 pro mei particula muneris, quantum mihi dominus adiuuantibus 
 orationibus tuis donare dignatur, ut pestilentibus et insidiantibus 
 eorum scriptis medentia et munientia scripta praetendam, quibus 
 rabies qua furiunt aut etiam ipsa sanetur aut a laedendis aliis 
 repellatur.

Haec autem quae duabus epistulis eorum respondeo, uni 
 scilicet, quam dicitur Romam misisse Iulianus — credo, ut per illam 
 quos posset suos aut inueniret aut faceret -, alteri autem, quam decem 
 et octo uelut episcopi participes eius erroris non ad quoslibet, sed 
 ad loci ipsius episcopum sua calliditate temptandum et ad suas 
 partes, si posset fieri, traducendum ausi sunt Thessalonicam scribere, 
 haec ergo, quae istis, ut dixi, duabus epistulis illorum ista disputatione 
 respondeo, ad tuam potissimum dirigere sanctitatem non tam 
 discenda quam examinanda et, ubi forsitan aliquid displicuerit,

 

 
 
 
 emendanda constitui. indicauit enim mihi frater meus, quod eas 
 illi dare ipse dignatus es, quae in tuas manus nisi uigilantissima 
 diligentia fratrum nostrorum filiorum tuorum unire non possent. 
 ago autem gratias sincerissimae in nos beniuolentiae tuae, quod 
 eas me latere noluisti litteras inimicorum gratiae dei, in quibus 
 repperisti meum nomen calumniose atque euidenter expressum. sed 
 spero de domino deo nostro, quod non sine mercede, quae in caelis 
 est, illi me lacerant dente maledico, quibus me pro paruulis, nc 
 fallaci laudatori Pelagio perditi relinquantur, scd ucraci saluatori 
 Christo liberandi offerantur, oppono.

Iam itaque Iuliani respondeamus epistulae. dicunt, inquit, 
 illi Manichei, quibus modo non communicamus, id est toti isti, cum 
 quibus dissentimus, quia primi hominis peccato, id est Adae, liberum 
 arbitrium perierit et nemo iam potestatem habeat bene uiuendi:, sed 
 omnes in peccatum carnis suae necessitate cogantur . Manicheos 
 appellat catholicos more illius Iouiniani, qui paucos ante annos 
 hereticus nouus uirginitatem sanctae Mariae destruebat et uirginitati 
 sacrae nuptias fidelium coaequabat. nec ob aliud hoc obiciebat 
 catholicis, nisi quia eos uideri uolebat accusatores uel damnatores 
 esse nuptiarum.

Liberum autem arbitrium defendendo praecipitant, ut 
 de illo potius ad faciendam iustitiam quam dc domini adiutorio 
 confidatur atque ut in se quisque, non in domino glorietur. 
 quis autem nostrum dicat, quod primi hominis peccato perierit 
 liberum arbitrium de genere humano ? libertas quidem periit per 
 peccatum, sed illa, quae in paradiso fuit, habendi plenam cum

 

 
 
 
 inmortalitate iustitiam. propter quod natura humana diuina 
 indiget gratia dicente domino: si uos filius liberauerit, 
 tunc uere liberi eritis, utique liberi ad bene iusteque 
 uiuendum. nam liberum arbitrium usque adeo in peccatore non 
 periit, ut per ipsum peccent maxime omnes, qui cum delectatione 
 peccant et amore peccati et hoc eis placet quod eos libet. unde 
 et apostolus: cum essetis, inquit, serui peccati, 
 liberi fuistis iustitiae. ecce ostenduntur etiam peccato 
 minime potuisse nisi alia libertate seruire. liberi ergo a iustitia 
 non sunt nisi arbitrio uoluntatis; liberi autem a peccato non 
 fiunt nisi gratia saluatoris. propter quod ammirabilis doctor etiam 
 uerba ipsa disereuit: cum enim serui essetis, inquit, 
 peccati, liberi fuistis iustitiae. quem ergo 
 tunc fructum habuistis in his, in quibus nunc 
 erubescitis? nam finis illorum mors est. nunc 
 autem liberati a peccato, serui autem facti 
 deo habetis fructum uestrum in sanctificationem, 
 finem uero uitam aeternam. liberos 
 dixit iustitiae, non \'liberatos\', a peccato autem non liberos, ne 
 sibi hoc tribuerent, sed uigilantissime maluit dicere \'liberatos\' 
 referens hoc ad illam domini sententiam: si uos filius 
 liberauerit, tunc uere liberi eritis. cum itaque 
 non uiuant bene filii hominum nisi effecti filii dei, quid est 
 quod iste libero arbitrio uult bene uiuendi tribuere potestatem, 
 cum haec potestas non detur nisi gratia dei per Iesum Christum 
 dominum nostrum dicente euangelio: quotquot autem 
 receperunt eum, dedit eis potestatem filios 
 deifieri?

Sed nc forte dicant ad hoc esse adiutos, ut haberent 
 potestatem fieri filii dei- ut autem hanc accipere mererentur, prius 
 eum libero arbitrio nulla adiuti gratia receperunt; haec est 
 quippe intentio, qua gratiam destruere moliuntur, ut eam dari 
 secundum merita nostra contendant —. ne forte ergo hanc euangelicam 
 sententiam sic diuidant, ut meritum ponant in eo quod 
 dictum est: quotquot autem receperunt eum ac 
 deinde non gratis datam, sed huic merito redditam gratiam in eo 
 quod sequitur: dedit eis potestatem filios dei 
 fieri, numquid, si quaeratur ab eis quid sit receperunt 
 eum\', dicturi sunt aliud nisi \'crediderunt in eum\' ? ut igitur et 
 hoc sciant ad gratiam pertinere, legant quod ait apostolus: in 
 nullo expauescatis a b aduersariis, quae quidem 
 est illis causa perditionis, uestrae 
 autem salutis, et hoc a deo, quia uobis 
 donatum est pro Christo non tantum ut 
 credatis in eum, sed ut etiam patiamini pro 
 e o — nempe utrumque dixit esse donatum —, item quod ait: pax 
 fratribus et caritas cum fide a deo patre et 
 domino Iesu Christo. legant etiam illud, quod ipse 
 dominus ait: nemo potest uenire ad me, nisi 
 pater, qui misit me, traxerit eum. ubi ne quisquam 
 putet aliud dictum esse \'uenire ad me\' quam \'credere in me\', 
 paulo post, cum de suo corpore et sanguine loqueretur et seandalizati 
 essent plurimi in sermone eius, ait: uerba, quae 
 ego locutus sum uobis, spiritus et uita sunt. 
 sed sunt quidam ex uobis, qui non credunt. 
 deinde subiunxit euangelista : sciebat enim ab initio 
 Iesus, qui essent credentes et quis

 

 
 
 
 traditurus esset eum. et dicebat: propterea dixi 
 uobis, quia nemo potest uenire ad me, nisi 
 fuerit ei datum a patre meo. sententiam scilicet 
 iterauit qua dixerat: nemo potest uenire ad me, 
 nisi pater, qui misit me, traxerit eum. et hoc 
 propter credentes et non credentes se dixisse manifestauit exponens 
 quod dixerat: nisi pater, qui misit me, 
 t r a x e r i t cum, id ipsum aliis uerbis repetendo in eo, 
 quod ait: nisi fuerit ei datum a patre meo. 
 ille quippe trahitur ad Christum, cui datur ut credat in Christum. 
 datur ergo potestas, ut filii dei fiant qui credunt in eum, cum 
 hoc ipsum datur, ut credant in eum. quae potestas nisi detur a 
 deo, nulla esse potest ex libero arbitrio, quia nec liberum in bono 
 erit, quod liberator non liberauerit, sed in malo liberum habet 
 arbitrium, cui delectationem malitiae uel occultus uel manifestus 
 deceptor inseuit uel sibi ipse persuasit.

Non itaque, sicut dicunt nos quidam dicere et iste audet 
 insuper scribere, \'omnes in peccatum\' uelut inuiti \'carnis suae 
 necessitate coguntur\', sed si iam in ea aetate sunt, ut propriae 
 mentis utantur arbitrio, et in peccato sua uoluntate retinentur 
 et a peccato in peccatum sua uoluntate praecipitantur. neque 
 enim agit in eis etiam qui suadet et decipit, nisi ut peccatum 
 uoluntate committant uel ignorantia ueritatis uel delectatione 
 iniquitatis uel utroque malo et caecitatis et infirmitatis. sed haec 
 uoluntas, quae libera est in malis, quia delectatur malis, ideo

 

 
 
 
 libera in bonis non est, quia liberata non est. nec potest homo 
 boni aliquid uelle, nisi adiuuetur ab eo, qui malum non potest 
 uelle, hoc est gratia dei per Iesum Christum dominum nostrum; 
 omne enim quod non est ex fide, peccatum est. 
 ac per hoc bona uoluntas, quae se abstrahit a peccato, fidelis est, 
 quia iustus ex fide uiuit, ad fidem autem pertinet credere 
 in Christum et nemo potest credere in eum, hoc est uenire ad 
 eum, nisi fuerit illi datum. nemo igitur potest habere uoluntatem 
 iustam, nisi nullis praecedentibus meritis acceperit ueram, 
 hoc est gratuitam desuper gratiam.

Hoc isti nolunt elati et superbi nec purgando defensores, 
 sed extollendo praecipitatores liberi arbitrii, qui non ob 
 aliud nobis haec dicentibus indignantur. nisi quia gloriari in 
 domino dedignantur. timuit tamen Pelagius episcopale indicium 
 Palaestinum et, cum ei fuisset obiectum, quod diceret \'gratiam 
 dei secundum merita nostra dari\'. negauit se dicere et eos, qui 
 hoc dicerent. anathemando damnauit. nec tamen defendere 
 aliud inuenitur in libris, quos postmodum scripsit, fraudem se 
 putans hominibus iudicantibus fecisse mentiendo aut nescio 
 quomodo suum sensum uerbis ambiguis obtegendo.

Sed iam uideamus quod sequitur. dicunt etiam, inquit, 
 istas, quae modo aguntur, nuptias a deo institutas non fuisse; quod 
 in libro Augustini legitur, contra quem ego modo quattuor libellis 
 respondi. cuius Augustini dicta inimici nostri in ueritatis odium 

 

 
 
 
 susceperunt . his eius calumniosissimis ucrbis breuiter uideo 
 respondendum, quia repetit ea postea, ubi unlt ipse insinuare 
 quasi contra nostra ista quid dicant. ubi cum illo, quantum res 
 postulare uidebitur, domino adiuuante certandum est. nunc 
 ergo respondeo nuptias a deo esse institutas et tunc, quando 
 dictum est: propterea relinquet homo patrem 
 suum et matrem suam et adhaerebit uxori 
 suae et erunt duo in carne una, et nunc, propter 
 quod scriptum est: a domino iungitur mulier uiro. 
 neque enim aliud fit etiam nunc quam illud, ut adhaereat 
 homo uxori suae et sint duo in carne una. de ipsis quippe 
 nuptiis, quae nunc fiunt, consultus est dominus a Iudaeis, 
 utrum liceret quacumque causa dimittere uxorem, et isto commemorato 
 testimonio legis adiunxit: quod ergo deus 
 coniunxit, homo non separet. hoc testimonium legis 
 adhibuit etiam apostolus Paulus, cum uiros moneret, ut ab eis 
 diligerentur uxores. absit ergo, ut in libro meo contra haec 
 testimonia diuina iste aliquid legerit; sed uel non intellegendo 
 uel magis calumniando in alium sensum conatur detorquere 
 quod legit. librum autem meum, contra quem se quattuor 
 libellis respondisse commemorat, post damnationem Pelagii 
 Caelestiique conscripsi. quod ideo dicendum putaui, quoniam 
 iste dicit \'ab inimicis suis in odium ueritatis dicta mea fuisse 
 suscepta\', ne ideo quisquam existimet propter hunc librum 
 meum inimicos gratiae Christi nonos hereticos fuisse damnatos. 
 in eo autem libro defensio est potius quam reprehensio 
 nuptiarum.

 .

Dicunt etiam, inquit, motum genitalium et commixtionem 
 coniugum a diabolo fuisse repertam et propterea eos qui nascuntur 
 innocentes reos esse et a diabolo fieri, non a deo, quia de hac 
 diabolica commixtione nascuntur. hoc autem sine aliqua ambiguitate 
 Manicheum est . immo sicut dicimus a deo nuptias institutas 
 propter ordinatam generationem filiorum, ita dicimus filiorum 
 gignendorum seminationem sine motu genitalium et sine commixtione 
 coniugum nec in paradiso, si filii gignerentur, esse 
 potuisse. sed utrum talis eorum motus atque commixtio fuisset, 
 si nemo peccasset, qualis nunc est cum pudenda libidine, hinc 
 est quaestio, de qua diligentius postea, si deus noluerit. disputabimus.

Quid tamen isti uelint, quid intendant, quo rem 
 perducere moliantur, adiuncta istius uerba declarant, ubi ait 
 nos dicere: propterea eos qui innocentes nascuntur reos esse et a 
 diabolo fieri, non a deo, quia de hac diabolica commixtione nascuntur 
 . cum itaque nos nec diabolicam dicamus coniugum commixtionem, 
 maxime fidelium, quae fit causa generandorum qui 
 postea regenerandi sunt filiorum, nec homines ullos a diabolo 
 fieri, sed a deo, in quantum homines sunt, et tamen etiam de 
 coniugibus fidelibus reos nasci. tamquam ex oliua oleastrum, 
 propter originale peccatum et propter hoc esse sub diabolo, 
 nisi renascantur in Christo, quoniam diabolus culpae auctor 
 est, non naturae, contra illi paruulos dicentes nullum trahere 
 originale peccatum et ideo non esse sub diabolo, quid efficere 
 laborant, nisi ut illa dei gratia euacuetur in paruulis, qua eruit

 

 
 
 
 n o s, sicut dicit apostolus, de potestate tenebrarum 
 et transtulit in regnum filii caritatis suae, 
 quando quidem paruulos negant esse in potestate tenebrarum 
 etiam ante domini liberatoris auxilium ita in eis laudantes opus creatoris, 
 ut misericordaim destruant redemptoris? quam nos quoniam 
 et in maioribus et in paruulis confitemur, \'hoc\' dicit \'sine aliqua 
 ambiguitate esse Manicheum\', cum sit antiquissimum catholicum, 
 unde nouum istorum dogma euertatur hereticum.

Dicunt, inquit, sanctos in uetere testamento non caruisse 
 peccatis, id est nec per emendationem a criminibus fuisse liberos, 
 sed in reatu a morte fuisse deprehensos . immo dicimus uel ante 
 legem uel tempore ueteris testamenti a peccatis fuisse liberatos non 
 uirtute propria, quia maledictus omnis qui spem 
 suam ponit in homine — et in hoc sine dubio maledicto sunt, 
 quos etiam psalmus diuinus notat: qui confidunt in uirtute 
 sua —, nec uetere testamento, quod in seruitutem generat, 
 quamuis certae dispensationis gratia diuinitus datum sit, nec ipsa 
 lege sancta et iusta et bona, ubi scriptum est: non concupisces, 
 quoniam non est data, quae posset uiuificare, sed praeuaricationis 
 gratia posita est, donec ueniret semen cui promissum est, 
 sed liberatos esse per sanguinem ipsius redemptoris, qui est unus 
 mediator dei et hominum homo Christus? Iesus. isti autem inimici 
 gratiae dei, quae data est pusillis et magnis per legum Christum 
 dominum nostrum, ideo dicunt antiquos homines dei perfectae fuisse

 

 
 
 
 iustitiae, nc Christi incarnatione, passione, resurrectione, cuius fide 
 salui facti sunt, credantur eguisse.

Apostolum etiam Paulum, inquit, uel omnes 
 apostolos dicunt semper inmoderata libidine fuisse pollutos . 
 quis hoc uel profanus? audeat dicere? sed nimirum iste 
 propterea sic calumniatur, quia contendunt id, quod dixit 
 apostolus: scio quia non habitat in me, hoc est 
 in carne mea, bonum; uelle enim adiacet 
 mihi, perficere autem bonum non inuenio, 
 et cetera talia non eum dixisse de se ipso, sed nescio cuius 
 alterius, qui illa pateretur, induxisse personam. propter quod loeus 
 ipsc* in eius epistula diligenter considerandus est et scrutandus, ne 
 in eius aliqua obscuritate delitiscat error istorum. quamuis ergo 
 latius hinc apostolus disputet magno diuturnoque conflictu gratiam 
 defendens aduersus eos, qui gloriabantur in lege, tamen ad rem 
 pertinentia pauca contingimus. unde ait: quia non iustificabitur 
 ex lege omnis caro coram ipso; per 
 legem enim cognitio peccati. nunc autem sine 
 lege iustitia dei manifestata est, testificata 
 per legem et prophetas, iustitia autem dei 
 per fidem Iesu Christi in omnes qui credunt. 
 non enim est distinctio; omnes enim peccauerunt 
 et egent gloriam dei iustificati gratis 
 per gratiam ipsius, per redemptionem, quae 
 est in Christo Iesu. et iterum: ubi est gloriatio? 
 exclusa est. per quam legem? factorum? non,

 

 

 

 

 
 
 
 sed per legem fidei. arbitramur enim iustificari 
 hominem per fidem sine operibus legis. 
 et iterum: non enim per legem promissio Abrahae 
 aut semini eius, ut heres esset mundi, sed per 
 iustitiam fidei. si enim qui per legem heredes 
 sunt, exinanita est fides et euacuata est promissio. 
 lex enim iram operatur; ubi enim non 
 est lex, nec praeuaricatio. et alio loco: lex autem 
 subintrauit, ut abundaret delictum; ubi autem 
 abundauit delictum, superabundauit 
 gratia. item alio loco: peccatum enim uobis non 
 dominabitur; non enim estis sub lege, sed sub 
 gratia. itemque alio loco: an ignoratis, fratres scientibus 
 enim legem loquor -, quia lex dominatur 
 homini in quantum tempus uiuit? mulier 
 enim sub uiro uiuo marito iuncta est legi; 
 s i autem mortuus fuerit uir eius, euacuata 
 est a lege uiri. et paulo post: itaque, fratres mei, 
 et uos mortui estis legi per corpus Christi, ut 
 sitis alterius, qui ex mortuis resurrexit, ut 
 fructificemus deo. cum enim essemus in 
 carne, passiones peccatorum, quae per legem 
 sunt, operabantur in membris nostris, ut 
 fructum ferrent morti; nunc uero euacuati 
 sumus a lege mortis, in qua detinebamur, ita 
 ut seruiamus in nouitate spiritus et non in 
 uetustate litterae. his atque huiusmodi contestationibus 
 doctor ille gentium satis euidenter ostendit legem non potuisse 
 auferre, sed potius auxisse peccatum, quod auferat gratia, quoniam

 

 
 
 
 lex iubere nouit, cui succumbit infirmitas, gratia iuuare, qua infunditur 
 caritas. nc quis enim propter haec testimonia uituperet legem 
 et malam esse contendat, uidit apostolus male intellegentibus quid 
 posset occurrere et eandem sibi ipse proposuit quaestionem: quid d 
 ergo dicemus? inquit. lex peccatum est? absit. 
 sed peccatum non cognoui nisi per legem. hoc 
 iam superius dixerat: per legem cognitio peccati; non 
 ergo ablatio, sed cognitio.

Hinc autem iam incipit, propter quod ista consideranda 
 suscepimus, introducere personam suam et tamquam de se ipso 
 loqui. ubi nolunt Pelagiani ipsum apostolum intellegi, sed quod 
 in se alium transfigurauerit, id est hominem sub lege adhuc positum, 
 nondum per gratiam liberatum. ubi quidem iam debent concedere, 
 quod in lege nemo iustificatur, sicut alibi idem 
 apostolus dicit, sed ad cognitionem peccati et ad ipsius legis praeuaricationem 
 ualere legem, ut cognito auctoque peccato per fidem 
 gratia requiratur. non autem timent ista de apostolo intellegi, 
 quae posset et de praeteritis suis dicere, sed ca quae sequuntur 
 timent. hic enim: concupiscentiam, inquit, nesciebam, 
 nisi lex diceret: non concupisces. occasione 
 autem accepta peccatum per mandatum operatum 
 est in me omnem concupiscentiam; sine 
 lege enim peccatum mortuum est. ego autem 
 uiuebam aliquando sine lege; adueniente autem 
 mandato peccatum reuixit, ego autem 
 mortuus sum. et inuentum est mihi mandat 
 u m, quod erat in uitam, hoc esse i n mortem.

 

 

 
 
 
 peccatum enim occasione accepta per mandatum 
 fefellit me per illud occidit. itaque 
 lex quidem sancta et mandatum sanctum et 
 iustum et bonum. quod ergo bonum est, mihi 
 factum est mors? absit! sed peccatum, ut appareat 
 peccatum, per bonum mihi operatum 
 est mortem, ut fiat super modum peccator 
 aut peccatum per mandatum. haec omnia, sicut dixi, 
 potest uideri apostolus de sua uita commemorasse praeterita, ut 
 illud, quod ait: ego autem uiuebam aliquando sine 
 lege, aetatem suam primam ab infantia ante rationales annos uoluerit 
 intellegi, quod autem adiunxit: adueniente autem 
 mandato peccatum reuixit, ego autem mortuus 
 sum, iam se praecepti capacem, sed non efficacem et ideo 
 praeuaricatorem legis ostenderet.

Nec moueat quod ad Philippenses scripsit, secundum 
 iustitiam, quae in lege est, quod fuerit sine querella. potuit enim 
 esse intus in affectionibus prauis praeuaricator legis et tamen conspicua 
 opera legis inplere uel timore hominum uel ipsius dei, sed 
 poenae formidine, non dilectione et delectatione iustitiae. aliud 
 est enim uoluntate benefaciendi benefacere, aliud autem ad malefaciendum 
 sic uoluntate inclinari, ut etiam faceret, si hoc posset 
 inpune permitti. nam sic profecto in ipsa intus uoluntate peccat, 
 qui non uoluntate, sed timore non peccat. in quibus interioribus 
 suis talem se fuisse sciens apostolus ante gratiam dei, quae data 
 est per legum Christum dominum nostrum, alibi hoc apertissime 
 confitetur. scribens quippe ad Ephesios: et uos, inquit, cum 
 essetis mortui delictis et peccatis uestris,

 

 
 
 
 in quibus aliquando ambulastis secundum 
 sacculum mundi huius, secundum principem 
 potestatis aeris, spiritus eius, qui nunc operatur 
 in filiis diffidentiae, in quibus et nos 
 omnes aliquando conuersati sumus in desideriis 
 carnis nostrae facientes uoluntatem 
 carnis et affectionum, et eramus 
 naturaliter filii irae sicut et ceteri; deus 
 autem, qui diues est in misericordia, 
 propter multam dilectionem, qua dilexit 
 nos, et cum essemus mortui peccatis conuiuificauit 
 nos Christo, cuius gratia sumus 
 salui facti. rursus ad Titum: fuimus enim et 
 11 o s, inquit, stulti aliquando et increduli, errantes, 
 seruientes desideriis et uoluptatibus 
 uariis, in malitia et inuidia agentes, abominabiles, 
 inuicem odio habentes. talis Saulus fuit, 
 quando secundum iustitiam, quae in lege est, sine querella fuisse 
 se dicit. nam quia non post hanc abominabilem uitam, ut esset 
 sine querella, in lege profecerat moresque mutauerat, euidenter in his 
 quae sequuntur ostendit, quando quidem mutatum se non dicit 
 ab his malis nisi per gratiam saluatoris; adiungens enim hoc ipsum 
 etiam hic sicut ad Ephesios ait: cum autem benignitas 
 et humanitas inluxit saluatoris dei nostri, 
 non ex operibus iustitiae, quae nos fecimus,

 

 
 
 
 sed secundum suam misericordiam saluos 
 nos fecit per lauacrum regenerationis et renouationis 
 spiritus sancti, quem ditissime 
 effudit super nos per Iesum Christum saluatorem 
 nostrum, ut iustificati ipsius gratia 
 heredes efficiamur secundum spem uitae 
 aeternae.

Quod autem ait in hoc epistulae loco ad Romanos: p e peccatum, 
 ut appareat peccatum, per bonum mihi 
 operatum est mortem, congruit superioribus ubi dixit: 
 sed peccatum non eognoui nisi per legem; 
 nam concupiscentiam nesciebam, nisi lex 
 diceret : non concupisces, et superius: per legem 
 cognitio peccati; hoc enim et hic dixit: ut appareat 
 peccatum, ut illud, quod dixerat: sine lege enim peccatum 
 mortuum est, non intellegamus nisi, tamquam non 
 sit, \'latet, non apparet, penitus ignoratur\', tamquam in nescio quibus 
 ignorantiae tenebris sit sepultum. et quod ait: ego autem 
 uiuebam aliquando sine lege, quid ait nisi \'uiuere 
 mihi uidebar\'? et quod adiunxit: ad ueniente autem 
 mandato peccatum reuixit, quid est aliud quam 
 \'eminuit et apparuit\' ? nec tamen ait \'uixit\', sed \'reuixit\'. uixerat 
 enim aliquando in paradiso, quando contra datum praeceptum 
 satis apparebat admissum; cum autem a nascentibus trahitur, 
 tamquam mortuum sit, latet, donec repugnans iustitiae malum 
 eius prohibitione sentiatur, cum aliud iubetur atque adprobatur, 
 aliud delectat atque dominatur; tunc peccatum quodammodo in

 

 
 
 
 notitia nati hominis reuiueseit, quod in notitia primum facti 
 hominis aliquando iam uixerat.

Sed quod sequitur non ita expeditum est, quomodo de 
 Paulo possit intellegi. scimus enim, inquit, quia lex spiritalis 
 est; ego autem carnalis sum. non ait \'fui\', sed 
 \'sum\'. numquid ergo apostolus, cum haec scriberet, carnalis fuit? 
 an secundum corpus hoc dicit? adhuc enim erat in corpore mortis 
 huius nondum facto, quod alibi dicit: seminatur corpus 
 animale, surgit corpus spiritale. tune enim extoto se, 
 id est ex utraque parte, qua constat, spiritalis homo erit, quando 
 spiritale etiam corpus erit. neque enim absurdum est, ut sit in illa 
 uita etiam caro spiritalis, si potuit esse in hac uita in his, qui adhuc 
 carnalia sapiunt, etiam spiritus ipse carnalis. sic ergo ideo dixit: 
 ego autem carnalis sum, quia nondum spiritale corpus 
 habebat apostolus, sicut posset dicere: \'ego autem mortalis sum\'; 
 quod utique non nisi secundum corpus intellegeretur dixisse, quod 
 nondum fuerat inmortalitateuestitum. item quod adiunxit: uenundatus 
 sub peccato, ne quisquam eum nondum redemptum 
 Christi sanguine existimet, etiam hoc secundum illud potest intellegi, 
 quod ait: et nos primitias habentes spiritus et 
 ipsi in nobismet ipsis ingemescimus adoptionem 
 expectantes, redemptionem corporis 
 nostri. si enim secundum hoc se dicit uenundatum sub peccato, 
 quod adhuc non est redemptum a corruptione corpus eius, uel uenundatum 
 aliquando in prima transgressione praecepti, ut haberet 
 corpus corruptibile quod adgrauat animam, quid prohibet hic 
 apostolum intellegi de se ipso dicere, quod ita dicit, ut etiam in ipso

 

 
 
 
 possit intellegi, etiamsi in sua persona non sc solum, sed omnes accipi 
 uelit, qui se nouerunt spiritali dilectione cum carnis affectione sine 
 consensione confligere?

An forte metuimus ea quae sequuntur: quod enim 
 operor, ignoro; non enim quoduolo, hocago, sed 
 quod odi, illud facio, ne forte ex his uerbis quispiam consentire 
 carnis concupiscentiae ad opera mala sanctum apostolum 
 suspicetur? sed considerandum est quod adiungit: si autem 
 quod nolo hoc facio, consentio legi quoniam bona. 
 magis enim se dicit legi consentire quam carnis concupiscentiae — 
 hanc enim peccati nomine appellat —; facere ergo se dixit et operari 
 non affectu consentiendi et inplendi, sed ipso motu concupiscendi. 
 \'hinc ergo\', inquit,\'consentio legi quoniam bona est: 
 consentio, quia nolo quod non uult\'. deinde dicit: nunc 
 autem iam non ego operor illud, sed id quod 
 habitat in me peccatum. quid est \'nunc autem\' nisi 
 \'iam nunc sub gratia, quae liberauit delectationem uoluntatis a consensione 
 cupiditatis\'? non enim melius intellegitur: non ego 
 operor, nisi quia non consentit exhibere membra sua arma iniquitatis 
 peccato. nam si et concupiscit et consentit et agit, quomodo 
 non ipse illud operatur, etiamsi se operari doleat et uinci grauiter 
 ingemescat?

Iam illud quod sequitur nonne unde loquatur apertissime 
 ostendit ? scio enim quia non habitatinme, hocest 
 in carne mea, bonum. si enim non exponeret adiungendo: 
 hoc estin carne mea, aliter fortasse acciperetur quod dixit: 
 in me. ac per hoc uersat hoc idem repetens et inculans: u e 11 e

 

 
 
 
 enimadiacetmihi, perficere autem bonum non. 
 hoc est enim perficere bonum, ut nec concupiscat homo; inperfectum 
 est autem bonum, quando concupiscit, etiam si concupiscentiae 
 non consentit ad malum. non enim quod uolo 
 facio bonum, inquit, sed quod nolo malum, hoc ago. 
 si autem quod nolo ego hoc facio, iam non ego 
 operor illud, sed quod habitat in me peccatu 111. 
 id repetiuit inculcans et tamquam tardissimos de somno excitans: 
 inuenio ergo legem, inquit, mihi uolenti facere 
 bonum, quoniam mihi malum adiacet. illa ergo 
 bonum est uolenti facere, adiacet autem malum ex concupiscentia, 
 cui non consentit qui dicit: iam non ego operor illud.

Apertius autem quod sequitur utrumque declarat: c o ndelector 
 enim legi dei secundum interiorem 
 hominem, uideo autem aliam legem in membris 
 meis repugnantem legi mentis meae et eaptiuantem 
 me in lege peccati, quae est in membris 
 meis. sed quod dixit \'captiuantem me\', potest mouere, si nulla 
 consensio est. unde propter ista tria, duo scilicet, de quibus iam 
 disputauimus, quod ait: ego au tem carnal is su m, et: u enundatus 
 sub peccato, et hoc tertium: captiuantem 
 in lege peccati, quaeest in membris meis, 
 potest uideri apostolus tum describere, qui sub lege adhuc uiuit, 
 nondum sub gratia. sed sicut illa duo exposuimus propter carnem 
 adhuc corruptibilem dicta, sic et hoc potest intellegi, ut \'captiuantem 
 me\' dixerit \'carne\', non mente, \'motione\', non

 

 
 
 
 consensione et ideo \'captiuantem me\', quia et in ipsa carne non est 
 aliena natura, sed nostra. sicut ergo exposuit ipse quid dixerit: 
 scio enim quianon habitat in me, hocestin carne 
 mea, bonum, sic etiam ex illius expositione hunc locum debemus 
 accipere, tamquam dixerit: captiuantem me — hoc est \'carnem 
 meam\' — lege peccati. quae est in membris meis.

Deinde subiungit propter quod dicta sunt omnia: miser 
 ego homo! quis me liberabit de corpore mortis 
 huius? gratia dei per Iesum Christum dominum 
 nostrum, atque inde concludit: igitur ipse ego 
 menteseruio legidei, carne autem legipeccati, 
 carne scilicet legi peccati concupiscendo, mente autem legi dei 
 eidem concupiscentiae non consentiendo. nulla ergo condemnatio 
 est nunc his, qui suntinChristoIesu. 
 non enim damnatur, nisi qui concupiscentiae carnis consentit ad 
 malum. lex enim spiritus uitae in Christo Icsu 
 liberauit te a lege peccati et mortis, ne scilicet consensionem 
 tuam concupiscentia sibi uindicet carnis. et ea quae sequuntur 
 eundem sensum magis magisque demonstrant; sed adhibendus 
 est modus.

Visum autem aliquando etiam mihi fuerat \'hominem sub 
 lege\' isto apostoli sermone describi sed uim mihi postea ista uerba 
 fecerunt, quod ait: nunc autem iam non ego operor illud.

 

 
 
 
 ad hoc enim pertinet quod ait et postea: nulla ergo condemnatio 
 est nunc his, qui sunt in Christo Iesu, et 
 quia non uideo quomodo diceret homo sub lege: condelector 
 legi dei secundum interiorem hominem, cum ipsa 
 delectatio boniqua etiam non consentit ad malum non timore poenae, 
 sed amore iustitiae — hoc est enim condelectari — non nisi gratiae 
 deputanda sit.

Nam et illud ubi ait: quis me liberabit de corporemortis 
 huius? quis neget apostolum, cum haec diceret, 
 adhuc fuisse in corpore mortis huius? a quo utique impii non 
 liberantur, quibus eadem corpora ad tormenta aeterna redduntur. 
 liberari ergo est a corpore mortis huius omni sanato languore concupiscentiae 
 carnis non ad poenam corpus recipere, sed ad gloriam. 
 huic loco et illud satis consonat: etiam etnos ipsi primitias 
 habentes spiritus et i psi in nobismet ipsis 
 ingemescimus adoptionem expectantes, redemptionem 
 corporis nostri. nimirum enim gemitu 
 isto ingemescimus, in quo dicimus: miserego homo! quis 
 me liberabit de corpore mortis huius? illud etiam 
 ubi ait: quod enim operor, ignoro, quid est aliud quam 
 \'nolo\', non adprobo\',\'non consentio\', \'non facio\'? alioquin contrarium 
 est his, quae superius dixit: perlegem cognitio peccati, 
 et : peccatum non cognouinissper legem, et: peccatum, 
 ut appareat peccatum, per bonum mihi 
 operatum est mortem. quomodo enim peccatum per legem 
 cognouit, quod ignorat? quomodo apparet peccatum, quod

 

 
 
 
 ignoratur? sic ergo dictum est \'ignoro\' \'non facio\', quia nulla consensione 
 id ego ipse committo, quomodo dicturus est dominus impiis: 
 nonouiuos, quem procul dubio latere nihil potest, et sicut 
 dictum est: eum qui non nouerat peccatum, quod est 
 \'uon fecerat\'; neque enim non nouerat quod arguebat.

His atque huiusmodi in ista scripturae apostolicae circumstantia 
 diligenter consideratis recte intellegitur apostolus non quidem 
 se solum in sua persona, uerum alios etiam sub gratia constitutos 
 significasse, sed secum nondum in illa constitutos pace perfecta, in 
 qua absorbebitur mors in uictoriam. de qua post dicit: siautem 
 Christus in uobis, corpus quidem mortuum est 
 propter peccatum. spiritus autem uita estpropter 
 iustitiam. si ergo spiritus eius, qui suscitauit Iesum 
 ex mortuis, habitat in uobis, qui suscitauit 
 Christum Iesum a mortuis uiuificabit 
 et mortalia corpora uestra per habitantem 
 spiritum eius in uobis. uiuificatis igitur mortalibus corporibus 
 nostris non solum ad peccandum consensio nulla erit, sed 
 nec ipsa cui non consentiatur carnis concupiscentia remanebit. quam 
 spiritui resistentem non habere in carne mortali ille tantum homo 
 potuit, qui non per ipsam ad homines uenit. et ideo apostolos, quia 
 homines erant et corpus, quod corrumpitur et adgrauat animam, in 
 huius uitae mortalitate portabant, absit ut dicamus, sicut iste 
 calumniatur, semper inmoderata libidine fuisse pollutos, sed dicimus 
 a consensione prauarum libidinum liberos, de concupiscentia

 

 
 
 
 tamen carnis, quam moderando frenabant, tanta humilitate et 
 pietate gemuisse, ut optarent eam non habere potius quam domare.

Proinde iste quod addidit dicere nos \'Christum et a 
 peccatis liberum non fuisse, sed carnis necessitate mentitum et aliis 
 maculatum fuisse delictis\', uiderit a quibus audierit uel in quorum 
 litteris legerit; quod quidem fortasse non intellexit et in sensus 
 calumniosos malitia fallente conucrtit.

Dicunt etiam, inquit, baptisma non dare omnem indulgentiam 
 peccatorum nec auferre crimina, sed rarare, ut omnium peccatorum 
 radices in mala carne teneantur . quis hoc aduersus Pelagianos 
 nisi infidelis adfirmet ? dicimus ergo baptisma dare omnium 
 indulgentiam peccatorum et auferre crimina, non rarare 
 nec ut omnium peccatorum radices in mala carne teneantur 
 quasi rasorum in capite capillorum, unde crescant iterum, resecanda 
 peccata . nam et istam similitudinem comperi suae illos adhibere 
 calumniae, tamquam hoc nos sentiamus atque dicamus.

Sed de ista concupiscentia carnis falli eos credo uel fallere, 
 cum qua necesse est ut etiam baptizatus — et hoc si diligentissime 
 proficit et spiritu dei agitur — pia mente confligat. sed haec etiamsi 
 uocatur peccatum, non utique quia peccatum est, sed quia peccato 
 facta est, sic uocatur, sicut scriptura manus cuiusque dicitur, quod 
 manus eam fecerit. peccata autem sunt, quae secundum carnis concupiscentiam 
 uel ignorantiam inlicite fiunt, dicuntur, cogitantur; quae 
 transacta etiam reos tenent, si non remittantur. et ista ipsa carnis 
 concupiscentia in baptismo sic dimittitur, ut, quamuis tracta sit a 
 nascentibus, nihil noceat renascentibus. cx quibus tamen, si filios

 

 
 
 
 carnaliter gignunt, rursus trahitur rursusquc est nocitura nascentibus, 
 nisi eadem forma renascentibus remittatur et insit nihil obfutura 
 uitae futurae, quoniam reatus eius generatione tractus regeneratione 
 dimissus est, et ideo iam non sit peccatum, sed hoc uocetur, 
 siue quod peccato facta sit siue quod peccandi delectatione moueatur, 
 etsi ei uincente delectatione iustitiae non consentiatur. nec 
 propter ipsam, cuius iam reatus lauacro regenerationis absumptus 
 est, dicunt in oratione baptizati: dimitte nobis debita 
 nostra, sicut et nos dimittimus debitoribus 
 nostris, sed propter peccata, quae fiunt, siue in eius consensionibus, 
 cum ab eo quodlibet uincitur quod placet, siue cum per ignorantiam 
 malum quasi bonum placet. fiunt autem siue operando siue 
 loquendo siue, quod facillimum atque celerrimum est, cogitando. 
 a quibus omnibus quis etiam fidelium gloriabitur castum se habere 
 cor aut quis gloriabitur mundum se esse a peccato? illud sane, quod 
 in oratione sequitur, propter ipsam dicitur: ne nos inferas in 
 temptationem, sedliberanos amalo. unusquisque 
 enim, sicut scriptum est, temptatur a concupiscentia 
 sua abstractus et inlectus; dein concupiscentia 
 cum conceperit, parit peccatum.

Hi omnes concupiscentiae partus et ipsius concupiscentiae 
 reatus antiquus baptismatis ablutione dimissi sunt; et quidquid 
 nunc parit ista concupiscentia, si non sint illi partus, qui non

 

 
 
 
 solum peccata., uerum etiam crimina nuncupantur, pacto illo cotidianae 
 orationis, ubi dicimus: dimitte sicut dimittimus, 
 et elemosynarum sinceritate mundantur. neque enim quisque sic 
 desipit, ut dicat ad baptizatos dominicum illud non pertinere 
 praeceptum: dimittite et dimittetur uobis; date 
 et dabituroubis. nullus autem in ecclesia recte posset ordinari 
 minister, si dixisset apostolus: \'si quis sine peccato\',ubi ait: siquis 
 sin e crimine est, aut si dixisset: \'nullum peccatum habentes\', 
 ubi ait: nullum crimen habentes. multi quippe baptizati 
 fideles sunt sine crimine; sine peccato autem in hae uita neminem 
 dixerim, quantalibet Pelagiani, quia haec dicimus, aduersus nos 
 inflentur et disrumpantur insania, non quia peccati aliquid remanet, 
 quod in baptismate non remittatur, sed quia nobis in huius uitae 
 infirmitate manentibus cotidie fieri non quiescunt, quae fideliter 
 orantibus et misericorditer operantibus cotidie remittantur. haec 
 est fidei catholicae sanitas, quam sanctus ubique seminat spiritus, 
 non prauitatis hereticae uanitas et praesumptio spiritus.

Iam de cetero itaque uideamus, quemadmodum, posteaquam 
 nobis calumniose putauit obicienda quae credimus et fingenda 
 quae non credimus, suam ipse uel Pelagianorum fidem profiteatur. 
 contra haec, inquit, nos cotidie disputamus et ideo nolumus 
 praeuaricatoribus adhibere consensum, quia nos dicimus liberum 
 arbitrium in omnibus esse naturaliter necAdae peccato perire potuisse, 

 

 
 
 
 quod omnium scripturarum auctoritate firmatur . haec si quemadmodum 
 oportet non contra dei gratiam diceretis, non consensum 
 praeuaricatoribus adhiberetis, sed uestrum sensum corrigeretis. 
 hinc autem quantum potuimus et quantum sufficere uisum est 
 superius disputauimus.

Dicimus, inquit, has, quae nunc aguntur in orbe terrarum, 
 a deo nuptias institutas nec reos esse coniuges, sed fornicatores et 
 adulteros condemnandos . hoc uerum est et catholicum; sed quod 
 uos hinc uultis efficere, ut de commixtione maseuli et feminae nihil 
 peccati nascentes trahant, quod lauacro regenerationis expietur, 
 hoc falsum est et hereticum.

Malum, inquit, genitalium, id est ipsam uirilitatem, sine qua 
 non potest esse commixtio, a deo dicimus institutam . ad hoc respondemus 
 motum genitalium et, ut uerbo eius utar, uirilitatem, 
 sine qua non potest esse commixtio, deus sic instituit, ut nihil haberet 
 pudendum. non enim fas fuit ut eius erubesceret creatura de sui 
 opere creatoris; sed inoboedientia membrorum supplicio iusto 
 primis hominibus inoboedientibus reddita est, de qua erubuerunt, 
 quando foliis ficulneis pudenda texerunt, quae prius pudenda non 
 fuerunt.

Neque enim sibi tunicas, ut totum corpus tegerent 
 post peccatum, sed succinctoria consuerunt, quae nonnulli interpretes 
 nostri minus diligenter \'tegmina\' interpretati sunt. quod 
 quidem uerum est; sed generale nomen est tegmen, quo indumentum 
 et operimentum omne possit intellegi. et ideo debuit ambiguitas 
 euitari, ut quemadmodum graecus πεζμβτα posuit, quibus non

 

 
 
 
 teguntur nisi pudendae corporis partes, sic et latinus aut ipsum 
 graecum poneret, quia et ipso iam consuetudo utitur pro latino, uel 
 sicut quidam \'sueeinetoria\' uel sicut alii melius \'campestria\' nominarunt. 
 ex illo quippe hoc nomen est, quod pudenda iuuenes 
 tegebant antiquo more romano, quando nudi exercebantur 
 in campo; unde campestrati appellantur hodicque qui eadem 
 membra cingendo cooperiunt. quamquam si ea, quibus peccatum 
 est, tegenda fuerant post peccatum, ne tunicis quidem indui 
 debuerunt, sed manum et os tegere, quia sumendo et uescendo 
 peccauerunt. quid sibi ergo uult, quod accepto prohibito cibo, cum 
 fuisset praecepti facta transgressio, in illa membra aspectus intenditur? 
 quae ibi nouitas ignota sentitur et se conpellit aduerti ? 
 quod apertione significatur oculorum. neque enim eis, uel quando 
 ille nomina pecoribus et uolucribus inponebat uel quando illa pulchrum 
 lignum uidit et bonum, oculi non patebant, sed aperti, hoc 
 est intenti ad intuendum, facti sunt; sicut scriptum est de Agar 
 ancilla Sarrae, quod aperuit oculos suos et uidit puteum, quos clausos 
 utique non habebat. ut ergo nuditatis suae, quam cotidie profecto 
 intuebantur nec confundebantur, eos subito sic puderet, ut membra 
 illa iam ferre nuda non possent, sed statim operire curarent, nonne 
 et ille in motu aperto et illa in occulto contra suae uoluntatis arbitrium 
 inoboedientia illa membra senserunt, quibus utique nutu 
 uoluntario sicut ceteris dominari debuerunt? quod merito passi

 

 

 

 
 
 
 sunt, quia et ipsi oboedientes suo domino non fuerunt. erubuerunt 
 ergo ita se creatori suo non exhibuisse seruitium, ut in eis membris, 
 ex quibus essent filii procreandi, mererentur amittere dominatum.

Hoc pudoris genus, haec erubescendi necessitas certe cum 
 omni homine nascitur et ipsis quodammodo naturae legibus inperatur, 
 ut in hac re uerecundentur etiam ipsa pudica coniugia nec 
 quisquam tam male turpiterque proficiat, ut, quia cognouit deum 
 esse conditorem naturae auctoremque nuptiarum, ideo etiam 
 miscendus uxori, si quis eum uideat, non de his motibus erubescat 
 quaeratque secretum, ubi non solum alienorum, uerum etiam suorum 
 omnium possit uitare conspectum. itaque sua culpa sibi accidens 
 malum natura humana permittatur agnoscere, ne cogatur aut, 
 quod est inpudentissimum, de his suis motibus non erubescere aut, 
 quod est ingratissimum, de sui creatoris operibus erubescere. quo 
 tamen malo propter bonum generationis filiorum bene utuntur 
 pudica coniugia; solius autem carnalis uoluptatis causa libidini 
 consentire peccatum est, quamuis coniugatis secundum ueniam 
 concedatur.

Sed constituite, Pelagiani, seruata honestate ac 
 fecunditate nuptiarum, si nemo peccasset, qualem uelitis in paradiso 
 uitam illorum hominum cogitare et unum de his quattuor rebus 
 eligite. procul dubio enim aut quotienscumque libuisset, totiens. 
 concubuissent; aut frenarent libidinem, quando concubitus necessarius 
 non fuisset; aut tunc ad nutum uoluntatis libido consurgeret, 
 quando esse concubitum necessarium casta prudentia 
 praesensisset; aut nulla ibi omnino existente libidine ut cetera

 

 
 
 
 membra quaeque ad opera sua sic ad opus proprium etiam 
 genitalia iussis uolentium sine ulla difficultate seruissent. horum 
 quattuor quod uultis eligite. sed puto, quod duo priora 
 respuetis, ubi libidini aut seruitur aut repugnatur. namque illud 
 primum tam praeclara honestas, hoc autem secundum tum magna 
 felicitas non uult. absit enim, ut tantae illius beatitudinis decus aut 
 praecedentem semper sequendo libidinem ageret turpissimam seruitutem 
 aut ei resistendo non haberet plenissimam pacem. absit, 
 inquam, ut carnis concupiscentiam non oportune ad generandum, 
 sed inordinata commotione surgentem aut illi menti placeret consentiendo 
 satiare aut illi quieti necesse esset dissentiendo cohibere.

Duarum uero reliquarum quamlibet elegeritis, non est aduersus 
 uos ulla contentione laborandum. etsi enim quartam nolueritis 
 eligere, ubi est omnium oboedientium membrorum sine ulla 
 libidine summa tranquillitas, quoniam iam uos ci fecit uestrarum 
 disputationum inpetus inimicos, illud uobis saltem placebit, quod 
 tertio loco posuimus, ut illa carnalis concupiscentia, cuius motus 
 ad postremam, quae uos multum delectat, peruenit uoluptatem, 
 numquam in paradiso, nisi cum ad gignendum esset necessaria, ad 
 nutum uoluntatis exsurgeret. hanc si placet uobis in paradiso collocare 
 et per talem concupiscentiam carnis, quae nec praeueniret nec 
 tardaret nec excederet imperium uoluntatis, uobis uidetur in illa felicitate 
 filios potuisse generari non repugnamus. ad hoc enim, quod 
 agimus, sufficit nobis, quia nunc talis in hominibus non est, 
 qualem in illius felicitatis loco esse potuisse conceditis. qualis quippe

 

 
 
 
 nunc sit, profecto omnium sensus mortalium etsi cum uerecundia 
 confitetur, quia et castos etiam nolentes eamque temperantia 
 castigantes inquietudine inordinata inportunaque sollicitat et 
 plerumque sese uolentibus subtrahit, nolentibus ingerit. ut nihil 
 aliud inoboedientia sua quam illius priscae inoboedientiae poenam 
 se esse testetur. unde merito de illa et tunc primi homines, quando 
 pudenda texerunt, et nunc qui se utcumque hominem esse considerat, 
 omnis pudens inpudensque confunditur, absit ut de opere dei, sed 
 de poena primi ueterisque peccati. uerum uos non pro religiosa ratione, 
 sed pro animosa contentione nec pro humano pudore, sed pro 
 uestro furore, ne uel ipsa concupiscentia carnis uitiata credatur et 
 ex ea trahi originale peccatum, talem prorsus, qualis nunc est, in 
 paradisum conamini disputando reuocare eamque illic esse potuisse 
 contendere, quam uel] semper sequeretur inhonesta consensio uel aliquando 
 coherceret miseranda dissensio. nos autem non multum 
 curamus quid uos de illa sentire delectet. quidquid tamen hominum 
 per illam nascitur, si non renascatur, sine dubitatione damnatur 
 et necesse est esse sub diabolo, si non inde liberetur a Christo.

Homines, inquit, dei opus esse defendimus nec ex 
 illius potentia uel in malum uel in bonum inuitum aliquem cogi, sed 
 propria uoluntate aut bonum facere aut malum, in bono uero opere a 
 dei gratia semper adiuuari, in malum uero diaboli suggestionibus incitari 
 . ad haec respondemus homines esse opus dei, in quantum homines 
 sunt, sed sub diabolo esse, in quantum peccatores sunt, nisi 
 eruantur inde per eum, qui non ob aliud factus est inter deum et

 

 
 
 
 homines mediator, nisi quia ex hominibus non potuit esse peccator, 
 nec ex dei potentia uel in malum uel in bonum inuitum aliquem cogi, 
 sed deo deserente pro meritis ire in malum et deo adiuuante sine 
 meritis conuerti ad bonum. non enim est homo bonus, si nolit, sed 
 gratia dei etiam ad hoc adiuuatur ut uelit, quoniam non inaniter 
 scriptum est: deus est enim qui operatur in uobis 
 et uelle et operari probona uoluntate et: praeparatur 
 uoluntas adomino.

Vos autem in bono opere sic putatis adiuuari hominem 
 gratia dei, ut in excitanda eius ad ipsum bonum opus uoluntate 
 nihil eam credatis operari. quod satis ipsa tua uerba declarant. cur 
 enim non dixisti hominem dei gratia in bonum opus excitari, sicut 
 dixisti: in malum diaboli suggestionibus incitari, sed aisti: in bono 
 opere a dei gratia semper adiuuari ? tamquam sua uoluntate, nulla 
 dei gratia bonum opus a lgressus in ipso iam opere diuinitus adiuuetur, 
 pro meritis uidelicct uoluntatis bonae, ut reddatur debita 
 gratia, non donetur indebita ac sic gratia iam non sit gratia, sed 
 sit illud, quod Pelagius in iudicio Palestino ficto corde damnauit, 
 \'gratiam dei secundum merita nostra dari\'. dic mihi, obsecro, quid 
 boni Paulus adhuc Saulus uolebat ac non potius magna mala, quando 
 spirans eaedem pergebat ad uastandos horrenda mentis caecitate 
 ac furore Christianos? quibus meritis bonae uoluntatis deus illum 
 ab his malis ad bona mirabili et repentina uocatione conuertit ? quid 
 ego dicam, quibus meritis, cum ipse clamet: non exoperibus 
 iustitiae quae nosfecimus, sed secundum suam 
 misericordiam saluos nosfecit ? quid illud, quod iam 
 commemoraui dixisse dominum: nemo potest uenire ad

 

 
 
 
 m e — quod intellegitur \'credere in me\' -, nisi ei datum fuerit 
 a patre meo? utrum iam uolenti credere pro meritis bonae 
 uoluntatis hoc datur an potius, ut credat, ipsa uoluntas, sicut Sauli, 
 desuper excitatur, etiam si tam sit auersus a fide, ut credentes 
 etiam persequatur? ut quid enim nobis dominus praecipit, ut oremus 
 pro eis qui nos persequuntur ? numquid hoc oramus, ut eis pro 
 bona eorum uoluntate gratia dei retribuatur ac non potius ut mala 
 in bonum uoluntatis ipsa mutetur? sicut credimus tunc a sanctis, 
 quos persequebatur, non inaniter oratum esse pro Saulo, ut ad 
 fidem, quam uastabat, uoluntas eius conuerteretur. et illius 
 quidem conuersio desuper facta manifesto etiam miraculo apparuit; 
 quam multi inimici Christi cotidie subito dei occulta gratia trahuntur 
 ad Christum! quod uerbum si non ex euangelio posuissem, quanta 
 de me propter hoc iste dixisset, cum etiam nunc obluctetur non 
 mihi, sed illi qui clamat: nemo potest uenire ad me, nisi 
 pater, qui misit me, traxerit eum! non enim ait 
 \'duxerit\', ut illic aliquo modo intellegamus praecedere uoluntatem. 
 quis trahitur, si iam uolebat ? et tamen nemo uenit, nisi uelit. trahitur 
 ergo miris modis, ut uelit, ab illo, qui nouit intus in ipsis hominum 
 cordibus operari, non ut homines, quod fieri non potest, nolentes 
 credant, sed ut uolentes ex nolentibus fiant.

Hoc uerum esse non coniectura suspicamur humana, 
 sed euidentissima diuinarum scripturarum auctoritate dinoscimus. 
 legitur in Paralipomenon libris: etquidem in Iudafacta

 

 
 
 
 est manus (1 c i, u t daret illis cor unum, ut facerent 
 praeceptum regis et principum in uerbo domini. 
 item per Hiezechielem prophetam dominus dicit: dabo 
 eis cor aliud et spiritum nouum dabo eis et 
 euellam coreorum la pideum de carneeorum et 
 dabo eis cor carneum, ut in praeceptis meis 
 ambulent et iustificationes meas obseruent 
 et faciant eas. quid est autem, quod Hester illa regina orat et 
 dicit: da sermonem concinnum in os meum 
 et uerba mea clarifica in conspectu leonis et 
 conuerte cor eius in odium inpugnantis nos? 
 ut quid ista in oratione dicit deo, si non operatur deus in cordibus 
 hominum uoluntatem? sed forte hoc mulier insipienter orauit. 
 uideamus ergo, utrum inaniter praemissus fuerit orantis affectus 
 et consecutus non fuerit exaudientis effectus. ecce ingreditur ad 
 regem — ne multa dicamus — et quia non ordine suo ingrediebatur 
 magna necessitate conpulsa, intuitus est eam, sicut scriptum est, 
 uelut taurus in inpetu indignationis suae. et timuit regina et 
 conuersus est color eius per dissolutionem et inclinauit se 
 super caput delicatae suae, quae praecedebat eam. et conuertit 
 deus et transtulit indignationem eius in lenitatem. iam 
 sequentia commemorare quid opus est, ubi deum conpleuisse 
 quod illa rogauerat diuina scriptura testatur operando in corde 
 regis quid aliud quam uoluntatem, qua iussit et factum est 
 quod ab eo regina poposcerat? quam deus iam, ut fieret, exaudierat, 
 qui cor regis, antequam mulieris sermonem poscentis audisset, 
 occultissima et efficacissima potestate conuertit et transtulit ab

 

 
 
 
 indignatione ad lenitatem, hoc est a uoluntate laedendi ad uoluntatem 
 fauendi, secundum illud apostoli: deus operatur in 
 uobis et uelle. numquid homines dei qui haec scripserunt, 
 immo ipse spiritus dei, quo auctore per eos ista conscripta sunt, 
 oppugnauit hominis liberum arbitrium? absit, sed omnipotentis 
 in omnibus et iudicium iustissimum et auxilium misericordissimum 
 commendauit. sufficit enim scire homini, quod non est iniquitas 
 apud deum. iam quomodo ista dispenset faciens alia secundum 
 meritum uasa irae, alia secundum gratiam uasa misericordiae, quis 
 cognouit sensum domini? aut quis consiliarius 
 eius fuit? si ergo ad honorem gratiae pertinemus, non 
 simus ingrati tribuendo nobis quod accepimus. quid enim habemus, 
 quod non accepimus?

Dicimus, inquit, sanctos ueteris testamenti perfecta 
 hinc iustitia ad aeternam transisse uitam, id est studio uirtutis ab 
 omnibus recessisse peccatis, quia et illi, quos legimus aliquid peccasse, 
 postea tamen eos emendasse cognouimus . quantaelibet fuisse 
 uirtutis antiquos praedicet iustos, non eos saluos fecit nisi fides 
 mediatoris, qui in remissionem peccatorum sanguinem fudit. ipsorum 
 enim uox est: credidi, propter quod locutus 
 s u m. unde ait et apostolus Paulus: habentes autem eundem 
 spiritum fidei, secundum quod scriptum 
 est: credidi, propter quod locutus sum, et nos 
 credimus, propter quod et loquimur. quid est \'eundem 
 spiritum\', nisi quem iusti quoque illi habuerunt, qui ista

 

 
 
 
 dixerunt? dicit etiam apostolus Petrus: quid uultis iugum 
 inponere gentibus, quod neque nos potuimus 
 portare neque patres nostri ? sed per gratiam 
 domini Iesu Christi credimus salui fieri quema 
 d 111 o d u in et illi. hoc uos non uultis. inimici huic g-ratiae, 
 ut eadem gratia Iesu Christi salui facti credantur antiqui, sed distribuitis 
 tempora secundum Pelagium, in cuius libris hoc legitur, 
 et ante legem dicitis saluos factos esse natura, deinde per legem, 
 postremo per Christum, quasi hominibus duorum superiorum 
 temporum, ante legem scilicet et in lege, sanguis Christi non fuerit 
 necessarius, euacuantes quod dictum est: unus enim i m deus, 
 unus et mediator dei et hominum homo 
 Christus Iesus.

Gratiam Christi, inquit, omnibus necessariam, et 
 maioribus et paruulis, confitemur et eos qui dicunt de duobus baptizatis 
 natum non debere baptizari, anathemamus . nouimus, quomodo 
 non secundum Paulum apostolum, sed secundum hereticum 
 Pelagium ista dicatis: paruulis uidelicet baptismum necessarium 
 non propter remissionem peccatorum, sed tantummodo propter 
 regnum caelorum. datis enim eis extra regnum dei locum salutis 
 et uitae aeternae, etiamsi non fuerint baptizati, nec adtenditis quod 
 scriptum est: qui crediderit et baptizatus fuerit. 
 saluus erit, qui autem non crediderit, condemnabitur. 
 propter quod in ecclesia saluatoris per alios paruuli 
 credunt, sicut ex aliis ea quae illis in baptismo remittuntur peccata

 

 
 
 
 traxerunt. nec illud cogitatis, eos uitam habere non posse, qui fuerint 
 expertes corporis et sanguinis Christi, dicente ipso: nisi m a nducaueritis 
 carnem meam et biberitis sanguinem meum, 
 non habebitis uitam in uobis. aut 
 si euangelicis uocibus cogimini confiteri nec uitam salutemque posse 
 habere paruulos de corpore exeuntes, nisi fuerint baptizati, quaerite, 
 cur conpellantur non baptizati secundae mortis subire supplicium 
 iudicante illo qui neminem damnat inmeritum, et inuenietis, quod 
 non uultis, originale peccatum.

Eos etiam, qui dicunt, inquit, baptisma non omnia 
 peccata delere, condemnamus, quia scimus plenam purgationem per 
 ipsa mysteria conferri . hoc dicimus et nos; sed paruulos quoque per 
 ipsa mysteria primae natiuitatis et obnoxiae successionis uinculis 
 solui non dicitis uos. propter quod de ecclesia Christi, quae hoc antiquitus 
 tenet, oportet ut sicut alii heretiei segregemini et uos.

Iam uero quod ita concludit epistulam, ut dicat: 
 nemo ergo uos seducat nec se negent impii ista sentire, sed, si uerum 
 dicunt, aut audientia detur aut certe isti ipsi episcopi, qui nunc dis-\' 
 sident, damnent quae supra dixi cum Manicheis ista tenere, sicut nos 
 ista damnamus quae de nobis iactant, et fit plena concordia. quod si 
 nolunt, scitote eos esse M anicheos et ab eorum uos abstinete consortiis, 
 contemnendum est potius quam refellendum. quis enim nostrum 
 dubitat anathema dicere Manicheis, qui dicunt a bono deo nec 
 homines nec nuptias institutas nec legem datam, quae per Moysen 
 Hebreo populo ministrata est? sed et Pelagianis non inmerito 
 anathema dicimus, qui tam sunt inimici gratiae dei, quae uenit per 
 Iesum Christum dominum nostrum, ut eam dicant non gratis, sed 
 secundum merita nostra dari ac sic gratia iam non sit gratia,

 

 
 
 
 tantumque constituunt in libero arbitrio, quo in profundum demersus 
 est homo, ut eo bene utendo dicant hominem mereri gratiam, cum 
 bene illo uti nemo possit nisi per gratiam, quae non secundum debitum 
 redditur, sed deo gratis miserante donatur, paruulos autem 
 ita contendunt esse iam saluos, ut a saluatore audeant negare saluandos. 
 et haec exsecrabilia dogmata tenentes et seminantes adhuc 
 insuper flagitant audientiam, cum damnati debeant agere paenitentiam.

Iam nunc aliam, non Iuliani tantum, sed ei communem 
 cum pluribus Pelagianis episcopis, quam Thessalonicam miserunt, 
 consideremus epistulam eique domino adiuuante respondeamus, 
 ut possumus. quod opus nostrum ne longius fiat, quam causae ipsius 
 necessitas postulat, quid opus est ea quoque refellere, quae dogmatis 
 eorum insidiosa uenena non continent, sed tantum in auxilium suum 
 uel pro catholica fide contra Manicheorum, sicut loquuntur, profanitatem 
 consensionem orientalium episcoporum uidentur exposcere 
 nihil aliud nitentes, nisi ut horribili heresi obiecta, cuius se aduersarios 
 esse confingunt, lateant inimici gratiae in laude naturae? 
 quis enim eis hinc commouit aliquando quaestionem ? aut cui 
 catholicorum propterea displicent, quia damnant eos, quos praedixit 
 apostolus recessuros a fide, cauteriatam habentes conscientiam, 
 prohibentes nubere, abstinentes a cibis, quos inmundos putant, 
 nec putantes a deo cuncta esse condita? quis eos aliquando negare 
 conpulit, quod omnis creatura dei bona sit et nulla substantia sit, 
 quam non summus fecerit deus, nisi ipse deus qui non est ab aliquo 
 factus ? non ista in eis, quae constat esse catholica, reprehenduntur 
 atque damnantur. inpietatem quippe Manicheorum nimium stultam 
 et noxiam non solum fides catholica detestatur, uerum etiam heretici 
 omnes, qui non sunt Manichei. unde et isti Pelagiani hoc bene 
 faciunt Manicheis anathema dicere et eorum erroribus contradicere. 
 sed faciunt duo mala, quibus et ipsi anathemandi sunt: unum, 
 quod catholicos Manicheorum nomine criminantur, alterum, quod

 

 
 
 
 etiam ipsi hcresim noui erroris inducunt. neque enim quia Manicheorum 
 morbo non laborant, propterea fidei sanae sunt. non unum 
 est pestilentiae genus quemadmodum in corporibus ita et in mentibus. 
 sicut ergo medicus corporis non continuo pronuntiasset a mortis 
 periculo liberum, quem negasset hydropicum, si alio letali morbo 
 perspexisset aegrotum, ita istis non ideo ueritas gratulatur, quia 
 Manichei non sunt, si alio genere peruersitatis insaniunt. quapropter 
 aliud est quod anathemamus cum eis, aliud quod in eis. 
 detestamur enim cum eis, quod recte displicet etiam ipsis, ita tamen, 
 ut detestemur in eis, unde recte displicent ipsi.

Manichei dicunt deum bonum non omnium naturarum 
 esse creatorem, Pelagiani dicunt deum non esse omnium aetatum in 
 hominibus mundatorem, saluatorem, liberatorem. catholica utrosque 
 redarguit et contra Manicheos defendens dei creaturam, ne 
 ab illo instituta negetur ulla natura, et contra Pelagianos, ut in 
 omnibus aetatibus perdita requiratur humana natura. Manichei 
 carnis concupiscentiam non tamquam accidens uitium, sed tamquam 
 naturam ab aeternitate malam uituperant, Pelagiani eam 
 tamquam nullum uitium, sed naturale sit bonum insuper laudant. 
 catholica utrosque redarguit Manicheis dicens: non natura, sed 
 uitium est\', Pelagianis dicens: \'non a patre, sed ex mundo est\', ut eam 
 uelut malam ualitudinem sanari utrique permittant, desinendo illi 
 tamquam insanabilem credere, isti tamquam laudabilem praedicare. 
 Manichei negant homini bono ex libero arbitrio fuisse initium mali, 
 Pelagiani dicunt etiam hominem malum sufficienter habere liberum 
 arbitrium ad faciendum praeceptum bonum. catholica utrosque 
 redarguit et illis dicens: fecit deus hominem rectu m, 
 et istis dicens: si uos filius liberaucrit, uere

 

 
 
 
 liberi eritis. Manichei dicunt animam particulam 
 dei naturae malae commixtione habere peccatum, Pelagiani 
 dicunt animam iustam non quidem particulam, sed creaturam dei 
 etiam in ista corruptibili uita non habere peccatum. catholica. 
 utrosque redarguit Manicheis dicens: aut facite arborem 
 bonam et fructum eius bonum aut facite arborem 
 malam et fructum eius malum- quod non diceretur 
 homini, qui naturam facere non potest, nisi quia peccatum non 
 natura, sed uitium est —. Pelagianis dicens: si dixerimus quia 
 peccatum non habemus, nos ipsos seducimus 
 et ueritasinnobisnonest. his morbis inter se contrariis 
 Manichei Pelagianique confligunt dissimili uoluntate, simili uanitate, 
 separati opinione diuersa, sed propinqui mente peruersa.

Iam uero gratiam Christi simul oppugnant, baptismum eius 
 simul euacuant, carnem eius simul exhonorant, sed etiam haec modis 
 causisque diuersis. nam Manichei meritis naturae bonae, Pelagiani 
 autem meritis uoluntatis bonae perhibent diuinitus subueniri. illi 
 dicunt: \'debet hoc deus laboribus membrorum suorum\', isti dicunt: 
 \'debet hoc deus uirtutibus seruorum suorum\'. utrisque ergo 
 merces non inputatur sec.mdum gratiam, sed secundum debitum. 
 Manichei \'lauacrum regenerationis, id est aquam ipsam dicunt esse 
 superfluam nec prodesse aliquid profano corde contendunt', Pelagiani 
 autem, \'quod in sacro baptismate ad expianda peccata dicitur nihil 
 opitulari infantibus nullum peccatum habentibus adserunt\'. ac per 
 hoc in paruulis baptizandis, quantum ad remissionem adtinet peccatorum, 
 Manichei uisibile destruunt elementum, Pelagiani autem 
 etiam inuisibile sacramentum. Manichei carnem Christi exhonorant 
 partum uirginis blasphemando, Pelagiani autem carnem

 

 
 
 
 redimendorum carni redemptoris aequando. propterea quippe natus 
 est Christus non utique in carne peccati, sed in similitudinem 
 carnis peccati, quia ceterorum hominum nascitur caro peccati. 
 Manichei ergo omnem carnem penitus detestantes auferunt carni 
 Christi perspicuam ueritatem, Pelagiani uero nullam nullam 
 peccati nasci asserentes auferunt carni Christi propriam dignitatem.

Desinant itaque Pelagiani catholicis obiectare quod non sunt, 
 sed ipsi potius festinent emendare quod sunt; nec ideo se uelint 
 amabiles, quia odioso Manichcorum aduersantur errori, sed merito 
 se agnoscant odibiles, quia suum non auersantur errorem. possunt 
 enim duo errores inter se esse contrarii, sed ambo sunt detestandi, 
 quia sunt ambo contrarii ueritati. nam si propterea sunt diligendi 
 Pelagiani, quia oderunt Manicheos, diligendi sunt et Manichei, quia 
 oderunt Pelagianos. sed absit, ut catholica mater propter alterorum 
 odium alteros eligat amare, cum monente atque adiuuante domino 
 debeat utrosque uitare et cupiat utrosque sanare.

Quin etiam romanos clericos arguunt scribentes \'eos 
 iussionis terrore perculsos non erubuisse praeuaricationis crimen admittere, 
 ut contra priorem sententiam suam, qua gestis catholico 
 dogmati affuerant, postea pronuntiarent malam hominum esse 
 naturam\'. immo uero Pelagiani spe falsa putauerant nouum et exsecrabile 
 dogma Pelagianum uel Caelestianum persuaderi quorundam 
 Romanorum catholicis mentibus posse, quando illa ingenia 
 quamuis nefando errore peruersa, non tamen contemptibilia, cum 
 studiose corrigenda potius quam facile damnanda uiderentur, aliquanto 
 lenius, quam seuerior postulabat ecclesiae disciplina, tractata 
 sunt: tot enim et tantis inter apostolicam sedem et afros episcopos

 

 
 
 
 currentibus et recurrentibus scriptis ecclesiasticis, etiam gestis de 
 hac causa apud illam sedem Caelestio praesente et respondente 
 confectis quaenam tandem epistula uenerandae memoriae papae 
 Zosimi, quae interlocutio repperitur, ubi praeceperit credi oportere 
 sine ullo uitio peccati originalis hominem nasci? nusquam prorsus 
 hoc dixit, nusquam omnino conscripsit. sed cum hoc Caelestius in 
 suo libello posuisset, inter illa dumtaxat, de quibus se adhuc dubitare 
 et instrui uelle confessus est, in homine acerrimi ingenii, qui profecto, 
 si corrigeretur, plurimis profuisset, uoluntas emendationis, non falsitas 
 dogmatis adprobata est. propterea libellus eius catholicus dictus 
 est, quia et hoc catholicae mentis est, si qua forte aliter sapit, quam 
 ueritas exigit, non ca certissima definire, sed detecta ac demonstrata 
 respuere. non enim hercticis, sed catholicis apostolus loquebatur, 
 ubi ait: quotquot ergo perfecti hoc sapiamus; et 
 siquid aliter sapitis, idquoque deus uobis reuelabit. 
 hoc in illo factum esse putabatur, quando se litteris beatae 
 memoriae papae Innocentii, quibus de hac re dubitatio tota sublata 
 est, consentire respondit. et hoc ut plenius et manifestius in illo fieret, 
 expectabatur uenturis ex Africa litteris, in qua prouincia eius 
 calliditas aliquanto euidentius innotuerat. quae Romam litterae 
 posteaquam uenerunt id continentes non sufficere hominibus tardioribus 
 et sollicitioribus, quod se generaliter Innocentii episcopi 
 litteris consentire fatebatur, sed aperte eum debere anathemare 
 quae in suo libello praua posuerat, ne, si id non fecisset, multi parum 
 intellegentes magis in libello eius illa fidei uenena a sede apostolica 
 crederent adprobata, propter quod ab illa dictum erat eum libellum

 

 
 
 
 esse catholicum, quam emendata, propter illud quod se papae Innocentii 
 litteris consentire ipse responderat: tunc ergo cum eius 
 praesentia po?ceretur, ut certis ac dilucidis responsio libus uel 
 astutia hominis uel correctio dilucesceret et nulli ambigua remaneret, 
 se subtraxit et negauit examini. rec differendum iam fuerat, 
 sicut factum est, quod aliis prodesset, si nimium peruersorum 
 pertinaciae dementiaeque non posset. sed si — quod absit! — ita 
 tunc fuisset de Caelestio uel Pelagio in {omana ecclesia iudicatum, 
 ut illa eorum dogmata, quae in ipsis et cum ipsis papa Innocentius 
 damnauerat, adprobanda et tenenda pronuntiarentur, ex hoc potius 
 esset praeuaricationis nota romanis clericis inurenda. nunc uero 
 cum primitus beatissimi papae Innocentii litterae episcoporum litteris 
 respondentis afrorum pariter hunc errorem, quem conantur 
 isti persuadere, damnauerint, successor quoque eius sanctus papa 
 Zosimus hoc tenendum esse, quod isti de paruulis sentiunt, numquam 
 dixerit, numquam scripserit, insuper etiam Caelestium se 
 purgare molientem ad consentiendum supra dictis sedis apostolicae 
 litteris crebra interlocutione constrinxerit, profecto quidquid 
 interea lenius actum est cum Caelestio seruata dumtaxat antiquissimae 
 et robustissimae fidei firmitate correctionis fuit clementissima 
 suasio, non adprobatio exitiosissima prauitatis. et quod ab eodem 
 sacerdote postea Caelestius et Pelagius repetita auctoritate damnati 
 sunt, paululum intermissae iam necessario proferendae ratio 
 seueritatis fuit, non praeuaricatio prius cognitae uel noua cognitio 
 ueritatis.

Sed quid opus est nos de hac re loquendo diutius inmorari, 
 cum extent hinc atque inde gesta et scripta direeta, ubi possint 
 cuncta illa quemadmodum acta sint uel cognosci uel recognosci ?

 

 

 
 
 
 interrogationibus enim sancti praecessoris tui et Caelestii responsionibus, 
 quibus se beati papae Innocentii litteris consentire professus 
 est, quis non uideat quemadmodum sit Caelestius conligatus et uinculo 
 saluberrimo obstrictus, ne ulterius defendere auderet in baptismate 
 paruulorum non dimitti originale peccatum ? uenerabilis quippe 
 Innocentii episcopi de hae re ista sunt uerba ad Carthaginiense 
 concilium: liberum enim, inquit, arbitrium olim ille 
 perpessus, dum suis inconsultius utitur bonis, 
 cadens in praeuaricationis profunda demersus 
 nihil quemadmodum exinde surgere posset inuenit 
 suaque in aeternum libertate deceptus 
 huius ruinae latuisset oppressu, nisi eum post 
 Christi pro sua gratia releuasset aduentus, 
 qui per nouae regenerationis purificationem 
 omne praeteritum uitium sui baptis matis lauaero 
 purgauit. quid ista sedis apostolicae sententia clarius 
 atque manifestius? huic se Caelestius consentire professus est, 
 quando, cum illi a sancto praecessore tuo dictum esset: illa 
 omnia damnas quae iactata sunt de nomine tuo? 
 ipse respondit: damno secundum sententiam beatae memoriae praecessoris 
 tui Innocentii . inter cetera autem, quae de nomine eius iactata 
 fuerant, diaconus Caelestio Paulinus obiecerat, quod diceret \'peccatum 
 Adae ipsi soli obfuisse et non generi humano et quod infantes 
 nuper nati in eo statu essent, in quo Adam fuit ante peccatum\'. 
 proinde si obiecta Paulini secundum sententiam beati papae Innocentii 
 ueraci corde atque ore damnaret, quid ei remaneret deinceps 
 unde contenderet nullum esse ex praeterita primi hominis tran?gressione 
 in paruulis uitium, quod per nonae regenerationis

 

 
 
 
 purificationem sacro baptismate purgaretur? sed illud se respondisse 
 fallaciter nouissimo exitu ostendit, cum se subtraxit examini, ne 
 secundum africana rescripta ipsa omnino de hac quaestione uerba 
 commemorare et anathematizare, quae in libello suo posuit, cogeretur.

Quid illud quod idem papa de hac ipsa causa etiam Numidiae 
 rescripsit episcopis, quia de utroque concilio, et de Cartha £ iniensi 
 scilicet et de Mileuitano, scripta susceperat, nonne apertissime de 
 paruulis loquitur? ha c enim eius uerba sunt: illud uero, quod 
 eos uestra fraternitas asserit praedicare, 
 paruulos aeternae uitae praemiis etiam sine 
 baptismatis gratia posse donari, perfatuum 
 est. nisi enim manducauerint carnem filii hominis 
 et biberint sanguinem eius, non habebunt 
 uitam in semet ipsis, qui autem haec eis sine regeneratione 
 defendunt, uidentur mihi ipsum 
 baptismum uelle cassare, cum praedicant hos 
 habere, quod in eos credimus non nisi baptismate 
 conferendu m. quid ad haec dicit ingratus, cui sedes apostolica 
 iam sua professione quasi correcto benignissima lenitate pepercerat: 
 quid ad haec dicit? utrum post huius uitae finem paruuli, etiamsi 
 dum uiuunt non baptizentur in Christo, in uita aeterna erunt an 
 non erunt? si dixerit: \'erunt\', quomodo ergo quae de nomine eius 
 iactata sunt secundum sententiam beatae memoriae Innocentii se 
 damnasse respondit? ecce beatae memoriae papa Innocentius sine 
 baptismo Christi et sine participatione corporis et sanguinis Christi 
 uitam non habere paruulos dicit. si dixerit: \'non erunt\', quomodo 
 ergo non accipientes aeternam uitam utique consequenter aeterna 
 morte damnantur, si nullum trahunt originale peccatum?

Quid ad haec dicunt isti, qui suas calumniosas impietates 
 audent etiam scribere, audent etiam orientalibus episcopis mittere? 
 tenetur Caelestius litteris uenerabilis Innocentii praebuisse consensum; 
 leguntur ipsae memorati antistitis litterae scribentis non 
 baptizatos uitam paruulos habere non posse. quis autem negabit 
 id esse consequens, ut mortem habeant qui non habent uitam? 
 unde ergo in infantibus ista miserabilis poena, si nulla originalis est 
 culpa? quomodo igitur ab istis fidei desertoribus et obpugnatoribus 
 gratiae romani clerici praeuaricationis arguuntur sub episcopo 
 Zosimo, quasi aliud senserint in damnatione posteriore Caelestii et 
 Pelagii, quam quod sub Innoeentio in priore senserunt ? quia utique 
 cum litteris uenerabilis Innocentii de paruulis, nisi baptizarentur 
 in Christo, in aeterna morte mansuris catholicae fidei clareret antiquitas, 
 profecto ecclesiae romanae praeuaricator potius esset, 
 quicumque ab illa sententia deuiasset. quod deo propitio quoniam 
 factum non est, sed ipsa constanter repetita Caelestii et Pelagii 
 damnatione seruata est, se intellegant esse isti unde alios criminantur 
 et aliquando a fidei praeuaricatione sanentur. malam quippe 
 hominum esse naturam non dicit catholica fides; in quantum a 
 creatore homo primitus institutus est, neque nunc quod in illa deus 
 creat, cum homines ex hominibus facit, hoc est malum eius, sed 
 quod ex illo uitio primi hominis trahit.

Iam nunc illa uidenda sunt, quae in epistula sua nobis 
 obicientes breuiter posuerunt, quibus haec est nostra responsio: 
 peccato Adae arbitrium liberum de hominum natura perisse non 
 dicimus, sed ad peccandum ualere in hominibus subditis diabolo; 
 ad bene autem pieque uiuendum non ualere, nisi ipsa uoluntas hominis

 
 
 
 dei gratia fuerit liberata et ad omne bonum actionis, sermonis, 
 cogitationis adiuta. neminem nisi dominum deum dicimus nascentium 
 conditorem nec a diabolo, sed ab ipso nuptias institutas, omnes 
 tamen sub peccato nasci propter propaginis uitium et ideo esse 
 sub diabolo, donec renascantur in Christo. nec sub nomine gratiae 
 fatum asserimus, quia nullis hominum meritis dei gratiam dicimus 
 antecedi. si autem quibusdam omnipotentis dei uoluntatem placet 
 fati nomine nuncupare, profanas quidem uerborum nouitates euitamus, 
 sed de uerbis contendere non amamus.

Vnde autem hoc eis uisum fuerit nobis obicere, quod fatum 
 asseramus sub nomine gratiae, cum aliquanto adtentius cogitarem, 
 prius eorum uerba quae consequuntur inspexi. sic enim hoc nobis 
 obiciendum putarunt: sub nomine, inquiunt, gratiae ita fatum asserunt, 
 ut dicant, quia nisi deus inuito et reluctanti homini inspirauerit 
 boni et ipsius inperfecti cupiditatem, nec a malo declinare nec 
 bonum possit arripere . deinde aliquanto post, ubi ipsi quae defendant 
 commemorant, quid de hac re ab eis diceretur adtendi: baptisma, 
 inquiunt, omnibus necessarium esse aetatibus confitemur, gratiam 
 quoque adiuuare uniuscuiusque bonum propositum, non tamen 
 reluctanti studium uirtutis inmittere, quia personarum acceptio non 
 est apud deum . ex his eorum uerbis intellexi ob hoc illos uel putare 
 uel putari uelle fatum nos asserere sub nomine gratiae, quia gratiam 
 dei non secundum merita nostra dicimus dari, sed secundum ipsius 
 misericordissimam uoluntatem, qui dixit: miserebor, cui 
 misertus ero, et misericordiam praestabo, cui 
 misericors fuero. ubi consequenter adiunctum est: igitur 
 non uolentis neque currentis, sed miserentis 
 est dei. posset etiam hinc quispiam similiter stultus fati assertorem 
 apostolum putare uel dicere. uerum hic se isti satisaperiunt.

 

 
 
 
 cum enim propterea nobis calumniantur.dicentes nos fatum gratiae 
 nomine asserere, quia non secundum merita nostra dari dicimus 
 dei gratiam, procul dubio confitentur, quod ipsi eam secundum 
 nostra merita dari dicunt; ita caecitas eorum occultare ac dissimulare 
 non potuit hoc se sapere atque sentire, quod sibi obiectum Pelagius 
 in episcopali iudicio Palestino subdolo timore damnauit. obiectum 
 quippe illi est ex uerbis quidem discipuli sui Caelestii, quod etiam 
 ipse diceret \'gratiam dei secundum merita nostra dari\'. quod ille 
 detestans uel quasi detestans, ore dumtaxat, anathematizare non 
 distulit; sed sicut eius libri posteriores indicant et istorum sectatorum 
 eius nudat assertio, ficto corde seruauit, donec postea, quod tunc 
 metu texerat negantis astutia, etiam in litteras proferret audacia. 
 et adhuc non formidant, non saltem uerecundantur episcopi Pelagiani 
 litteras suas catholicis orientalibus episcopis mittere, quibus nos 
 assertores fati esse criminantur, quia non dicimus gratiam dei 
 secundum merita nostra dari, quod Pelagius episcopos orientales 
 metuens et dicere non ausus et damnare conpulsus est.

Itane uero, filii superbiae, inimici gratiae dei o noui 
 heretici Pelagiani, quisquis dicit gratia dei omnia hominis bona 
 merita praeueniri nec gratiam dei meritis dari, ne non sit gratia. si 
 non gratis datur, sed debita merentibus redditur, fatum uobis uidetur 
 asserere? nonne etiam uos ipsi qualibet intentione necessarium 
 baptismum omnibus aetatibus dicitis? nonne in hac ipsa epistula 
 uestra istam de baptismo sententiam et de gratia iuxta posuistis?? 
 cur non uos baptismus, qui datur infantibus, ipsa uicinitate commonuit, 
 quid sentire de gratia debeatis ? haec enim uerba sunt uestra: 
 baptisma omnibus necessarium esse aetatibus confitemur, gratiam quoque 

 

 
 
 
 adiuuare uniuscuiusque bonum propositum, non tamen reluctanti 
 studium uirtutis inmittere, quia personarum acceptio non est apud 
 deum . in his omnibus uerbis uestris de gratia quod dixistis interim 
 taceo. de baptismate reddite rationem, cur illud dicatiS omnibus 
 esse aetatibus necessarium, quare sit necessarium paruulis dicite; 
 profecto quia eis boni aliquid confert et idem aliquid nec paruum 
 nec mediocre, sed magnum est. nam etsi eos negatis adtrahere quod 
 in baptismo remittatur originale peccatum, tamen illo regenerationis 
 lauacro adoptari ex filiis hominum in dei filios non negatis, immo 
 etiam praedicatis. dicite ergo nobis, quicumque baptizati in Christo 
 paruuli de corpore exierunt, hoc tam sublime donum quibus praecedentibus 
 meritis acceperunt? si dixeritis hoc eos parentum pietate 
 meruisse, respondebitur nobis: cur aliquando piorum filiis hoc 
 negatur bonum et filiis tribuitur impiorum? nonnumquam enim de 
 religiosis orta proles in tenera aetate atque ab utero recentissima 
 praeuenitur morte, antequam lauacro regenerationis abluatur, et 
 infans natus ex inimicis Christi misericordia Christianorum baptizatur 
 in Christo; plangit baptizata mater non baptizatum proprium 
 et ab inpudica expositum baptizandum casta fetum colligit 
 alienum. hic certe merita parentum uacant, uacant uobis fatentibus 
 ipsorum etiam paruulorum. scimus enim uos non hoc de anima 
 humana credere, quod ante corpus terrenum alicubi uixerit et aliquid 
 operata sit uel boni uel mali, unde istam in carne differentiam 
 mereretur. quae igitur causa huic paruulo baptismum procurauit, 
 illi negauit? an ipsi fatum habent, quia meritum non habent? aut 
 in his est a domino acceptio personarum? nam utrumque dixistis, 
 prius fatum, acceptionem postea personarum, ut, quoniam

 

 
 
 
 utrumque refutandum est, remaneat quod uultis aduersus gratiam introducere 
 meritum. respondete igitur de meritis paruulorum, cur alii 
 baptizati, alii non baptizati de corporibus exeant nec parentum 
 meritis uel polleant uel careant tam excellenti bono, ut fiant filii 
 dei ex hominum filiis nullis parentum, nullis meritis suis. nempe 
 reticetis et uos ipsos potius in eo, quod nobis obicitis, inuenitis. 
 nam si, ubi non est meritum, consequenter esse dicitis fatum et ob 
 hoc in gratia dei meritum hominis uultis intellegi, ne fatum cogamini 
 confiteri, ecce uos potius asseritis fatum in baptismate paruulorum, 
 quorum nullum esse fatemini meritum. si autem in baptizandis paruulis 
 et nullum meritum omnino praecedere et tamen fatum non esse 
 conceditis, cur nos, quando dicimus gratiam dei propterea gratis dari, 
 ne gratia non sit, non tamquam debitam meritis praecedentibus 
 reddi, fati assertores esse iactatis non intellegentes in iustificandis 
 impiis sicut propterea merita non sunt, quia dei gratia est, ita 
 propterea non esse fatum, quia dei gratia est, ita propterea non esse 
 acceptionem personarum, quia dei gratia est?

Fatum quippe qui adfirmant, de siderum positione ad tempus, 
 quo concipitur quisque uel nascitur, quas constellationes uoeant, 
 non solum actus et euenta, uerum etiam ipsas nostras uoluntates 
 pendere contendunt; dei uero gratia non solum omnia sidera et omnes 
 caelos, uerum etiam omnes angelos supergreditur. deinde fati assertores 
 et bona et mala hominum fato tribuunt; deus autem in malis 
 hominum merita eorum debita retributione persequitur, bona uero 
 per indebitam gratiam misericordi uoluntate largitur, utrumque 
 faciens non per stellarum temporale consortium, sed per suae 
 seueritatis et bonitatis aeternum altumque consilum. neutrum

 

 
 
 
 ergo pertinere uidemus ad fatum. hic si respondetis hanc ipsam dei 
 beniuolentiam, qua non merita sequitur, sed bona indebita gratuita 
 bonitate largitur, fatum potius esse dicendum, cum hanc apostolus 
 gratiam uocet dicens: gratia salui facti estis per fidem 
 et hoc non ex uobis, sed dei donum est, non ex 
 operibus, nc forte quis extollatur, nonne adtenditis, 
 nonne perspicitis non a nobis diuinae gratiae nomine fatum asseri, 
 sed a uobis potius diuinam gratiam fati nomine nuncupari?

Itemque acceptio personarum ibi recte dicitur, ubi 
 ille qui iudicat relinquens causae meritum, de qua iudicat, alteri contra 
 alterum suffragatur, quia inuenit aliquid in persona, quod honore 
 uel miseratione sit dignum. si autem quispiam duos habeat debitores 
 et alteri uelit dimittere debitum, alterum exigere, cui uult donat, 
 sed neminem fraudat nec acceptio personarum dicenda est, quando 
 iniquitas nulla est; alioquin eis, qui parum intellegunt, potest 
 acceptio personarum uideri, ubi uineae dominus operariis, qui una 
 hora illic opus fecerunt, tantum dedit quantum illis, qui pertulerunt 
 pondus diei et aestus, aequales faciens in mercede, quorum tam 
 magna distantia fuerat in labore. sed quid respondit de hac uelut 
 acceptione personarum aduersus patrem familias murmrantibus ? 
 amice, inquit, non facio tibi iniuria m. nonne ex 
 denario conuenisti mecum ? tolle quod tuum 
 est et uade. uolo autem et huic nouissimo dare 
 sicut et tibi. annon lie et mihi quod uolo facere? 
 an oculus tuus nequam est, quia ego bonus sum? 
 nempe hic tota iustitia est: \'hoc uolo. tibi\',inquit, \'reddidi, huic dona ui 
 neque, ut huic donarem, tibi aliquid abstuli aut quod debebam uel 
 minui uel negaui. annon licet mihi facere quod uolo? 
 an oculus tuus nequam est, quia ego bonus sum?

 

 
 
 
 sicut ergo hic nulla est acceptio personarum, quia sic alius gratis 
 honoratur, ut alius debito non fraudetur, sic etiam cum secundum 
 propositum dei uocatur alius, alius non uocatur, uocatio datur gratuitum 
 bonum, cuius boni est uocatio ipsa principium, non uocato 
 redditur malum, quia omnes rei sunt ex eo, quod per unum hominem 
 peccatum intrauit in mundum. et in illa quidem operariorum similitudine, 
 ubi unum denarium acceperunt qui una hora et qui duodecies 
 tantum laboraucrunt, qui utique secundum rationes humanas, 
 sed uanas pro quantitate laboris sui duodecim denarios accipere debuerunt, 
 utrique in bono coaequati, non alii liberati, alii damnati 
 sunt, quia et illi, qui plus laborauerunt et quod sic uocati sunt, ut 
 uenirent, et quod sic pasti, ut non deficerent, ab ipso patre familias 
 habuerunt. ubi autem dicitur: ergo cui uult miseretur 
 et quem uult obdurat, qui facit aliud uas in honorem, aliud 
 in contumeliam, bonum quidem inmerito et gratis datur, quia cx 
 eadem massa est cui datur, malum ucro merito et debitum redditur, 
 quia in massa perditionis malum malo non male redditur, et 
 ei cui redditur malum est, quia supplicium eius est, ei uero, a quo 
 redditur, bonum est, quia recte factum eius est. nec ulla est acceptio 
 personarum in duobus debitoribus aequaliter reis, si alteri dimittitur, 
 alter exigitur, quod pariter ab utroque debetur.

Sed ut id quod dicimus alicuius exempli manifestatione 
 clarescat, constituamus aliquos ab aliqua meretrice geminos editos 
 atque, ut ab aliis colligerentur, expositos: horum sine baptismo exspirauit 
 unus, alius baptizatus. quod hic fatum fortunamue fuisse 
 dicamus, quae omnino nulla sunt? quam personarum acceptionem,

 

 - 
 
 
 cum apud deum nulla esset, etiam si in istis ulla esse potuis.wt, 
 qui utique nihil habebant, unde alteri alteri praeferretur, 
 meritaque nulla propria, sine bona, quibus mereretur alii s 
 baptizari, siue mala, quibus alius sine baptismate mori? 
 an aliqua parentum fuerunt, ubi fornicator pater, meretrix 
 mater? sed qualiacumque illa fuerint, non utique istis tam diuersa 
 condicione morientibus ulla diuersa, sed utrique communia. ?i ergo 
 nec fatum, quia nullae stellae ista decernunt, nec fortuna, quia non 
 fortuiti casus haec agunt, nec personarum nec meritorum diuersitas 
 hoc fecerunt., quid restat, quantum ad baptizatum adtinet, nisi 
 gratia dei, quae uasis factis in honorem gratis datur, quantum autem 
 ad non baptizatum, ira dei, quae uasis factis in contumeliam pro 
 ipsius massae meritis redditur? sed in illo, qui baptizatus est, gratiam 
 dei uos confiteri cogimus et meritum eius nullum praecessisse conuincimus; 
 de illo autem sine baptismate mortuo, cur ei defuerit 
 sacramentum, quod et uos fatemini omnibus aetatibus necessarium, 
 et quid isto modo in eo fuerit uindicatum, uos uideritis, qui non 
 uultis esse originale delictum.

Nobis in duobus istis geminis unam procul dubio habentibus 
 causam difficultatem quaestionis, cur alius sic, alius uero sic mortuus 
 est, uelut non soluendo soluit apostolus. qui cum et ips, de duobus 
 geminis tale aliquid proposuisset, propter quod non ex operibus, 
 quia nondum operati fuerant aliquid boni uel mali, sed ex uocante 
 dictum est: maior seruiet minori, et: Iacob dilexi; 
 Esau autem odio habui, et huius profunditatis horrorem 
 usque ad hoc perduxisset, ut diceret: ergo cuius uult miseretur 
 et quem uult obdurat, sensit continuo quid moueret 
 et sibi uerba contradicentis, quae apostolica auctoritate coherceret,

 

 
 
 
 opposuit. ait enim: dicisitaque mihi: quid adhuc conqueritur? 
 nam uoluntati eiusquisresistit?responditque 
 ista dicenti: o homo, tu quis es, qui respondeas 
 deo? numquid dicit figmentum ei qui 
 se finxit: quare sic me fecisti?*an non habets 
 potestatem figulus luti ex eadem cons parsione 
 facere aliud quidem uas i n honorem 
 aliud in contumeliam?deinde secutus tam magnum 
 abditumque secretum, quantum aperiendum esse hominibus 
 iudicauit, aperuit dicens: si autem uolens deus 
 ostendere iram et demonstrare potentiam 
 suamadtulitinmultapatientiauasairae, quae 
 perfecta sunt in perditionem, et ut notas 
 faceret diuitias gloriae suae in uasa misericordiae, 
 quae praeparauit in gloriam. hoc 
 est gratiae dei non solum adiutorium, uerum etiam documentum, 
 adiutorium scilicet in uasis misericordiae, in uasis autem irae 
 documentum; in eis enim ostendit iram et demonstrat 
 potentiam suam, quia tam potens est bonitas eius, ut bene 
 utatur etiam malis, et in eis notas facit diuitias gloriae suae 
 in uasa misericordiae, quoniam quod ab irae uasis exigit iustitia 
 punientis, hoc uasis misericordiae dimittit gratia liberantis. 
 nec beneficium, quod quibusdam gratis tribuitur, appareret, nisi 
 deus aliis ex eadem massa pariter reis iusto supplicio condemnatis 
 quid utrisque deberetur ostenderet. quis enim te discernit? 
 ait idem apostolus homini tamquam de semet ipso et de suo proprio 
 bono glorianti. quis enim te discernit ? utique ab irae uasis, 
 a massa perditionis, quae per unum omnes misit in damnationem. 
 quis te discernit? et tamquam respondisset: \'discernit me 
 fides mea, propositum meum, meritum meum\': quid enim

 

 

 
 
 
 habes, inquit, quod ncn accepisti? si autem et accepisti?, 
 quid gloriaris quasi non acceperis? hoc 
 est, quasi de tuo sit, unde discerneris. ergo ille discernit, qui unde 
 discernaris inpertit, poenam debitam remouendo, indebitam gratiam 
 largiendo; ille discernit, qui, cum tenebrae essent super abyssum, 
 dixit: fiatlux, et factaestlux; et diuisit, hoc est discreuit, 
 inter lucem et tenebras. non enim cum solae 
 essent tenebrae, quid discerneret inuenit, sed lucem faciendo discreuit, 
 ut iustificatis impiis dicatur: fuistis enim aliquando 
 tenebare, nunc autem lux in domino, ac sic qui gloriatur 
 non in se ipso, sed in domino glorietur. ille discernit, qui de nondum 
 natis neque qui aliquid egerint boni aut mali, ut secundum 
 electionem propositum eius maneret, non ex operibus, sed ex se ipso 
 uocante dixit: maior- seruiet minori atque id ipsum 
 commendans postea per prophetam: Iacob, inquit, dilexi, 
 Esau autem odio habui. electionem quippe dixit, ubi deus 
 non ab alio factum quod eligat inuenit, sed quod inueniat ipse facit, 
 sicut de reliquiis Israhel scriptum est: reliquiae per electionem 
 gratiae factae sunt. siautem gratia, iam 
 non ex operibus; alioquin gratia iam non est 
 gratia. propter quod profecto desipitis, quia dicente ueritate: 
 non ex operibus, sed ex uocante dictum est, uos 
 dicitis \'ex futuris operibus quae deus illum facturum esse praesciebat, 
 Iacob fuisse dilectum\', atque ita contradicitis apostolo dicenti: 
 non ex operibus s, quasi non posset dicere: \'non ex operibus, 
 sed futuris operibus\'. sed ait: non ex operibus, ut gratiam 
 commendaret; si autem gratia, iam non ex operibus;

 

 
 
 
 alioquin gratia iam non est gratia. praecedit namque 
 non debita, sed gratuita gratia, ut per illam fiant bona opera, ne, 
 si praecesserint bona opera, tamquam operibus reddatur gratia ac 
 sic gratia iam non sit gratia.

Sed ut uobis auferretur omnis uestrae caliginis latebra, propterea geminos tales 
 proposui, qui neque parentum meritis iuuarentur 
 et ambo in infantiae primordio, unus baptizatus, alter sine baptismate, 
 morerentur, ne diceretis deum, sicut de Iacob et Esau contra 
 apostolum dicitis, opera eorum futura praescisse. quomodo enim 
 praesciuit ea futura, quae illis in infantia morituris, quia praescientia 
 eius falli non potest, praesciuit potius non futura ? aut quid prodest 
 eis, qui rapiuntur ex hac uita, ne malitia mutet intellectum eorum 
 aut ne fictio decipiat animam eorum, si peccatum etiam, quod non 
 est factum, dictum, cogitatum, tamquam commissum fuerit, sic 
 punitur? quodsi absurdissimum, insulsissimum, dementissimum 
 est quoslibet homines ex his peccatis, quorum nec reatum ex parentibus 
 trahere, sicut dicitis, nec ea non solum committere, sed nec 
 saltem cogitare potuerunt, esse damnandos, redit ad uos frater ille 
 geminus baptizati non baptizatus et tacitus quaerit a uobis, unde 
 fuerit a fraterna felicitate discretus, cur illa infelicitate punitus, 
 ut illo in dei filios adoptato ipse non acciperet omnibus aetatibus 
 necessarium, sicut fatemini, sacramentum, si quemadmodum nulla 
 est fortuna uel fatum uel apud deum acceptio personarum, ita nullum 
 est gratiae sine meritis donum, nullum originale peccatum. huic 
 prorsus infanti linguam uestram uocemque summittitis, huic non 
 loquenti quid loquamini non habetis.

Iam nunc uideamus, ut possumus, hoc ipsum, quod 
 uolunt praecedere in homine, ut adiutorio gratiae dignus habeatur et

 

 
 
 
 cui merito eius non tamquam indebita tribuatur, sed debita 
 gratia retribuatur ac sic gratia iam non sit gratia, uideamus 
 tamen quid illud sit. sub nomine, inquiunt, gratiae ita fatum 
 asserunt, ut dicant, quia, nisi inuito et reluctanti homini inspirauerit 
 boni et ipsius inperfecti cupiditatem, nec a malo declinare nec bonum 
 possit arripere . iam de fato et gratia quam inania loquantur ostendimus. 
 nunc illud est, quod debemus aduertere, utrum inuito et 
 reluctanti homini deus inspiret boni cupiditatem, ut iam non sit 
 reluctans, non sit inuitus, sed consentiens bono et uolens bonum. 
 isti enim uolunt in homine ab ipso homine incipere cupiditatem 
 boni, ut huius coepti meritum etiam perficiendi gratia consequatur. 
 si tamen hoc saltem uolunt; Pelagius enim \'facilius\' dicit inpleri quod 
 bonum est, si adiuuet gratia. quo additamento, id est addendo \'facilius\', 
 utique significat hoc se sapere, quod, etiamsi gratiae defuerit 
 adiutorium, potest quamuis difficilius inpleri bonum per 
 liberum arbitrium. sed isti quid in hac re sentiant, non de illo auctore 
 huius heresis praescribamus — permittamus eos cum suo libero arbitrio 
 esse liberos et ab ipso Pelagio — atque ista uerba eorum, quae 
 in hac cui respondemus epistula posuerunt, potius adtendamus.

Hoc enim nobis obiciendum putarunt, quod \'inuito et reluctanti 
 homini deum dicamus inspirare\' non quantieumque boni, 
 sed \'et ipsius inperfecti cupiditatem\'. fortassis ergo ipsi eo modo 
 saltem seruant locum gratiae, ut sine illa putent hominem posse 
 habere boni, sed inperfecti cupiditatem, perfecti autem non \'facilius\' 
 per illam posse, sed nisi per illam omnino non posse. uerum et sic 
 gratiam dei dicunt secundum merita nostra dari, quod in oriente 
 Pelagius ecclesiasticis gestis damnari timendo damnauit. si enim

 

 
 
 
 sine dei gratia per nos incipit cupiditas boni, ipsum coeptum erit 
 meritum, cui tamquam cx debito gratiae ueniat adiutorium, ac sic 
 gratia dei non gratis donabitur, sed secundum meritum nostrum 
 dabitur. dominus autem, ut responderet futuro Pelagio, non ait: 
 \'sine me difficile potestis aliquid facere\', sed ait: sinc me nihil 
 potestis facere. et ut responderet futuris etiam istis in 
 eadem ipsa euangelica sententia, non ait: sine me nihil potestis 
 \'perficere\', sed facere. nam si \'perficere\' dixisset, possent 
 isti dicere non ad incipiendum bonum, quod a nobis est, sed ad 
 perficiendum esse dei adiutorium necessarium. uerum audiant et 
 apostolum. dominus enim cum ait: sine me nihil potestis 
 facere, hoc uno ucrbo initium finemque conprehendit; apostolus 
 uero tamquam sententiae dominicae expositor apertius utrumque 
 distinxit dicens: quoniam qui in uobis opus bonum 
 coepit, perficiet usque in diem Christi Iesu. sed 
 in scripturis sanctis apud eundem apostolum isto unde loquimur 
 amplius inuenimus. loquimur enim nunc de boni cupiditate, 
 quam si uolunt a nobis incipere, a domino perfici, uideant quid 
 respondeant dicenti apostolo: non quia idonei sumus 
 cogitare aliquid quasi ex nobismet ipsis, sed 
 sufficientia nostra ex deo est. \'cogitare\' ait 
 \'aliquid\', utique bonum; minus est autem cogitare quam cupere. 
 cogitamus quippe omne quod cupimus nec tamen cupimus omne 
 quod cogitamus, quoniam nonnumquam et quod non cupimus cogitamus. 
 cum igitur minus sit cogitare quam cupere — potest enim 
 homo cogitare bonum, quod nondum cupit, et proficiendo postea 
 cupere, quod antea non cupiendo cogitauit —, quomodo ad id quod 
 minus est, id est ad cogitandum aliquid boni, non sumus idonei tamquam 
 ex nobismet ipsis, sed sufficientia nostra ex deo est et ad id 
 quod est amplius, id est ad cupiendum aliquid boni, sine diuino adiutorio 
 idonei sumus ex libero arbitrio ? neque enim et hic apostolus

 

 
 
 
 ait: non quia idonei sumus cogitare \'quod perfectum 
 est\', tamquam ex nobismet ipsis, sed cogitare ait aliquid, 
 cui contrarium est nihil. unde est illud domini: sine me nihil 
 potestis facere.

Sed nimirum quod scriptum est: hominis est 
 praeparare cor et a domino responsio linguae 
 non bene intellegendo falluntur, ut existiment eor praeparare, hoc 
 est bonum inchoare, sine adiutorio gratiae dei ad.hominem pertinere. 
 absit, ut sic intellegant filii promissionis, tamquam cum audierint 
 dominum dicentem: sine me nihil potestis facere, quasi 
 conuincant eum dicentes: \'ecce sine te possumus cor praeparare. aut 
 cum audierint a Paulo apostolo: non quia idonei sumus 
 cogitare aliquid quasi ex nobismet ipsis, sed 
 sufficientia nostra exdeo est, tamquam et ipsum conuincant 
 dicentes: \'ecce idonei sumus ex nobismet ipsis praeparare 
 cor ac per hoc et boni aliquid cogitare\'. quis enim potest sine bona 
 cogitatione ad bonum cor praeparare ? absit, ut sic intellegant nisi 
 superbi sui arbitrii defensores et fidei catholicae desertores. ideo 
 quippe scriptum est: hominis est praeparare cor et a 
 domino responsio linguae, quia homo praeparat cor, 
 non tamen sine adiutorio dei, qui sic tangit cor, ut homo praeparet 
 cor. in responsione autem linguae, id est in eo quod praeparato cordi 
 lingua diuina respondet, nihil operis habet homo, sed totum est a 
 domino deo.

Xam sicut dictum est: hominis est praeparare 
 cor et a domino responsio linguae, ita etiam dictum 
 est: ape r i os et adinplebo illud. quamuis enim nisi

 

 

 

 
 
 
 adiuuante illo, sine quo nihil possumus facere, os non possumus 
 aperire, tamen nos aperimus illius adiumento et opere nostro, inplet 
 autem illud dominus sine opere nostro. nam quid est praeparare 
 cor et os aperire nisi uoluntatem parare ? et tamen in eisdem litteris 
 legitur: praeparatur uoluntas a domino, et: labia 
 mea aperies et os meum adnuntiabit laudem 
 tuam. ecee deus admonet, ut praeparemus uoluntatem in eo, quod 
 legimus: hominis est praeparare cor, et tamen, ut hoc 
 faciat homo, adiuuat deus, quia praeparatur uoluntas 
 a domino. et \'aperi os\' ita dicit iubendo, ut nemo possit, nisi 
 ipse id faciat adiuuando, cui dicitur: labia mea aperies. an 
 numquid isti usque adeo desipiunt, ut aliud os, aliud labia esse 
 contendant et mirabili uanitate hominem dicant os aperire, labia 
 hominis deum? quamquam deus illos et ab hac absurditate conpescit, 
 ubi ad Moysen famulum suum dicit: ego aperiam os 
 tuum et instruam te quae de beas loqui. in sententia 
 ergo illa, ubi dicitur: aperi os et adinplebo illud, quasi 
 unum eorum uidetur ad hominem pertinere, alterum ad deum, in 
 hac autem, ubi dicitur: ego aperiam os tuum et instruam 
 te, utrumque ad deum. quare hoc, nisi quia in uno istorum 
 cooperatur homini facienti, alterum solus facit?

Quapropter multa deus facit in homine bona, quae non 
 facit homo, nulla uero facit homo, quae non deus facit ut faciat 
 homo. proinde cupiditas boni non homini a domino esset, si 
 bonum non esset; si autem bonum est, non nisi ab illo 
 nobis est, qui summe atque ineommutabiliter bonus est. quid 
 est enim boni cupiditas nisi caritas, de qua Iohannes apostolus 
 sine ambiguitate loquitur dicens: caritas ex deo est? nec

 

 
 
 
 initium eius ex nobis et perfectio eius ex deo, sed, si caritas ex deo 
 est, tota nobis ex deo est. aucrtat enim deus hanc amentiam, ut in 
 donis eius nos priores faciamus, posteriorem ipsum, quoniam 
 misericordia eius praeueniet me et ipse est, cui fideliter 
 ucracitcrque cantatur: quoniam prae uenisti eum 
 in benedictionibus dulcedinis. et quid hic aptius 
 intellegitur quam ipsa de qua loquimur cupiditas boni? tunc enim 
 bonum concupisci incipit, quando dulcescere coeperit; quando 
 autem timore poenae, non amore iustitiae fit bonum, nondum bene 
 fit bonum nec fit in corde, quod fieri uidetur in opere, quando mallet 
 homo non facere, si posset inpune. ergo benedictio dulcedinis est 
 gratia dei, qua fit in nobis, ut nos delectet et cupiamus, hoc est 
 amemus, quod praecipit nobis. in qua si nos non praeuenit deus, 
 non solum non perficitur, sed nec inchoatur ex nobis. si enim sine 
 illo nihil possumus facere, profecto nec incipere nec perficere, quia, 
 ut incipiamus, dictum est: misericordia eius praeueniet 
 m e, et ut perficiamus, dictum est: misericordia 
 eius subsequetur tur me.

Quid est ergo, quod in consequentibus, ubi ca, quae ipsi 
 sentiunt, commemorant, dicunt se confiteri \'gratiam quoque adiuuare 
 uniuscuiusque bonum propositum, non tamen reluctanti studium 
 uirtutis inmittere\'? hoc quippe ita dicunt, uclut homo a se ipso sine 
 adiutorio dei habeat propositum bonum studiumque uirtutis, quo 
 merito praecedente dignus sit adiuuari dei gratia subsequente. putant 
 enim fortasse ita dixisse apostolum: scimus quia diligentibus 
 deum omnia cooperantur in bonum m his, qui 
 secundum propositum uocati sunt, ut propositum 
 hominis uellct intellegi, quod propositum tamquam bonum meritum

 

 

 
 
 
 sequatur misericordia uocantis dei, ignorantes ideo dictum esse: 
 qui secundum propositum uocati sunt, ut dei, non 
 hominis propositum intellegatur, quo eos, quos praesciui t 
 et praedestinauit conformes imaginis filii 
 u i, elegit ante mundi constitutionem. non enim omnes uocati 
 secundum propositum sunt uocati, quoniam multi uocati, pauci 
 electi. ipsi ergo secundum propositum uocati, qui electi ante constitutionem 
 mundi. de hoc proposito dei dictum est et illud, quod iam 
 commemoraui de geminis Esau et Iacob: ut secundumelectionem 
 propositum dei maneret, non ex operibus, 
 sed ex uocante dictum est ei quia maior 
 seruiet minori. hoc propositum dei et illo commemoratur 
 loco; ubi ad Timotheum scribens ait:conlabora euangelio 
 secundum uirtutem dei saluos nos facientis 
 et uocantis uocatione sua sancta non secundum 
 opera nostra, sed secundum suum propositum 
 et gratiam, quae data est nobis in Christo 
 Iesu ante saecula aeterna, manifestata autem 
 nunc per aduentum saluatoris nostri Iesu 
 Christi. hoc ergo est propositum dei, unde dicitur: omnia 
 cooperantur in bonum his, qui secundum propositum 
 uocati sunt. hominis autem propositum bonum 
 adiuuat quidem subsequens gratia, sed nec ipsum esset nisi praecederet 
 gratia. studium quoque hominis, quod dicitur bonum, 
 quamuis, cum esse coeperit, adiuuetur gratia, non tamen incipit 
 sine gratia, sed ab illo inspiratur, de quo dicit apostolus: gratias 
 autem deo, qui dedit idem studium pro uobis in 
 corde Titi. si studium, quisque ut pro aliis habeat, deus dat, 
 ut pro se ipso habeat, quis alius est daturus?

Quae cum ita sint, nihil in scripturis sanctis homini a 
 domino uideo iuberi propter probandum liberum arbitrium, quod 
 non inueniatur uel dari ab eius bonitate uel posci propter adiutorium 
 gratiae demonstrandum nec omnino incipit homo ex malo in bonum 
 per initium fidei commutari, nisi hoc in illo agat indebita et gratuita 
 misericordia dei. de qua suam cogitationem recolens quidam, sicut 
 legimus in Psalmis: numquid obliuiscetur, inquit, 
 misereri deus aut continebit in ira sua miserationes 
 suas? et dixi: nunc coepi, haec inmutatio 
 dexterae excelsi. cum ergo dixisset: nunc coepi, non 
 dixit haec inmutatio \'arbitrii mei\', sed dexterae excelsi. 
 sic itaque dei gratia cogitetur, ut ab initio bonae mutationis 
 suae usque in finem consummationis qui gloriatur in domino 
 glorietur, quia, sicut nemo potest bonum perficere sine domino, sic 
 nemo incipere sine domino. sed hic sit huius uoluminis terminus, 
 ut legentis reficiatur intentio et ad sequentia reparetur.

Adhuc ca sequuntur quae calumniose nobis obiciunt, nondum 
 ea quae ipsi sentiunt pertexere incipiunt. sed ne prolixitas 
 uoluminum offenderet, haec ipsa quae obiciunt in duos libros 
 partiti sumus; quorum superiore finito, qui totius huius operis liber 
 secundus est, hinc ordimur alterum et eum tertium primo secundoque 
 coniungimus.

\'Legem ueteris testamenti nos\' aiunt \'dicere non ob hoc 
 datam fuisse, ut iustifiearet oboedientes, sed ut grauioris fieret 
 causa peccati\'. prorsus non intellegunt quid de lege dicamus, quia 
 id quod dicit apostolus, quem non intellegunt, dicimus. quis enim 
 dicat non iustificari eos qui sunt legi oboedientes, quando, nisi 
 iustificarentur, non possent esse oboedientes? sed dicimus lege fieri, 
 ut deus quid fieri uelit audiatur, gratia uero fieri, ut 
 legi oboediatur; non enim auditores legis, ait apostolus, 
 iusti sunt apud deum, sed factores legis iustificabuntur. 
 lex ergo auditores iustitiae facit, gratia factores. 
 quod enim inpossibile erat legis, ait idem apostolus, 
 in quo infirmabatur per carnem m, misit deus 
 filium suum in similitudine carnis peccati et 
 de peccato damnauit peccatum in carne, ut 
 iustitia legis inpleretur in nobis, qui non secundum 
 carnem ambulamus, sed secundum spirit 
 u m. ecce quod dicimus, orent, ut aliquando intellegant, non litigent, 
 ut numquam intellegant. inpossibile enim est legem inplere

 

 
 
 
 per carnem, hoc est per carnalem praesumptionem, qua superbi 
 ignorantes dei iustitiam, id est quae ex deo est homini ut sit iustus, 
 et suam uolentes constituere, tamquam per eorum non adiutum diuinitus 
 arbitrium lex possit inplcri, iustitiae dei non sunt subiecti. ideo 
 iustitia legis in eis inpletur, qui non secundum carnem ambulant, 
 id est secundum hominem ignorantem dei iustitiam et suam uolentem 
 constituere, sed ambulant secundum spiritum. quis autem ambulat 
 secundum spiritum, nisi quisquis agitur dei spiritu? quotquot 
 enim spiritu dei aguntur, hi filii sunt dei. 
 ergo littera occidit, spiritus autem uiuificat. 
 nec littera malum est, quia occidit, sed malos praeuaricatione conuincit. 
 lex enim sancta et mandatum sanctum 
 et iustum et bonum. quod ergo bonum est, inquit, 
 mihi factum est mors? absit. sed peccatum, u t 
 appareat peccatu m, per bonum mihi operatum 
 est mortem, ut fiat supra modum peccator aut 
 peccatum per mandatum. ecce quod est \'littera occidit\'. 
 aculeus enim mortis est peccatum, uirtus 
 autem peccati lex; auget quippe prohibendo peccati 
 desideria et inde occidit, nisi subueniendo uiuificet gratia.

Ecce quod dicimus, ecce unde nobis obiciunt, quod sic 
 \'legem\' dicamus \'datam ut grauioris sit causa peccati\', non audientes 
 apostolum dicentem: lex enim iram operatur; 
 ubi enim non est lex, nec praeuaricatio, et: lex praeuaricationis 
 gratia proposita est, donec ueniret 
 semen cui promissum est, et: si dataesset lex 
 quae posset uiuificare, omnino ex lege esset 
 iustitia. sed conclusit scriptura omnia sub

 

 
 
 
 peccato, ut promissio ex fide Iesu Christi daretur credentibus 
 . hinc est quod uetus testamentum ex monte 
 Sina, ubi lex data est, in seruitutcm generat, quod est Agar. nos 
 autem, inquit, non sumus ancillae filii, sedliberae. 
 non sunt itaque filii liberae, qui legem acceperunt litterae, qua 
 possent non solum peccatores, uerum etiam praeuaricatores insuper 
 demonstrari, sed qui spiritum gratiae, quo lex ipsa sancta et iusta 
 et bona possit inpleri. ecce quod dicimus, intendant et non contendant, 
 inluminentur et non calumnientur.

Baptisma quoque, inquiunt, non uere homines nouos facere 
 asserunt, id est non plenam dare remissionem peccatorum, sed ex 
 parte filios dei fieri, ex parte autem saeculi filios, id est diaboli, remanere 
 contendunt . mentiuntur, insidiantur, tergiucrsantur; non 
 hoc dicimus. omnes enim homines, qui sunt filii diaboli, etiam 
 filios saeculi, non autem omnes filios saeculi etiam filios diaboli 
 dicimus. absit enim ut filios diaboli dicamus fuisse sanctos patres 
 Abraham, Isaac et Iacob et alios huiusmodi, quando per nuptias 
 generabant, et eos fideles, qui usque nunc et deinceps adhuc generant. 
 nec tamen possumus contradicere domino dicenti: filii 
 saeculi huius nubunt et tradunt ad nuptias. 
 quidam ergo filii saeculi huius sunt et tamen filii diaboli non sunt; 
 quamuis enim diabolus auctor sit et princeps omnium peccatorum, 
 non tamen filios diaboli faciunt quaecumque peccata. peccant enim 
 et filii dei, quoniam, si dixerint se non habere peccatum, se ipsos 
 seducunt et ueritas in eis non est, sed ea condicione peccant, qua 
 sunt adhuc filii huius saeculi; quaucro gratia sunt filii dei, non utique 
 peccant, quia omnis qui natus est ex deo non peccat. filios autem 
 diaboli infidelitas facit, quod peccatum proprie uocatur, quasi solum

 

 
 
 
 sit, si non exprimatur quale peccatum sit, sicut apostolus cum dicitur, 
 si non exprimatur quis apostolus, non intellegitur nisi Paulus, quia 
 pluribus est epistulis notior et plus omnibus illis laborauit. unde 
 quod ait dominus de spiritu sancto: ipse arguet mundum 
 de peccato, infidelitatem intellegi uoluit. hoc enim cum exponeret 
 ait: de peccato quidem, quia non credi derunt in me, 
 et ubi ait: si non uenis seme te locutus eis 
 fuissem, peccatum non haberent. non enim peccatum 
 antea non habebant, sed ipsam uoluit intellegi diffidentiam, 
 qua nec praesenti et loquenti crediderunt pertinentes ad eum, de 
 quo dicit apostolus: secundum principem potestatis 
 aeris, qui nunc operatur in filiis diffidentiae. 
 ergo in quibus non est fides, filii sunt diaboli, quia non habent in 
 interiore homine cur eis dimittatur quidquid hominis infirmitate 
 uel ignoratione uel omnino aliqua mala uoluntate committitur; illi 
 autem filii dei, qui utique si dixerint se non habere peccatum, 
 se ipsos decipiunt et ueritas in eis non est, profecto, quod sequitur: 
 \'cum confitentur peccata sua\' — quod filii diaboli non faciunt uel 
 non secundum fidem quae filiorum dei propria est faciunt —, \'fidelis 
 est et iustus qui dimittat eis peccata et mundet eos ab omni iniquitate\'. 
 ut autem plenius intellegatur quod dicimus, audiatur ipse Iesus, 
 qui filiis dei utique loquebatur dicens: si autem uos cum 
 sitis mali, nostis bona data dare filiis uestris, 
 quanto magis pater uester, qui in caelis est, 
 dabit bona petentibusse!si enim filii dei non essent, non 
 eis diceret: pateruester, qui in caelis est. et tamen eos 
 malos esse dicit et nosse bona dare filiis suis. numquid inde mali,

 

 
 
 
 unde filii dei? absit, sed inde mali, unde adhuc filii saeculi, iam 
 tamen filii dei facti pignore spiritus sancti.

Baptismus igitur abluit quidem peccata omnia, prorsus 
 omnia factorum, dictorum, cogitatorum, siue originalia siue addita 
 siue quae ignoranter siue quae scienter admissa sunt; sed non 
 aufert infirmitatem, cui regeneratus resistit, quando bonum agonem 
 luctatur, consentit autem, quando sicut homo in aliquo delicto 
 praeoccupatur, propter illud gaudens in actione gratiarum, propter 
 hoc autem gemens in allegatione orationum, ibi dicens: quid 
 retribuam domino pro omnibus quae retribuit 
 mihi ? hic dicens: dimitte nobis debita nostra; propter 
 illud dicens: diligam te, domine, uirtus mea, propter 
 hoc dicens: miserere mei, domine, quoniam infirmus 
 sum; propter illud dicens: oculim eis emper ad dominum, 
 quoniam ipse euellet de laqueo pedes 
 meos, propter hoc dicens: turbatus est prae ira oculus 
 meus, et innumerabilia, quibus diuinae litterae plenae sunt, quae 
 alternis uocibus uel exultando de dei bonis uel maerendo de nostris 
 malis a filiis dei dicuntur ex fide, quamdiu adhuc filii sunt etiam 
 saeculi huius pro uitae huius infirmitate, quos tamen deus a filiis 
 diaboli non solum lauacro regenerationis, sed ipsius etiam quae per 
 dilectionem operatur fidei probitate discernit, quia iustus ex fide 
 uiuit. haec autem infirmitas, cum qua usque ad corporis mortem 
 defectu et profectu alternante contendimus magnique interest quid 
 uincat in nobis, regeneratione alia consumetur, de qua dominus dicit: 
 in regeneratione, cum sederit filius hominis 
 in sede maiestatis suae, sedebitis et uos super

 

 
 
 
 sedes duodecim et cetera. regenerationem quippe hoc loco 
 nullo ambigente nouissimam resurrectionem uocat, quam Paulus 
 quoque apostolus et adoptionem et redemptionem nuncupat dicens?: 
 sed etiam nos ipsi primitias habentes spiritus 
 et ipsi in nobismeti ipsis ingemescimus adoptionem 
 expectantes, redemptionem corporis 
 n o s t r i. numquid non per lauacrum sanctum regenerati, 
 adoptati, redempti Į:umus? et tamen restat regeneratio, adoptio, 
 redemptio, quam in fine uenturam nunc patienter expectare debemus, 
 ut tunc filii saeculi huius ex nulla parte iam simus. quisquis 
 igitur baptismati derogat, quod modo per illud percipimus, corrumpit 
 fidem; quisquis autem iam nunc ei tribuit, quod quidem per 
 ipsum, sed tamen postea percepturi sumus, amputat spem. nam 
 si a me quispiam quaesierit, utrum per baptismum salui facti 
 fuerimus, negare non potero dicente apostolo: saluos nos fecit 
 per lauacrum regenerationis et renouationis 
 spiritus sancti. sed si quaesierit, utrum per idem lauacrum 
 omni prorsus modo iam nos fecerit saluos, respondebo: non ita est. 
 item quippe idem dicit apostolus: spe enim salui facti 
 sumus. spes autem quae uidetur non est spes; 
 quod enim uidet quis, quid et sperat? si autem quod 
 non uidemus speramus, per patientiam expectamus. 
 salus ergo hominis in baptismate facta est, quia dimissum 
 est quod peccati a parentibus traxit uel quidquid etiam proprie ante 
 baptismum ipse peccauit; salus uero eius tanta post erit, ut peccare 
 omnino non possit.

Quibus ita se habentibus ex his etiam illa quae deinceps 
 nobis obiciunt refelluntur. quis enim catholicus dicit, quod nos dicere 
 iactitant, \'spiritum sanctum adiutorem uirtutis in testamento uetere 
 non fuisse\', nisi cum uetus testamentum sic intellegimus, quemadmodum 
 dixit apostolus: a monte Sina in seruitutem generans 
 ? sed quia in eo praefigurabatur nouum, qui hoc intellegebant 
 tunc homines dei secundum distributionem temporum ueteris quidem 
 testamenti dispensatores et gestatores, sed noui demonstrantur 
 heredes. an uero illum ad testamentum nouum negabimus pertinere, 
 qui dicit: cor mundum erea in me, deus, et spiritum 
 rectum innouain uisceribus meis? aut illum qui dicit: 
 posuit super petram pedes meos et direxit gressus 
 meos et in misitin os meum can ticum nouum, 
 hymnum deo nostro? uel illum ante testamentum uetus, 
 quod est a monte Sina, patrem fidelium, de quo dicit apostolus: 
 fratres, secundum hominem dico, tamen hominis 
 confirmatum testamentum nemo inritum 
 facit aut superordinat. Abrahae dictae sunt 
 promissiones et semini eius. non dicit: \'et seminibus\' 
 tamquam in multis, sed tamquam in uno: \'et 
 semini tuo\', quod est Christus. hoc autem dico, 
 inquit, testamentum confirmatum a deo quae post 
 quadrigentos et triginta annos facta est lex 
 non infirmat ad euacuandam promissionem. 
 si enim ex lege hereditas, iam non ex promissione; 
 Abrahae autem per promissionem donauit 
 deus?

Hic certe si quaeramus, utrum hoc testamentum, quod dicit 
 confirmatum a deo non infirmari a lege quae post quadringentos

 

 
 
 
 et triginta annos facta est, utrum nouum an uetus intellegendum sit, 
 quis responderedubitet\'nouum\',sed in propheticis latebris occultatum, 
 donec ueniret tempus quo reuelaretur in Christo ? nam si dixerimus 
 \'uetus\', quid erit illud a monte Sina in seruitutem generans? 
 ibi enim facta est lex post quadringentos et triginta annos, 
 qua lege hoc testamentum promissionis Abrahae infirmari non posse 
 confirmat et hoc quod factum est ad Abraham uult potius ad nos 
 pertinere, quos uult esse filios liberae, non ancilla, heredes ex promissione, 
 non lege, cum dicit: si enim ex lege hereditas, 
 iamnon ex promissione; Abrahae autem per pro 
 missionem donauit deus, ut quod facta est lex post quadringentos 
 et triginta annos ad hoc subintrauerit, ut abundaret delictum, 
 cum per peccatum praeuaricationis conuincitur hominis 
 superbia de sua iustitia praesumentis, et ubi abundauit delictum, 
 superabundaret gratia per fidem iam humilis hominis in lege deficientis 
 et ad dei misericordiam fugientis. ideo cum dixisset: s i 
 enimexlegehereditas, iam non ex promissione; 
 Abrahae autem per promissionem donauit deus 
 — tamquam ei diceretur: ut quid ergo postea lex facta cst?—, subiunxit 
 atque ait: quid ergo lex? cui mox interrogationi reddidit: 
 praeuaricationis gratia proposita est, 
 donec ueniret semen cui promissum est. hoc identidem 
 ita dicit: si enim qui ex lege heredes sunt, exinanita 
 est fides et euacuata est promissio. lex 
 enim iram operatur; ubi enim non est lex, nec

 

 
 
 
 praeuaricatio. quod ait in illo testimonio: si cnim ex 
 lege hereditas, iam non ex promissione;Abrahae 
 autem per promissionem donauit deus, hoc 
 in isto ait: si enim qui per legem heredes sunt, exinanita est fides 
 et euacuata estpromissio, satis 
 ostendens ad fidem nostram pertinere — quae noui est utique 
 testamenti —, quod per promissionem donauit deus Abrahae. et 
 quod ait in illo testimonio: quid ergo lex? atque respondit: 
 praeuaricationisgratiapropositaest, hoc in isto 
 similiter subdidit: lex enim iram operatur; ubi enim 
 non est lex, nec pracuaricatio.

Siuc igitur Abraham siuc ante illum iusti siue post eum 
 usque ad ipsum Moyscn, per quem datum est testamentum a monte 
 Sina in seruitutem generans, siuc ceteri prophetae post eum et sancti 
 homines dei usque ad Iohannem Baptistam, filii sunt promissionis 
 et gratiae secundum Isaac filium liberae non ex lege, sed ex promissione 
 heredes dei, coheredes autem Christi. absit enim, ut Noe 
 iustum et prioris temporis iustos et quicumquc ab illo usque ad 
 Abraham iusti esse potuerunt uel conspicui uel occulti negemus 
 ad supernam Hierusalem, quae mater est nostra, pertinere, quamuis 
 anteriores tempore inueniantur esse quam Sarra, quae ipsius liberae 
 matris prophetiam figuramque gestabat. quanto euidentius ergo post 
 Abraham, cui sic declarata est ipsa promissio, ut pater multarum 
 gentium diceretur, quicumque deo placuerunt filii promissionis habendi 
 sunt! non enim ex Abraham et deinceps iustorum generatio 
 uerior, sed prophetia manifestior repperitur.

Ad testamentum autem uetus, quod est a monte Sina in 
 seruitutem generans, quod est Agar, illi pertinent, qui

 

 
 
 
 cum acceperint legem sanctam et iustam et bonam, putant sibi ad 
 uitain litteram posse sufficere et ideo qua fiant factores legis 
 diuinam misericordiam non requirunt, sed ignorantes dei 
 iustitiam et suam iustitiam uolentes constituere iustitiae dei 
 non sunt subiecti. ex hoc genere fuit illa multitudo, quae aduersus 
 deum in heremo murmurauit et idolum fecit, et illa, quae iam in ipsa 
 terra promissionis fornicata est post deos alienos. sed haec in ipso 
 quoque ueteri testamento ualde reproba est multitudo. illi etiam, 
 quicumque ibi erant, sola quae ibi deus pollicetur terrena promissa 
 sectantes et quid pro nouo testamento ea ipsa significent ignorantes 
 eorum adipiscendorum amore et amittendorum timore dei praecepta 
 seruabant, immo non seruabant, sed sibi seruare uidebantur; neque 
 enim fides in eis per dilectionem operabatur, sed terrena cupiditas 
 metusque carnalis. sic autem praecepta qui facit procul dubio inuitus 
 facit ac per hoc in animo non facit; mauult enim omnino non 
 facere, si secundum ea quae cupit et metuit permittatur inpune. 
 ac per hoc in ipsa uoluntate intus est reus, ubi ipse qui praecipit inspicit 
 deus. tales erant filii terrenae Hierusalem, de qua dicit 
 apostolus: seruit enim cum filiis suis, pertinens ad testamentum uetus 
 amon te Sinain seruitutem generans, 
 quod est Agar. ex ipso genere fuerunt, qui dominum crucifixerunt 
 et in eadem infidelitate manserunt. inde sunt etiam adhuc 
 eorum filii in ingenti multitudine Iudaeorum quamuis iam nouo 
 testamento, sicut prophetatum est, per Christi sanguinem patefacto 
 atque firmato et a flumine, ubi baptizatus magisteriumque professus 
 est, usque ad terminos terrae euangelio diffamato. qui ludaei secundum 
 prophetias quas legunt per omnes sunt terras ubique dispersi,

 

 
 
 
 ut ex eorum quoque codicibus christianae non desit testimonium 
 ueritati.

Et uetus igitur testamentum deus condidit, quia deo placuit 
 usque ad plenitudinem temporis promissis terrenis tamquam in 
 praemio constitutis promissa uelare caelestia et populo terrenis bonis 
 inhianti et propterea durum cor habenti quamuis spiritalem, tamen 
 in tabulis lapideis legem dare. exceptis quippe librorum ueterum sacramentis, 
 quae sola significandi ratione praecepta sunt — quamquam 
 et in eis, quoniam spiritaliter intellegenda sunt, recte lex 
 dicitur spiritalis — cetera certe, quae ad pietatem bonosque 
 mores pertinentia non ad aliquam significationem ulla interpretatione 
 referenda, sed prorsus ut sunt dicta facienda sunt, profecto 
 illam dei legem non solum illi tunc populo, uerum etiam nunc 
 nobis ad instituendam recte uitam necessariam nemo dubitauerit. 
 si enim Christus nobis abstulit illud grauissimum multarum obseruationum 
 iugum, ne carnaliter circumcidamur, ne pecorum uictimas 
 immolemus, ne sabbato septeno dierum uolumine redeunte ab 
 operibus etiam necessariis quiescamus et cetera huiusmodi, sed ea 
 spiritaliter intellecta teneamus remotisque umbris significantibus 
 in rerum ipsarum quae significantur luce uigilemus, numquid propterea 
 dicturi sumus non ad nos pertinere quod scriptum est, ut alienum 
 quodcumque perditum quis inuenerit reddat ei qui perdidit 
 et alia multa similia, quibus pie recteque uiuere discitur, maximeque 
 ipsum Decalogum, qui duabus illis lapideis tabulis continetur, 
 excepta sabbati obseruatione carnali, quae spiritalem sanctificationem 
 quietemque significat? quis enim dicat non debere obseruare 
 Christianos, ut uni deo religionis obsequio seruiatur, ut idolum non 
 colatur, ut nomen domini non accipiatur in uanum, ut parentes 
 honorentur, ne adulteria, homicidia, furta, falsa testimonia

 

 
 
 
 perpetrentur, nc uxor, nc omnino res ulla concupiscatur aliena? quis est 
 tam iinpius, qui dicat ideo se ista legis non custodire praecepta, quia est 
 ipse Christianus nec sub lege, sed sub gratia constitutus?

Verum haec plane magna distantia est, quod faciunt ista 
 sub lege positi, quos littera occidit, terrenam felicitatem uel cupiditate 
 adipiscendi uel timore amittendi et ideo non uere faciunt, 
 quoniam carnalis cupiditas qua peccatur mutatur potius uel augetur 
 cupiditate alia, non sanatur. hi ad uetus pertinent testamentum, 
 quod in seruitutem generat, quia facit eos carnalis timor et cupiditas 
 seruos, non euangelica fides et spes et caritas liberos. sub gratia uero 
 positi, quos uiuificat spiritus, ex fide ista faciunt, quae per dilectionem 
 operatur, in spe bonorum non carnalium, sed spiritalium, non 
 terrenorum, sed caelestium, non temporalium, sed aeternorum praecipue 
 credentes in mediatorem, per quem sibi non dubitant et spiritum 
 gratiae subministrari, ut bene ista faciant, et ignosci posse cum 
 peccant. hi pertinent ad testamentum nouum, filii promissionis, regenerati 
 deo patre et libera matre. huius generis fuerunt antiqui 
 omnes iusti et ipse Moyses testamenti minister ueteris, heres noui, 
 quia ex, fide qua nos uiuimus una eademque uixerunt incarnationem 
 passionem resurrectionemque Christi credentes futuram, quam 
 nos credimus factam, usque ad ipsum Iohannem Baptistam tamquam 
 praeteritae dispensationis limitem quendam, qui mediatorem 
 ipsum non aliqua umbra futuri uel allegorica significatione uel ulla 
 prophetica pranuntiatione uenturum esse significans, sed digito 
 demonstrans ait: ecce agnus dei, ecce qui tollit peccatum 
 mundi, tamquam dicens: \'quem multi iusti uidere concupiuerunt, 
 in quem uenturum ab ipsius humani generis initio

 

 

 

 
 
 
 crediderunt, de quo Abrahae dictae sunt promissiones, de quo scripsit 
 Moyses, de quo lex et prophetae sunt testes, ecce agnus dei, 
 ecce qui tollit peccatum mundi\'. ab hoc Iohanne et deinceps 
 coeperunt de Christo fieri praeterita uel praesentia, quae ab illis 
 omnibus anterioris temporis iustis credebantur, sperabantur, desiderabantur 
 futura. eadem igitur fides est et in illis, qui nondum nomine, 
 sed re ipsa fuerunt antea Christiani, et in istis, qui non solum 
 sunt, uerum etiam uocantur, et in utrisque eadem gratia 
 per spiritum sanctum. unde dicit apostolus: habentes 
 autem eundem spiritum fidei secundum quod 
 scriptum est: credidi, propter quod locutus 
 sum, et nos credimus, propter quod et loquimur.

Aliter itaque dicitur iam obtinente loquendi consuetudine 
 uetus testamentum lex et prophetae omnes, qui usque ad Iohannem 
 prophetauerunt — quod distinctius uetus instrumentum quam uetus 
 testamentum uoratur -,aliter autem sicut apostolica appellat auctoritas 
 siue hoc nomen exprimens siue significans. exprimit enim, ubi 
 dicit: usque in hodiernum diem, quamdiu legitur 
 Moyses, id ipsum uelamen in lectione ueteris 
 testamenti manet, quod non reuelatur, quia in 
 Christo euacuatur. sic enim utique uetus testamentum ad 
 Moysi rettulit ministerium. item dicit: u t seruiamus in nouitate 
 spiritus et non in uetustate litterae, idipsum 
 significans testamentum nomine \'litterae\'. item alio loco: 
 qui et idoneos nos fecit, inquit, ministros noui 
 testamenti non litterae, sed spiritus; littera 
 enim occidit, spiritus autem uiuificat. et hic per 
 commemorationem noui illud utique uetus intellegi uoluit. multo

 

 
 
 
 autem euidentius, quamuis non dixerit aut uctus aut nouum, duo 
 ipsa testamenta distinxit per duos filios Abrahae, unum de ancilla, 
 alium de libera, quod iam superius commemorauimus. quid enim 
 expressius quam ut diceret: dicite mihi sub lege uolentes 
 esse: legem non audistis? scriptum est enim 
 quod Abraham duos filios habuit, unum de 
 ancilla et unum de libera. sed ille quidem qui 
 de ancilla secundum carnem natus est, qui 
 autem de libera, per re promissionem. quae sunt 
 in allegoria; haec enim sunt duo testamenta, 
 unum quidem a monte Sina in seruit utem generans, 
 quod est Agar r - Sina enim mons est in 
 Arabia, quae coniuncta est huic quae nunc 
 est Hierusalem; seruit enim cum filiis suis —, 
 quae autem sursum est Hierusalem, libera 
 est, quae est mater nostra. quid clarius, quid certius, 
 quid ab omni obscuritate atque ambiguitate remotius? et paulo 
 post: nos autem fratres, inquit, secundum Isaac 
 promissionis filii sumus. item paulo post: nos 
 autem, fratres, non sumus ancillae filii, sed 
 liberae; qua libertate Christus nos liberau 
 i t. eligamus igitur utrum antiquos iustos ancillae filios dicamus 
 an liberae. absit autem ut ancillae; ergo si liberae, ad nouum 
 pertinent testamentum in spiritu sancto, quem uiuificantem litterae 
 occidenti opponit apostolus. nam quo pacto ad gratiam noui testamenti 
 non pertinent hi, de quorum dictis et libris istos eiusdem gratiae 
 dementissimos et ingratissimos inimicos refellendo conuincimus?

Sed dicet aliquis: \'quomodo uetus appellatur, quod post 
 quadringentos et triginta annos factum est per Moysen, et nouum

 

 

 
 
 
 dicitur, quod ante tot annos factum est ad Abraham?\' qui ex hoc 
 non litigiose, sed studiose mouetur, intellegat primum, quia si ex 
 anteriore tempore dicitur uetus, ex posteriore autem nouum, reuelationes 
 eorum considerantur in his nominibus, non institutiones. 
 per Moysen quippe reuelatum est testamentum uetus, per quem 
 lex data est sancta et iusta et bona, per quam fieret non abolitio, 
 sed cognitio peccati, qua conuincerentur superbi suam iustitiam 
 nolentes constituere, quasi diuino adiutorio non egentes, et rei facti 
 litterae confugerent ad spiritum gratiae non sua iustitia iustificandi, 
 sed dei, hoc est quae illis esset ex deo. nam, sicut idem apostolus 
 loquitur, per legem cognitio peccati. nunc 
 autem sine lege iustitia dei manifestata est, 
 testificata per legem et p r ophetas. lex quippe eo ipso, 
 quod in ea nemo iustificatur, testimonium perhibet iustitiae dei; 
 quod enim in lege nemo iustificatur apud deum, 
 manifestum est, quiaiustus exfideuiuit. sic ergo 
 cum lex non iustificat inpium de praeuaricatione conuictum, 
 mittit ad iustificantem deum atque ita iustitiae dei perhibet testimonium; 
 prophetae uero testimonium perhibent iustitiae dei praenuntiando 
 Christum, qui factus est nobis sapientia a 
 deo et iustitia et sanctificatio et redemptio, 
 u t, quemadmodum scriptum e s t, qui gloriatur, 
 in domino glorietur. erat autem occulta ista lex ab initio, 
 cum homines iniquos natura ipsa conuinceret aliis facientes, quod 
 sibi fieri noluissent. reuelatio autem noui testamenti in Christo facta 
 estcum est manifestatus in carne; in quo apparuit iustitia dei, id est 
 quae hominibus ex deo est. sic enim ait: nunc autem sine 
 legeiustitiadei manifestata est. ecce qua causa illud 
 dicitur uetus testamentum, quia priore, hoc autem nouum, quia 
 posteriore tempore reuelatum est. deinde quia testamentum uetus 30

 

 
 
 
 pertinet ad hominem ueterem, a quo necesse est hominem incipere, 
 nouum autem ad hominem nouum, quo debet homo ex uetustate 
 transire, ideo in illo sunt promissa terrena, in isto promissa caelestia, 
 quia et hoc ad misericordiam dei pertinuit, ne quisquam uel ipsam 
 terrenam qualemcumque felicitatem nisi a domino creatore uniuersitatis 
 putet cuiquam posse conferri. sed si propter illam colatur 
 deus, seruilis est cultus pertinens ad filios ancillae, si autem 
 propter ipsum deum, ut in aeterna uita sit deus omnia in omnibus, 
 liberalis est seruitus pertinens ad filios liberae, quae est mater nostra 
 aeterna in caelis. quae prius tamquam sterilis apparebat, quando 
 perspicuos filios non habebat, nunc autem uidemus, quod de illa 
 prophetatum est: laetare, sterilis, quae non paris, 
 erumpe et exclama, quae non parturis:, quia 
 multi filii desertae magis quam eius quae habet 
 uirum, id est \'magis quam illius Hierusalem, quae legis quodammodo 
 uinculo maritata est et seruit cum filiis suis\'. tempore 
 igitur ueteris testamenti spiritum sanctum in eis, qui etiam 
 tunc secundum Isaac promissionis filii erant, non solum adiutorem, 
 quod isti suo dogmati sufficere existimant, uerum etiam largitorem 
 dicimus fuisse uirtutis, quod isti negant libero eam potius arbitrio 
 tribuentes contradicentibus illis patribus, qui sciebant ad 
 dominum ueraci pietate clamare: diligam te, domine, 
 uirtus mea!

Aiunt etiam, \'quod omnes apostoli uel prophetae non 
 plene sancti definiantur a nobis, sed in conparatione peiorum minus 
 malos eos fuisse dicamus et hanc esse iustitiam, cui deus testimonium 
 perhibet, ut quomodo dicit propheta iustificatam Sodomam 
 conparatione ludaeorum, sic etiam nos criminosorum conparatione

 

 
 
 
 dicamus sanctos aliquam exercuisse uirtutem\'. absit, ut ista dicamus, 
 sed aut non ualent intellegere aut nolunt aduertere aut calumniandi 
 studio dissimulant se scire quod dicimus. audiant ergo uel 
 ipsi uel potius hi quos idiotas et ineruditos decipere moliuntur. nostra 
 fides, hoc est catholica fides, iustos ab iniustis non operum, sed ipsa 
 fidei lege discernit, quia iustus ex fide uiuit. per quam discretionem 
 fit, ut homo ducens uitam sine homicidio, sine furto, sine falso testimonio, 
 sine appetitu rei ullius alienae, parentibus honorem debitum 
 reddens, castus usque ad continentiam ab omni omnino concubitu, 
 etiam coniugali, elemosynarum largissimus?, iniuriarum patientissimus, 
 qui non solum non auferat aliena, sed nec sua reposcat 
 ablata uel etiam uenditis omnibus suis crogatisque in 
 pauperes nihil suum propriumque possideat, cum suis tamen istis 
 uelut laudabilibus moribus, si non in deum fidem rectam et catholicam 
 teneat, de hac uita damnandus abscedat. alius autem — habens 
 quidem opera bona ex fide recta, quae per dilectionem operatur, non 
 tamen ita ut ille bene moratus incontinentiam suam sustentat honestate 
 nuptiarum, coniugii carnale debitum et reddit et repetit nec 
 sola propagationis causa, uerum etiam uoluptatis quamuis cum sola 
 uxore concumbit, quod coniugatis secundum ueniam concedit aposto- 
 Ius, iniurias non tam patienter accipit, sed ulciscendi cupiditate 
 fertur iratus, quamuis, ut possit dicere: sicut et nos dimittimus 
 debitoribus nostris, rogatus ignoscat, possidet 
 rem familiarem, faciens inde quidem elemosynas, non tamen quam 
 ille tam largus, non aufert aliena, sed quamuis ecclesiastico iudicio, 
 non forensi tamen repetit sua — nempe iste qui moribus illo uidetur

 

 
 
 
 inferior propter rectam fidem quae illi est in deum, ex qua uiuit et 
 secundum quam in omnibus delictis suis se accusat, in omnibus bonis 
 operibus deum laudat sibi tribuens ignominiam, illi gloriam atque 
 ab ip?o sumens et indulgentiam peccatorum et dilectionem recte 
 faetorum, de hac uita liberandus et in consortium cum Christo 
 regnaturorum recipiendus emigrat. quare nisi propter fidem? quae 
 licet sine operibus neminem saluat — ipsa est enim non reproba 
 fides, quae per dilectionem operatur —, tamen per ipsam etiam peccata 
 soluuntur, quia iustus ex fide uiuit, sine ipsa uero etiam quae 
 uidentur bona opera in peccata uertuntur; omne enim quod 
 non est ex fide, peccatum est. et fit propter hanc maximam 
 differentiam, ut, cum dubitante nullo perseuerans uirginalis 
 integritas coniugali castitate sit potior, tamen mulier etiam bis 
 nupta catholica professae uirgini hereticae praeferatur nec ita praeferatur, 
 ut ista melior sit in dei regno, sed ut illa ibi non sit omnino. 
 nam et ille, quem uelut melioribus descripsimus moribus, si adsit 
 ei fides recta, superat illum alterum, sed ambo illic erunt; si autem 
 fides ei desit, sic ab illo superatur, ut ipse ibi non sit.

Cum itaque iusti omnes et antiquiores et apostoli ex fide 
 uixerint recta, quae est in Christo Iesu domino nostro, moresque tam 
 sanctos cum fide habuerint, ut licet non tam perfectae uirtutis in hac 
 uita esse potuerint, quam post hanc uitam futura est, tamen quidquid 
 peccati ex humana infirmitate subreperet, pietate ipsius fidei 
 continuo deleretur- unde fieri potest, ut in conparatione iniquorum, 
 quos damnaturus est deus, iustos eos fuisse dicendum sit, cum per 
 piam fidem tam in contrarium ab illis impiis sint remoti, ut clamet 
 apostolus: quae pars fideli cum infideli?—, sed uidelicet 
 noui heretei Pelagiani religiosi amatores et laudatores uidentur 
 sibi esse sanctorum, si non audeant dicere inperfectae illos fuisse uirtutis, 
 cum hoc confiteatur uas electionis, qui considerans ubi adhuc

 

 
 
 
 esset et quia corpus, quod corrumpitur, adgrauat animam: non 
 quia iam acceperim, ait, aut iam perfectus sim, 
 fratres, ego me ipsum non arbitror ad prehendisse. 
 et paulo post tamen, qui se negauerat esse perfectum: 
 quotquot ergo perfecti, inquit, hoc sapiamus, ut 
 ostenderet secundum istius uitae modum esse quandam perfectionem 
 eique perfectioni hoc quoque deputari, si se quisque nouerit nondum 
 esse perfectum. quid enim excellentius in ueteri populo sacerdotibus 
 sanctis? et tamen eis praecepit deus sacrificium pro suis primitus 
 offerre peccatis. et quid sanctius in nouo populo apostolis? et tamen 
 praecepit eis dominus in oratione dicere: dimitte nobis debitanostra. 
 omnium igitur piorum sub hoc onere corruptibilis 
 carnis et in istius uitae infirmitate gementium spes una est, quod 
 aduocatum habemus apud patrem Iesum 
 Christum iustum; et ipse est exoratio peccatorum 
 nostrorum.

Istum aduocatum non habent illi, qui sunt a iustis 
 — etiamsi sola ista esset differentia — in contrarium longeque discreti. 
 quem iustum aduocatum absit ut dicamus, sicut ipsi calumniantur, 
 \'carnis necessitate mentitum\', sed dicimus eum in similitudine 
 carnis peccati de peccato damnasse peccatum. quod fortasse 
 isti non intellegentes et calumniandi cupiditate caecati quam 
 diuersis modis peccati nomen in scripturis sanctis poni soleat ignorantes 
 peccatum Christi adfirmare nos iactant. dicimus itaque Christum 
 et nullum habuisse peccatum in anima nec in carne et suscipiendo 
 carnem in similitudine carnis peccati de peccato damnasse peccatum. 
 quod subobscure ab apostolo dictum duobus modis soluitur: siue

 

 
 
 
 quia rerum similitudines solent earum rerum nominibus nuncupari, 
 quarum similes sunt, ut ipsam similitudinem carnis peccati uoluisse 
 intellegatur apostolus appellare peccatum, siue quia sacrificia pro 
 peccatis peccata appellabantur in lege, quae omnia figurae fuerunt 
 carnis Christi, quod est uerum et unicum sacrificium pro peccatis 
 non solum his, quae uniuersa in baptismate diluuntur, uerum etiam 
 his, quae post ex huius uitae infirmitate subrepunt. propter quae 
 cotidie uniuersa in oratione ad deum clamat ecclesia: dimitte 
 nobis debita nostra, et dimittuntur nobis per singulare 
 sacrificium pro peccatis, quod apostolus secundum legem loquens 
 non dubitauit appellare peccatum. unde est etiam illud eius multo 
 euidentius nec aliquo biuio cuiusquam ambiguitatis incertum: o bsecramus 
 pro Christo reconciliari deo. \'eum 
 qui non nouerat peccatum pro nobis peccatum 
 fecit, ut nos simus iustitia dei in ipso. nam quod 
 superius commemoraui: de peccato damnauit peccatum, 
 quia non dictum est \'de peccato suo\', potest quispiam 
 sic intellegere, ut dicat eum de peccato Iudaeorum damnasse 
 peccatum, quia de peccato eorum, qui eum crucifixerunt, 
 factum est sanguinem suum in remissionem funderet peccatorum; 
 hoc uero, ubi dicitur deus ipsum Christum, qui non nouerat peccatum, 
 fecisse peccatum, non mihi conuenientius uidetur intellegi 
 quam Christum factum sacrificium pro peccatis et ob hoc appellatum 
 esse peccatum.

Quis autem ferat eos obicere nobis, \'quod post resurrectionem 
 tales processus futuros esse dicamus, ut ibi incipiant homines 
 quae hic noluerint dei mandata complere\', quoniam dicimus 
 ibi omnino nullum futurum esse peccatum nec cum aliqua peccati 
 cupiditate conflictum, tamquam ipsi audeant hoc negare? sapientiam 
 quoque et cognitionem dei tunc perfici in nobis et in 
 domino tantam exultationem, ut ea sit plena et uera securitas,

 

 
 
 
 quis negabit, nisi tam sit auersus a uero, ut ob hoc ad eam peruenire 
 non possit ? uerum.haec non erunt in praeceptis, sed in eorum quae 
 hic obseruanda sunt praemio praeceptorum. quorum quidem praeceptorum 
 contemptus illuc non perducit ad praemium, sed hic studium 
 praecepta seruandi gratia dei tribuit. quae si quid etiam in eis 
 praeceptis minus seruatur, ignoscit, propter quod orando dicimus 
 et: fiat uoluntas tua, et: dimitte nobis debita 
 nostra. hic ergo praeceptum est, ut non peccemus, ibi praemium 
 non posse peccare; hic praeceptum est, ut desideriis peccati non 
 oboediamus, ibi praemium, ut desideria peccati non habeamus; 
 hic praeceptum est: intellegite ergo qui insipientes 
 estis in populo et stulti aliquando sapite, ibi praemium 
 est plena sapientia et perfecta cognitio — uidemus enim 
 nunc per speculum in aenigma te, ait apostolus, tunc 
 autem facie ad faciem. nunc co ex parte, tunc 
 autem cognoscam sicut et cognitus sum —•;hicpraeceptum 
 est: exultate deo adiutori nostro, et: exultate, 
 iusti, in domino, ibi praemium est exultare perfecto 
 et ineffabili gaudio; postremo in praecepto positum est: beati 
 quiesuriuntetsitiuntiustitiam, in praemio autem: 
 quoniam ipsi saturabuntur. unde, quaeso, saturabuntur, 
 nisi quod esuriunt et sitiunt? quis igitur ita non solum a diuino, 
 sed a sensu quoque abhorret humano, qui dicat in homine tantam 
 esse posse iustitiam, cum ab illo esuritur et sititur, quanta erit, cum 
 ex illa saturabitur? quando autem esurimus sitimusque iustitiam, 
 si fides Christi uigilat in nobis, quid nos nisi Christum esurire ac 
 sitire credendum est? qui factus est nobis sapientia 
 a deo et iustitia et sanctificatio et redemptio, 
 u t, quemadmodum scriptum e s t, qui gloriatur,

 

 
 
 in domino glorietur. et quia modo in eum non uidentes credimus, 
 ideo sitimus esurimusque iustitiam. quamdiu enim sumus 
 in corpore, peregrinamur a domino; per fidem 
 enim ambulamus, non per speciem, quem cum 
 uiderimus peruenientes utique ad speciem, exultabimus gaudio 
 inenarrabili et tunc iustitia saturabimur, quia nunc ei desiderio pio 
 dicimus: saturabor, cum manifestabitur gloria tua.

Quam uero est non dico inpudens, sed insana superbia nondum 
 esse aequales angelis dei et putare se iam posse habere iustitiam 
 aequalem angelis dei nec intueri tam magnum et sanctum 
 uirum, qui utique ipsam iustitiae perfectionem esuriebat atque 
 sitiebat, quando magnitudine reuelationum nolebat extolli; nec 
 tamen, ut non extolleretur, arbitrio suo uoluntatique commissus 
 est, sed accepit stimulum carnis, angelum satanae, qui cum colaphizaret. 
 propter quod ter dominum rogauit, ut discederet ab eo, et 
 dixit ei dominus: sufficittibi gratia mea; nam uirtus 
 in infirmitate perficitur. quae uirtus, nisi ad quam 
 pertinet non extolli? et quis dubitat hoc ad iustitiam pertinere? 
 huius igitur iustitiae perfectione sunt praediti angeli dei, qui semper 
 uident faciem patris ac per hoc totius trinitatis, quia per filium 
 uident in spiritu sancto. nihil est autem ista reuelatione sublimius; 
 nec tamen angelorum quisquam illa contemplatione laetantium 
 necessarium habet angelum satanae, a quo colaphizetur, ne illum 
 tanta magnitudo reuelationis extollat. hanc perfectionem uirtutis 
 utique nondum habebat apostolus Paulus, nondum aequalis angelis 
 dei, sed inerat illi extollendi se infirmitas, quae per angelum etiam 
 satanae fuerat conprimenda, ne reuelationum magnitudine extolleretur. 
 quamquam itaque ipsum satanam elatio prima deiecerit,.

 

 
 
 
 tamen summus ille medicus, qui bene uti nouit etiam malis, de angelo 
 satanae adhibuit contra elationis uitium salubre quamuis molestum 
 medicamentum, sicut fieri consueuit antidotum etiam de serpentibus 
 contra uenena serpentum. quid est ergo: sufficit tibi 
 gratia mea, nisi ne deficiendo succumbas sub colapho angeli 
 satanae ? et quid est: uirtus in infirmitate perficitur, 
 nisi quia in isto loco infirmitatis hactenus perfectio potest esse uirtutis, 
 ut ipsa infirmitate praesente elatio reprimatur? quae utique 
 infirmitas futura inmortalitate sanabitur. quomodo est enim dicenda 
 sanitas plena, ubi etiam de angeli satanae colapho adhuc est necessaria 
 medicina?

Ex hoc factum est uirtutem, quae nunc est in homine iusto, 
 perfectam hactenus nominari, ut ad eius perfectionem pertineat 
 etiam ipsius inperfectionis et in ueritate cognitio et in humilitate 
 confessio. tunc enim est secundum hanc infirmitatem pro suo modulo 
 perfecta ista parua iustitia, quando etiam quid sibi desit intellegit. 
 ideoque apostolus et inperfectum et perfectum se dicit: 
 inperfectum scilicet cogitando, quantum illi ad iustitiam desit, cuius 
 plenitudinem adhuc esurit ac sitit, perfectum autem, quod et suam 
 inperfectionem confiteri non erubescit et ut perueniat bene procedit, 
 sicut possumus dicere perfectum esse uiatorem, cuius bene promouetur 
 accessio, quamuis non perficiatur intentio, nisi fuerit facta 
 peruentio. propterea cum dixisset: secundum iustitiam, 
 quae in legecst, qui fuerim sine querella, mox addidit: 
 quae mihi lucra fuerunt, haec propter 
 Christum damna esse duxi. uerum tamen et arbitror 
 omnia damnum esse propter eminentem 
 scientiam Christi Iesu domini nostri, propter 
 quem omnia non solum detrimenta credidi,

 

 
 
 
 uerum etiam stercora existimaui esse, ut Christum 
 lucrifaciam et inueniar in illo non habens 
 meam iustitiam quae cx legeest, sed camquae 
 est per fidem Christi, quae est ex deo iustitia 
 infide. ecce apostolus secundum iustitiam, quae ex lege est, sine 
 querella se fuisse non utique mendaciter dicit et tamen haec quae 
 illi lucra fuerunt abicit propter Christum et damna, detrimenta et 
 stercora existimat non solum haec, sed et cetera omnia, quae supra 
 commemorauit, propter non qualemlibet, sed eminentem, 
 sicut ipse dicit, scientiam Christi Iesu domini 
 nostri, quam procul dubio adhuc in fide habebat, nondum in 
 specie. tunc erit enim eminens Christi scientia, quando fuerit ita 
 reuelatus, ut quod creditur uideatur. unde alio loco ita dicit: 
 mortui enim estis et uita uestra abscondita 
 est cum Christo in deo. cum Christus apparuerit, 
 uitauestra, tunc et uos apparebitis cum illo 
 in gloria. hinc et ipse dominus: qui diligit m e, inquit, 
 diligetur a patre meo, et ego diligam eum et 
 manifestabo m e ipsum illi. hinc Iohannes euangelista: 
 dilectissimi, inquit, filii dei sumus, et nondum 
 apparuit quod erimus. scimus quia, cum apparuerit, 
 similes ei erimus, quoniam uidebimus 
 cum sicuti est. tunc erit eminens Christi scientia; nunc enim 
 est quidem abscondita in fide, sed nondum eminens apparet in 
 specie.

Abicit ergo illa beatus Paulus praeterita iustitiae suae tamquam 
 detrimenta et stercora, ut Christum lucrifaciat et inueniatur

 

 
 
 
 in illo non habens suam iustitiam, quae ex lege est. quare suam, si 
 ex lege est ? neque enim lex illa dei non est. quis hoc nisi Marcion 
 et Manicheus et aliae similes pestes dixerunt ? cum ergo lex illa dei 
 sit, iustitiam suam dicit esse, quae ex lege est; quam iustitiam suam 
 noluit habere, sed proiecit ut stercora. cur ita, nisi quia hoc est, 
 quod etiam superius demonstrauimus, eos esse sub lege, qui ignorantes 
 dei iustitiam et suam uolentes constituere iustitiae dei 
 non sunt subiecti ? putant enim se arbitrii sui uiribus inplere legem 
 iubentem et ista inplicati superbia ad gratiam non conuertuntur 
 iuuantem. sic eos littera occidit aut aperte etiam sibi reos non 
 faciendo quod praecipit aut putando se facere quod spiritali quae 
 ex deo est non faciunt caritate. ita remanent aut aperte iniqui 
 aut fallaciter iusti, in aperta iniquitate euidenter elisi, in fallaci iustitia 
 insipienter elati. ac per hoc miro quidem modo, sed tamen uero 
 iustitiam legis non inplet iustitia quae in lege est uel ex lege, sed quae 
 in spiritu gratiae. iustitia quippe legis inpletur in eis, sicut scriptum 
 est, qui non secundum carnem ambulant, sed secundum spiritum. 
 secundum iustitiam uero quae in lege est se fuisse sine querella in 
 carne, non in spiritu dicit apostolus et iustitiam quae ex lege est 
 suam dicit fuisse, non dei. intellegendum est igitur iustitiam legis 
 non inpleri secundum iustitiam, quae in lege est uel ex lege, id est 
 secundum iustitiam hominis, sed secundum iustitiam quae est in 
 spiritu gratiae; ergo secundum iustitiam dei, hoc est quae homini 
 ex deo est. quod planius et breuius ita dici potest: iustitiam legis 
 non inpleri, eunt lex iubet et homo quasi suis uiribus facit, sed cum 
 spiritus adiuuat et hominis non libera, sed dei gratia liberata 
 uoluntas facit. legis itaque iustitia est iubere quod deo placet, uetare

 

 
 
 
 quod displicet; in lege autem iustitia est seruire litterae et extra 
 eam nullum dei adiutorium ad recte uiuendum requirere. cum enim 
 dixisset: non habens meam iustitiam quae ex lege 
 est, sed eam quae est per fidem Christi; addidit: 
 quae est ex deo. ipsa est ergo iustitia dei, quam superbi ignorantes 
 suam uolunt constituere. non enim propterea iustitia 
 dei dicitur, quoniam deus ea iustus est, sed quia homini ex deo est.

Secundum hanc autem iustitiam dei, hoc est quae ex deo 
 nobis est, nunc fides operatur per dilectionem. id autem operatur, 
 quomodo perueniat homo ad eum, in quem modo non uidens credit. 
 quem cum uiderit, tunc quod erat in fide per speculum in aenigmate, 
 iam erit in specie facie ad faciem, tunc perficietur et ipsa dilectio. 
 nimis quippe insipienter dicitur tantum amari deum, antequam 
 uideatur, quantum amabitur, cum uidebitur. porro si in hac uita 
 pio nemine dubitante quanto amplius diligimus deum, tanto sumus 
 utique iustiores, quis dubitet piam ueramque iustitiam, cum fuerit 
 dilectio dei perfecta, tunc perfici? tunc ergo lex, ita ut nihil omnino 
 desit, inplebitur, cuius legis secundum apostolum plenitudo 
 dilectio est. ac per hoc cum dixisset: non habens meam 
 iustitiam quae ex lege est, sed eam quae est per 
 fidem Christi, quae est ex deo iustitia in fide, 
 deinde subiunxit: a d cognoscendum eum et uirtutem 
 resurrectionis eius et communicationem passionum 
 eius. haec omnia nondum plena et perfecta in apostolo 
 erant, sed tamquam in uia positus ad eorum plenitudinem perfectionemque 
 currebat. nam quomodo iam perfecte cognouerat Christum, 
 qui dicit alio loco: nunc scio exparte, tuncautem 
 cognoscam sicut et cognitus sum ? et quomodo iam

 

 
 
 
 perfecte cognouerat uirtutem resurrectionis eius, cui restabat eam 
 plenius tempore resurrectionis carnis experiendo cognoscere? et 
 quomodo iam perfecte cognouerat communicationem passionum 
 eius nondum pro illo passionem mortis expertus? denique addit 
 et dicit: siquo modo occurram in resurrectionem 
 mortuorum, ac deinde ait: non quia iam acceperim 
 aut iam perfectus sim. quid ergo se confitetur nondum 
 accepisse et in quo nondum esse perfectum nisi in ca iustitia, 
 quae ex deo est, quam concupiscens noluit suam habere, quae 
 ex lege est? hinc enim loquebatur et ista fuit causa, ut haec 
 diceret resistens inimicis gratiae dei, pro qua largienda crucifixus 
 est Christus; ex quorum genere etiam isti sunt.

Nam ex quo loco suscepit haec dicere, sic exorsus est: 
 uidete canes, uidete malos operarios, uidete 
 concisionem. nos enim sumus circumcisio qui 
 spiritudeoseruimus — uel, sicut nonnulli codices habent, 
 qui spiritui deo uel spiritui dei seruimus — et 
 gloriamur in Christo Iesu et non in carne fidentes. 
 hinc manifestum est aduersus Iudaeos eum agere, qui carnaliter 
 obseruantes legem et suam iustitiam uolentes constituere occidebantur 
 littera, non uiuificabantur spiritu et in se gloriabantur, cum 
 apostoli et omnes promissionis filii gloriarentur in Christo. deinde 
 subiecit: quamquam ego habeam fiduciam in carne. 
 siquis alius in carne putat se habere fiduciam, 
 magis ego et enumerans omnia quae secundum carnem habent 
 gloriam ad illud terminauit, ubi ait: secundum iustitiam, 
 quae in lege est, qui fuerim sine querella. et cum

 

 
 
 
 haec sibi omnino damna et detrimenta et stercora fuisse dixisset, 
 ut Christum lucrifaceret, adiecit unde agitur: et inueniar in 
 illo non habens meam iustitiam, quae ex lege 
 est, sed eam quae est per fidem Christi, quae est 
 ex deo. huius ergo iustitiae perfectionem, quae non erit nisi in illa 
 eminenti scientia Christi, propter quam sibi dixit omnia damnum 
 esse, nondum se accepisse confessus est et propterea nondum esse perfectum. 
 sequor autem, inquit, si conprehendam, in 
 quoetadprehensussumaChristoIesu. tale est a dprehendam, 
 in quo et adprehensus sum, quale est 
 cognoscam, sicut et cognitus sum. fratres, inquit, 
 ego me ipsum non arbitror adprehendisse. unum 
 autem quae retro sunt oblitus, in ea quae ante 
 sunt extentus secundum intentionem sequor 
 ad palmam supernae uocationis dei in Christo 
 Iesu. ordo uerborum est \'unum autem sequor\'. de quo uno bene 
 intellegitur et dominus admonuisse Martham, ubi ait: Martha, 
 Martha, sollicita es et turbaris circa plurima. 
 porro unum est necessarium. hoc iste uolens adprehendere 
 tamquam in uia constitutus sequi se dixit ad palmam 
 supernae uocationis dei in Christo Iesu. quis autem cunctetur, 
 cum hoc quod sequi se adseuerat adprehenderit, tunc cum 
 habiturum iustitiam aequalem iustitiae sanctorum angelorum, 
 quorum neminem utique, ne magnitudine rcuelationum extollatur, 
 satanae angelus colaphizat? deinde admonens eos qui possent 
 illius iustitiae plenitudine iam se putare perfectos: quotquot 
 ergo, inquit, perfecti, hoc sapiamus — tamquam

 

 

 

 
 
 
 diceret: \'si secundum hominis mortalis capacitatem pro 
 huius uitae modulo perfecti sumus, ad ipsam perfectionem hoc 
 quoque pertinere intellegamus, ut angelica illa quae in Christi 
 manifestatione nobis erit iustitia nondum nos perfectos esse sapiamus\' 
 — et si quid aliter sapitis, inquit, hoc quoque uobis 
 deus reuelabit. quomodo nisi ambulantibus et proficientibus 
 in uia rectae fidei, donec ista peregrinatio finiatur et ad 
 speciem ueniatur? unde consequenter adiunxit: uerum tamen, 
 in quod peruenimus, in eo ambulemus. deinde concludit, 
 ut caueantur illi, de quibus hic locus sermonis eius sumpsit 
 exordium: coimitatores mei, inquit, estote, fratres, 
 et intendite eos qui sicam bulant, sicuthabetis 
 formam nostram. multi enim ambulant, de quibus 
 saepe dicebam uobis, nuncetiam flens dico, 
 inimicos crucis Christi, quorum finis est interitus 
 et cetera. illi ipsi sunt, de quibus incipiens dixerat: uidete 
 canes, uidete malos operarios et sequentia. omnes 
 itaque sunt inimici crucis Christi, qui uolentes constituere suam 
 iustitiam, quae ex lege est, id est littera tantum iubente, non spiritu 
 inplente, iustitiae dei non sunt subiecti. si enim qui per 
 legem heredes sunt, exinanita est fides. si 
 per legem iustitia, ergo Christus gratis 
 mortuus est, ergo euac uatum est scandalum 
 crucis. ac per hoc illi inimici sunt crucis eius, qui per legem 
 dicunt esse iustitiam, ad quam iubere pertinet, non iuuare. gratia 
 uero dei per lesum Christum dominum nostrum in spiritu sancto 
 adiuuat infirmitatem nostram.

Quamobrem qui secundum iustitiam, quae in lege est, sine 
 fide gratiae Christi uiuit, sicut se apostolus sine querella uixisse commemorat, 
 nullam ueram putandus est habere iustitiam, non quia 
 lex uera et sancta non est, sed quia oboedire uelle litterae iubenti 
 sine uiuificante spiritu dei ueluti ex uiribus liberi arbitrii iustitia 
 uera non est. iustitia uero, secundum quam iustus ex fide uiuit, quoniam 
 per spiritum gratiae homini ex deo est, uera iustitia est. quae licet 
 non inmerito in aliquibus iustis pro huius uitae capacitate perfecta 
 dicitur, parua tamen est ad illam magnam, quam capit aequalitas 
 angelorum. quam qui nondum habebat, et propter illam quae 
 iam inerat perfectum et propter istam quae adhuc deerat 
 inperfectum se esse dicebat. sed plane minor ista iustitia facit meritum, 
 maior illa fit praemium. unde qui istam non sequitur, illam non 
 adsequitur. quocirca post resurrectionem hominis futuram negare 
 iustitiae plenitudinem et putare tantam futuram esse iustitiam in 
 corpore uitae illius, quanta esse potest in corpore mortis huius, dementiae 
 singularis est. non autem illic incipere homines quae hic 
 noluerint dei mandata conplere uerissimum est. erit enim perfectissimae 
 plenitudo iustitiae non tamen hominum mandata sectantium 
 et ad eam plenitudinem proficiendo nitentium, sed in ictu 
 oculi, sicut ipsa futura est resurrectio mortuorum, quoniam illa perfecta 
 magnitudo iustitiae eis qui hic mandata fecerunt praemium 
 dabitur, non et ipsa facienda mandabitur. sed ita dixerim \'mandata 
 fecerunt\', ut ipsa mandata meminerimus pertinere ad orationem, 
 in qua cotidie ueraciter dicunt sancti filii promissionis et: fiat 
 uoluntas tua, et: dimitte nobis debita nostra.

Cum igitur Pelagiani his atque huiusmodi ueritatis 
 testimoniis et uocibus urgentur, ne negent originale peccatum, ne 
 gratiam dei, qua iustificamur, non gratis, sed secundum merita 
 nostra dari dicant, ne in homine mortali quamlibet sancto et bene 
 agente tantam dicant esse iustitiam, ut ei non sit necessaria etiam 
 post regenerationis lauacrum, donec istam uitam finiat, remissio peccatorum, 
 ergo cum urgentur, ne ista tria dicant et per haec homines qui 
 eis credunt a gratia saluatoris alienent et elatos in superbiam in iudicium 
 diaboli praecipites ire persuadeant, inmittunt aliarum nebulas 
 quaestionum, in quibus eorum apud homines simpliciores siue tardiores 
 sine sanctis litteris minus eruditos inpietas delitiscat. hae 
 sunt nebulae \'de laude creaturae, laude nuptiarum, laude legis, laude 
 liberi arbitrii, laude sanctorum\', quasi quisquam nostrum ista uituperet 
 ac non potius omnia in honorem creatoris et saluatoris debitis 
 laudibus praedicet. sed neque creatura ita uult laudari, ut nolit sanari, 
 et nuptiae quanto magis laudandae sunt, tanto minus eis inputanda 
 est pudenda carnis concupiscentia, quae non est a patre, sed ex 
 mundo est. quam profecto inuenerunt in hominibus nuptiae, non 
 fecerunt, quia et illa in plurimis sine ipsis est et ipsae, si nemo peccasset, 
 sine illa esse potuerunt. et lex sancta et iusta et bona nec 
 ipsa est gratia et nihil ex ea recte fit sine gratia, quia non est data, 
 quae posset uiuificare, sed praeuaricationis causa posita est, ut conuictos 
 concluderet sub peccato et promissio ex fide Iesu Christi 
 daretur credentibus. et liberum arbitrium eaptiuatum non nisi ad 
 peccatum ualet, ad iustitiam uero nisi diuinitus liberatum adiutumque 
 non ualet. ac per hoc et sancti omnes, sine ab illo antiquo 
 Abel usque ad lohannem Baptistam sine ab ipsis apostolis usque

 

 
 
 
 ad hoc tempus et deinceps usque ad terminum saeculi in domino 
 laudandi sunt, non in se ipsis, quia et illorum anteriorum uox est: 
 in domino laudabitur anima mea et istorum posteriorum uox 
 est: gratia dei sum quod sum et ad omnes pertinet: 
 ut qui gloriatur, in domino glorietur et confessio 
 communis est omnium: si dixerimus quia peccatum 
 non habemus, nos ipsos seducimus et 
 ueritas in nobis non est.

Sed quoniam in his quinque rebus quas proposui, in 
 quibus quaerunt latebras et de quibus conectunt calumnias, diuinis 
 documentis produntur atque uincuntur, excogitauerunt Manicheorum 
 destabili nomine inperitos quos potuerint deterrere, ne aduersus 
 eorum peruersissima dogmata aures accommodent ueritati, quia 
 scilicet Manichei quinque istorum tria priora blasphemando condemnant 
 dicentes neque humanam creaturam neque nuptias neque legem 
 a summo et uero deo esse instituta. non autem accipiunt, quod 
 ueritas dicit, a libero arbitrio exordium sumpsisse peccatum et ex 
 illo esse omne uel angeli uel hominis malum, quia mali naturam 
 semper malam et deo coaeternam nimis a deo exorbitantes credere 
 maluerunt. sanctos quoque patriarchas et prophetas quantis possunt 
 exsecrationibus insectantur. ecce unde se putant heretici noui 
 Manicheorum nomine subiecto uim subterfugere ueritatis, sed non 
 subterfugiunt. insequitur quippe illa et simul Manicheos Pelagianosque 
 subuertit. homo enim, dum nascitur, quia bonum aliquid est, 
 in quantum homo est, Manicheum redarguit laudatque creatorem, 
 in quantum uero trahit originale peccatum, Pelagium redarguit 
 et habet necessarium saluatorem. nam et quod sananda dicitur 
 ista natura, utrumque repercutit, quia nec medicina opus haberet, 
 si sana esset — quod est contra Pelagium — nec sanari posset

 

 
 
 
 omnino, si aeternum atque inmutabile malum esset, quod est contra 
 Manicheum. item quod nuptiis, quas laudamus a domino constitutas, 
 concupiscentiam carnis inputandam esse non dicimus, et contra 
 Pelagianos est, qui eam in laudibus ponunt, et contra Manicheos, 
 qui eam malae alienae naturae tribuunt, cum sit nostrae naturae 
 accidens malum non dei disiunctione separandum, sed dei miseratione 
 sanandum. item quod dicimus legem sanctam et iustam et 
 bonam non iustificandis impiis, sed conuincendis superbis praeuaricationis 
 gratia positam, et contra Manicheos est, quia secundum 
 apostolum laudatur, et contra Pelagianos, quia secundum apostolum 
 nemo ex lege iustificatur et ideo uiuificandis eis quos littera 
 occidit, id est quos lex bona praecipiens praeuaricatione reos facit, 
 spiritus gratiae gratis opitulatur. item quod arbitrium in malo 
 liberum dicimus ad agendum bonum gratia dei esse liberandum, 
 contra Pelagianos est, quod autem dicimus ab illo exortum, quod 
 antea non erat malum, contra Manicheos est. item quod sanctos 
 patriarchas et prophetas debitis in deo laudibus honoramus, aduersum 
 est Manicheis. quod uero et ipsis quamuis iustis et deo placentibus 
 propitiationem domini fuisse dicimus necessariam, aduersum 
 est Pelagianis. utrosque igitur catholica fides sicut et ceteros hereticos 
 aduersarios inuenit, utrosque diuinorum testimoniorum 
 auctoritate et luce ueritatis conuincit.

Addunt sane ad latebrarum suarum nebulas Pelagiani de 
 origine animae non necessariam quaestionem ad hoc, ut res manifestas 
 aliarum rerum obscuritate turbando moliantur latendi locum. aiunt

 

 
 
 
 enim \'nos animarum traducem cum peccati traduce contueri.\' 
 quod ubi et quando in eorum, qui defendunt aduersus? istos catholicam 
 fidem, uel sermonibus audierint uel litteris legerint nescio, 
 quia etsi inuenio a catholicis de hac re aliquid scriptum, nondum 
 contra istos fuerat ueritatis suscepta defensio neque id agebatur, 
 ut eis responderetur. sed hoc dico tam manifestum esse secundum 
 scripturas sanctas originale peccatum atque hoc dimitti lauacro 
 regenerationis in paruulis tanta fidei catholicae antiquitate atque 
 auctoritate firmatum, tam clara ecclesiae celebritate notissimum, 
 ut quidquid de animae origine cuiuslibet inquisitione uel adfirmatione 
 disseritur, si contra hoc sit, uerum esse non possit. quapropter 
 quisquis uel de anima uel de quacumque re obscura id adstruit, 
 unde hoc quod uerissimum, fundatissimum, notissimum est 
 destruat, siue sit ille filius siue inimicus ecclesiae, aut corrigendus 
 est aut cauendus. sed hic sit huius uoluminis finis, ut aliud habeant 
 quae sequuntur exordium.

Post haec quae tractauimus quibusque respondimus 
 eadem repetunt quorum redarguimus epistulam, sed diuerso modo. 
 nam prius ea proposuerunt nobis obicientes, quae uelut perperam 
 sentiamus, postea uero quid ipsi sentiant exponentes eadem a 
 contrario reddiderunt addentes duo quaedam quae non dixerant, 
 id est \'baptismum se dicere omnibus aetatibus necessarium\' et \'per 
 Adam mortem ad nos transisse, non crimina\'. quae suo loco et ipsa 
 tractanda sunt. proinde quia superiore libro, quem modo explicauimus, 
 quinque rerum eos obtendere obstacula diximus. in 
 quibus eorum dogmata inimica gratiae dei et catholicae 
 fidei delitiscant, laude scilicet creaturae, laude nuptiarum, laude 
 legis, laude liberi arbitrii, laude sanctorum, commodius esse arbitror 
 onniia quae defendunt, quorum contraria nobis obiciunt, generatim 
 distinguere et quae illorum ad quid istorum quinque pertineant 
 demonstrare, ut dilucidior et breuior ipsa distinctione possit esse 
 nostra responsio.

Laudem creaturae, quod ad genus humanum adtinet, unde 
 nunc quaestio est, his sententiis exsequuntur, \'quod nascentium conditor 
 deus sit filiique hominum opus sint dei et peccatum omne non 
 de natura, sed de uoluntate descendat\'. huic laudi creaturae adplicant, 
 \'quod omnibus aetatibus dicunt esse baptismum necessarium, 
 ut scilicet illa creatura in dei filios adoptetur, non quod aliquid\' 
 ex parentibus trahat, quod sit lauacro regenerationis expiandum\'.

 

 
 
 
 huic laudi adiungunt et \'quod dominum Chri?tum nulla dicunt 
 macula peccati fuisse respersum, quantum adtinet ad eius infantiam, 
 quia eius carnem ab omni peccati contagione purissimam non 
 excellentia propria et gratia singulari, sed eommunione naturae\' 
 quae omnibus inest infantibus adseuerant. eo pertinet etiam, quod 
 \'de animae origine\' inserunt quaestionem \'sic animae Christi coaequare 
 molientes omnes animas paruulorum, quas uolunt esse similiter 
 nulla peccati macula aspersas\'. propter hoc etiam dicunt \'ex Adam 
 nihil mali transisse per ceteros nisi mortem\'. quae non semper est 
 malum, inquiunt, cum et martyribus sit causa praemiorum et uel 
 bonam uel malam mortem dici faciat non resolutio corporum, quae 
 excitabuntur in omni genere hominum, sed meritorum diuersitas, 
 quae de humana libertate contingit . haec scribunt in hac epistula 
 de laude creaturae. 
 
 Nuptias uero secundum scripturas laudant, \'quia dominus in 
 euangelio loquitur: qui fecit ab initio, masculum et 
 feminam fecit eos. et dixit: crescite et multiplicamini 
 et replete terra m\', quamuis. hoc non 
 in eo loco euangelii, sed tamen in lege sit scriptum. addunt etiam: 
 quod ergo deus coniunxit, homo non separet\', 
 quae uerba euangelica agnoscimus. 
 
 In laude legis dicunt \'ueterem legem secundum apostolum 
 iustam et sanctam et bonam custodientibus mandata sua ac per 
 fidem iuste uiuentibus? sicut prophetis et patriarchis omnibusque 
 sanctis uitam potuisse conferre perpetuam\'. 
 
 
 In laude liberi arbitrii dicunt \'liberum arbitrium non perisse, 
 cum loquatur dominus per prophetam: si uolueritis et

 

 
 
 
 audieritis me, quae bona sunt terrae edetis; si 
 nolueritis et non audieritis me, gladius uos 
 comedet, ac per hoc et gratiam uniuscuiusque bonum propositum 
 adiuuare, non tamen reluctanti studium uirtutis inmittere, 
 quia personarum acceptio non est apud deum\'. 
 
 
 Laude sanctorum sese contegunt dicentes \'baptisma perfecte 
 homines innouare, si quidem apostolus testis sit, qui per lauacrum 
 aquae ecclesiam de gentibus sanctam fieri inmaculatamque testatur; 
 sanctum quoque spiritum mentes bonas in antiquis adiuuisse temporibus 
 dicente propheta ad deum: spiritus tuus bonus 
 deducet me in uiam rectam; omnes quoque prophetas et 
 apostolos uel sanctos tam noui quam ueteris testamenti, quibus 
 deus testimonium perhibet, non in comparatione sceleratorum, sed 
 regula uirtutum iustos fuisse; in futuro autem tempore mercedem 
 esse tam bonorum operum quam malorum; ceterum neminem 
 posse quae hic contempserit illic mandata perficere, quia dixerit 
 apostolus: oportet nos manifestari ante tribunal 
 Christi, ut reportet unusquisque propria corporis, 
 secundum quod gessit, sine bonum siue 
 malum\'. 
 
 
 In his omnibus quicquid dicunt de laude creaturae atque nuptiarum 
 ad hoc referre conantur, ut non sit originale peccatum, quicquid 
 de laude legis et liberi arbitrii, ad hoc, ut gratia non adiuuet 
 nisi meritum ac sic gratia iam non sit gratia quicquid de laude sanctorum, 
 ad hoc, ut uita mortalis in sanctis uideatur non habere peccatum 
 nec sit eis necessarium pro dimittendis debitis suis 
 precari deum.

Ista nefaria dogmata et damnabilia in hac tripertita diuisione 
 quisquis mente catholica exhorret, illius quinquepertitae

 

 
 
 
 latebras insidiasque deuitet atque ita inter utrumque sit cautus, ut sic 
 declinet Manicheum, nc se inclinet in Pelagium rursusque se ita 
 seinngat a Pelagianis, ne coniungat Manicheis, aut si in alterutris 
 iam tenetur, ne sic se a quibuslibet alteris eruat, ut in alteros inruat. 
 uidentur quippe inter se esse contrarii, quoniam quinque illa Manichei 
 uituperando se manifestant, Pelagiani laudando se occultant. quapropter 
 utrosque damnat atque deuitat quisquis secundum regulam 
 catholicae fidei sic in hominibus nascentibus de bona creatura carnis et 
 animae glorificat creatorem — quod non uult Manicheus —, ut tamen 
 propter uitium, quod in eos per peccatum primi hominis pertransiit, 
 fateatur et paruulis necessarium saluatorem — quod non uult Pelagius 
 —; sic discernit malum pudendae concupiscentiae a bonitate nuptiarum, 
 ut neque Manicheis similis unde nascimur culpet neque Pelagi. 
 anis similis unde confundimur laudet; sic legem per Moysen sanctam et 
 iustam et bonam a deo sancto et iusto et bono datam esse defendit — 
 quod contra apostolum negat Manicheus —, ut eam dicat et peccatum 
 ostendere, non tamen tollere et iustitiam iubere, non tamen dare — 
 quod rursus contra apostolum negat Pelagius -; sic asserit liberum arbitrium, 
 ut non ex natura nescio qua semper mala, quae nulla est, 
 sed ex ipso arbitrio coepisse dicat et angeli et hominis malum — quod 
 euertit heresim Manicheam —, nec ideo tamen posse captiuam uoluntatem 
 nisi dei gratia respirare in salubrem libertatem — quod 
 euertit heresim Pelagianam —; sic laudat in deo sanctos homines 
 dei non solum ex manifestato in carne Christo et deinceps, uerum 
 etiam superiorum temporum - quos audent blasphemare Manichei —, 
 ut tamen de ipsis plus credat ipsis confitentibus quam 
 Pelagianis mentientibus. sanctorum enim uox est: sidixerimus 
 quia peccatum non habemus, nos ipsos seducimus 
 et ueritas in nobis non est.

1 [is ita se habentibus quid prodest nouellis hereticis, inimicis 
 crucis Christi et diuinae obpugnatoribus gratiae, quod a Manicheorum 
 errore sani uidentur et alia sua pestilentia moriuntur? quid 
 eis prodest, quod in laude creaturae dicunt \'deum bonum nascentium 
 conditorem, per quem facta sunt omnia, eiusque opus esse 
 filios hominum\', quos Manichei dicunt opus esse principis tenebrarum, 
 cum inter utrosque uel apud utrosque dei creatura quae est in 
 infantibus pereat? utrique enim nolunt eam Christi carne et sanguine 
 liberari: illi, quia ipsam carnem et sanguinem Christi, tamquam 
 haec omnino in homine uel ex homine non susceperit, destruunt, 
 isti autem, quia nullum malum inesse infantibus asserunt, unde 
 per sacramentum carnis huius et sanguinis liberentur. iacet inter 
 illos in paruulis humana creatura institutione bona, propagatione 
 uitiata, bonis suis confitens optimum conditorem, malis suis quaerens 
 misericordissimum redemptorem, Manicheos habens bonorum 
 suorum uituperatores, Pelagianos habens malorum suorum negatores, 
 utrosque persecutores. et quamuis per infantiam loqui non 
 ualeat, specie tamen tacita et infirmitate abdita impiam uanitatem 
 utrorumque conpellat et illis dicens: \'ab co qui bona creat credite 
 me creari\' et istis dicens: \'ab eo qui me creauit sinite me sanari\'. 
 Manicheus dicit: \'nihil est huius infantis nisi anima bona liberanda, 
 cetera non ad deum bonum, sed ad principem tenebrarum pertinentia 
 respuenda , Pelagianus dicit: \'immo huius infantis nihil est liberandum, 
 quia totum ostendimus saluum\'. ambo mentiuntur, sed iam 
 mitior est carnis solius accusator, quia in uniuersum conuincitur 
 saeuire laudator. sed nec Manicheus humanae animae subuenit blasphemando 
 auctorem totius hominis deum nec Pelagianus humanae 
 infantiae diuinam medicinam subuenire permittit negando originale 
 peccatum. deus ergo miseretur per catholicam fidem, quae utramque 
 redarguendo perniciem infanti subuenit ad salutem, Manicheis

 

 
 
 
 dicens: \'audite apostolum clamantem : nescitis quia corpus 
 uestrum templum est in uobis spiritussancti? 
 et deum bonum creatorem credite et corporum, quia non potest 
 esse templum spiritus sancti opus principis tenebrarum\', Pelagianis 
 dicens: \'in iniquitatibus conceptus est et in peccatis eum mater 
 eius in utero aluit, quem conspicitis paruulum. quid eum tamquam 
 ab omni noxa liberum defendendo non permittitis per indulgentiam 
 liberari ? nemo mundus sorde nec infans cuius 
 est diei unius uita super terram. sinite miserum 
 remissionem accipere peccatorum per eum qui solus nec paruus 
 nec magnus potuit habere peccatum\'.

Quid eis igitur prodest, quod dicunt \'omne peccatum non de 
 natura, sed de uoluntate descendere\' et Manicheis malam naturam 
 dicentibus causam esse peccati huius sententiae ueritate resistere, 
 quando nolentes admittere originale peccatum, cum et ipsum sine 
 dubio de primi hominis uoluntate descendat, faciunt reos paruulos 
 de corpore exire? quid eis prodest \'baptismum omnibus aetatibus 
 necessarium confiteri\', quod Manichei dicunt omni aetati superfluum, 
 cum isti dicant esse in paruulis falsum, quantum ad remissionem 
 adtinet peccatorum? quid eis prodest quod \'carnem Christi\', 
 quam Manichei nullam uel simulatam fuisse contendunt, aduersus 
 eos isti non solum \'ueram, sed et ipsam et animam nulla peccati macula 
 respersam fuisse\' defendunt, cum sic eius infantiae ceteri ah eis 
 coaequentur infantes non inpari puritate, ut et illa non uideatur 
 seruare istorum comparatione propriam sanctitatem et isti ex illa 
 nullam consequantur salutem?

In eo sane quod dicunt \'per Adam mortem ad nos transisse, 
 non crimina\' non habent aduersarios Manicheos, quia nec ipsi

 

 
 
 
 astruunt originale peccatum ex homine primo prius puro et recto 
 corpore ac spiritu et postea per arbitrium liberum deprauato deinceps 
 in omnes cum morte transisse et transire peccatum, sed carnem 
 dicunt ab initio malum corpus de malo corpore et a malo spiritu 
 et cum malo spiritu creatam, animam uero bonam, partem scilicet 
 dei, pro meritis inquinationis suae per cibos et potum, in quibus. 
 antea conligata est, uenire in hominem atque ita per concubitum 
 etiam carnis uinculo conligari. ac per hoc Manichei consentiunt Pelagianis 
 non crimen primi hominis transisse in genus humanum neque per 
 carnem, quam numquam fuisse dicunt bonam, neque per animam, 
 quam perhibent cum meritis inquinamentorum suorum, quibus 
 polluta est ante carnem, uenire in hominis carnem. sed Pelagiani 
 quomodo dicunt \'solam mortem ad nos transisse per Adam?\' si enim 
 propterea morimur, quia ille mortuus est — ille autem mortuus est, 
 quia peccauit -, poenam dicunt transire sine culpa et innocentes 
 paruulos iniusto supplicio puniri trahendo mortem sine meritis 
 mortis. quod de uno solo mediatore dei et hominum homine Christo 
 lesu catholica fides nouit, qui pro nobis mortem, hoc est peccati poenam, 
 sine peccato subire dignatus est. sicut enim solus ideo factus 
 est hominis filius, ut nos per illum dei filii fieremus, ita solus pro nobis 
 suscepit sine malis meritis poenam, ut nos per illum sine bonis meritis 
 consequeremur gratiam, quia, sieut nobis non debebatur aliquid boni 
 ita nec illi aliquid mali. commendans ergo dilectionem suam in eos quibus 
 erat daturus indebitam uitam pati pro eis uoluit indebitam mortem. 
 hanc singularem mediatoris praerogatiuam Pelagiani euacuare

 

 
 
 
 conantur, ut hoc iam non sit in domino singulare, si Adam ita 
 propter culpam mortem passus est debitam, ut paruuli ex illo nullam 
 trahentes culpam mortem patiantur indebitam. quamuis enim bonis 
 conferatur per mortem plurimum boni, unde nonnulli congruenter 
 etiam de bono mortis disputauerunt, tamen et hinc quae praedicanda 
 est nisi misericordia dei, quod in bonos usus conuertitur 
 poena peccati?

Sed haec ideo dicunt isti, dum uolunt ex uerbis apostoli in 
 suum sensum homines detorquere. ubi enim ait apostolus: per 
 unum hominem peccatum intrauit in mundum 
 et per peccatum mors et ita in omnes homines 
 pertransiit, ibi uohmt intellegi non peccatum pertransisse, 
 sed mortem. quid est ergo quod sequitur: in quo omnes 
 peccauerunt? aut enim in illo uno homine peccasse omnes 
 dicit apostolus, de quo dixerat: per unum hominem peceatum 
 in trauit in mundum, aut in illo peccato aut certe 
 in morte. non enim mouere debet, quia non dixit \'in qua\', sed i n 
 quo omnes peccauerunt; mors quippe in graeca lingua 
 generis masculini est. quodlibet ergo eligant. aut enim \'in illo homine 
 peccauerunt omnes\' ideo dictum est, quoniam quando ille peccauit, 
 in illo erant onmes; aut in illo peccato peccauerunt omnes, 
 quia generaliter omnium factum est, quod nascentes tracturi erant 
 omnes; aut restat, ut dicant, quod in illa morte peccaucrumt omnes. 
 sed hoc quemadmodum possit intellegi non plane uideo. in peccato 
 enim moriuntur homim\'s, non in morte peccant; nam peccato 
 praecedente mors sequitur, non morte praecedente peccatum. 
 aculeus quippe mortis est peccatu m, id est aculeus,

 

 
 
 
 cuius punctione fit mors, non aculeus, quo pungit mors, sicut 
 uenenum, si bibitur, appellatur poculum mortis, quod eo poculo 
 facta sit mors, non quod morte sit poculum factum aut a morte sit 
 datum. quodsi propterea non potest illis uerbis apostoli peccatum 
 intellegi, in quo omnes peccauerunt, quia in graeco, unde translata 
 est epistula, peccatum feminino genere positum est, restat, ut in illo 
 primo homine peccasse omnes intellegantur, quia in illo fuerunt omnes 
 quando ille peccauit, unde peccatum nascendo trahitur, quod nisi 
 renascendo non soluitur. nam sic et sanctus Hilarius intellexit quod 
 scriptum est: i n. quo omnes peccauerunt; ait enim: 
 in quo, id est Adam omnes peccauerunt. deinde 
 addidit: manifestum in Adam omnes peccasse 
 quasi in massa; ipse enim per peccatum corruptus, 
 omnes quos genuit nati sunt sub 
 peccato. haec scribens Hilarius sine ambiguitate commonuit, 
 quomodo intellegendum esset \'in quo omnes peccauerunt".

Propter quid autem idem apostolus dicit nos per Christum 
 reconciliari deo, nisi propter quod facti fuimus inimici? et hoc quid 
 est nisi peccatum? unde et propheta dicit: peccata uestra 
 separant inter uos et deum. propter hanc igitur separationem 
 mediator est missus, ut tolleret peccatum mundi, per quod 
 separabamur inimici, et reconciliati ex inimicis efficeremur filii. 
 hinc utique apostolus loquebatur, hinc factum est, ut interponeret 
 quod ait per unum hominem intrasse peccatum. haec enim sunt 
 superiora uerba eius: commendat autem, inquit, suam 
 caritatem deus in nobis, quoniam, cum adhuc 
 peccatores essemus, Christus pro nobis mortuus 
 est; multo magis iustificati nunc in sanguine

 

 
 
 
 ipsius salui erimus ab ira per ipsum. si enim, 
 cum inimici essemus, reconciliati sumus deo 
 per mortem filii eius, multo magis reconciliati 
 salui erimus in uita ipsius, non solum autem, 
 sed et gloriantes in deo per dominum nostrum 
 Iesum Christum, per quem et nunc reconciliationem 
 accepimus deinde subiungit: propterhoc sicut 
 per unum hominem peccatum in hunc mundum 
 intrauit et per peceatum mors et ita in omnes 
 homines pertransiit, in quo omnes p e peccauerunt. 
 quid tergiuersantur Pelagiani ? si omnibus necessaria 
 est reconciliatio per Christum, per omnes transiit peccatum, 
 quo inimici fuimus, ut reconciliari opus haberemus. haec reconciliatio 
 est in lauacro regenerationis et Christi carne et sanguine, sine 
 quo nec paruuli possunt habere uitam in semet ipsis. sicut enim 
 fuit unus ad mortem propter peccatum, sic est unus ad uitam propter 
 iustitiam, quia, sicut in Adam omnes moriuntur, si 
 in Christo omnes uiuificabuntur et : sicut per 
 unius delictum in omnes homines ad condemnationem 
 ita et per unius iustificationem in 
 omnes homines ad ius tificationem uitae quis aduersus 
 haec apostolica uerba tanta duritia nefandae inpietatis 
 obsurduit, ut his auditis mortem sine peccato in nos per Adam transisse 
 contendat, nisi obpugnatores gratiae dei, inimici crucis Christi, 
 quorum finis est interitus, si in hac obstinatione durauerint? 
 uerum haec dixisse sufficiat propter eorum illam uersutiam 
 serpentinam, qua uolunt mentes corrumpere simplices et auertere 
 a catholicae fidei castitate ueluti laude creaturae.

Porro autem de laude nuptiarum quid eis prodest, quod 
 aduersus Manicheos, qui nuptias non deo uero et bono adsignant,

 

 

 

 
 
 
 sed principi tenebrarum, isti uerbis uerae pietatis obsistunt dicentes 
 \'quia dominus in euangelio loquitur: qui fecit ab initio, 
 masculum et feminam fecit e o s. et dixit: crescite 
 et multiplicamini et replete terram. quod ergo 
 deusconiunxit, homo non separet\'? quid eis hoc prodest 
 per ucrum seducere ad falsum ? hoc enim dicunt, ut ab omni noxa 
 liberi nasci credantur infantes ac sic non eis opus sit deo reconciliari 
 per Christum non habentibus ullum originale peccatum, propter 
 quod reconciliatio necessaria est omnibus per unum, qui sine peccato 
 uenit in mundum, sicut omnium factae inimicitiae sunt per 
 unum, per quem peccatum intrauit in mundum. quod catholice 
 creditur pro saluanda natura hominum salua laude nuptiarum, quia 
 nuptiarum laus est iusta copulatio sexuum, non iniqua defensio 
 uitiorum. ac per hoc cum isti laudando nuptias a Manicheis homines 
 ad se ipsos uolunt traducere, mutare illis morbum cupiunt, non 
 sanare.

Rursus in laude legis quid cis prodest, quod contra Manicheos 
 ucrum dicunt, quando ex hoc ad illud uolunt ducere, quod falsum 
 contra catholicos sentiunt? dicunt enim: legem etiam ueterem secundum 
 apostolum iustam et sanctam et bonam fatemur, quae custodientibus 
 mandata sua ac per fidem iuste uiuentibus sicut prophetis 
 et patriarchis omnibusque sanctis uitam potuit conferre perpetuam . 
 quibus uerbis callidissime positis legem contra gratiam laudant. 
 neque enim lex illa quamuis sancta et iusta et bona omnibus illis 
 hominibus dei, sed fides, quae in Christo est, uitam potuit conferre 
 perpetuam. haec enim fides per dilectionem operatur, non secundum

 

 
 
 
 litteram quae occidit, sed secundum spiritum qui uiuificat; ad 
 quam dei gratiam lex de praeuaricatione terrendo tamquam paedagogus 
 perducit, ut sic conferatur homini, quod conferre ipsa non 
 potuit. istis namque uerbis eorum, quibus dicunt \'legem prophetis 
 et patriarchis omnibusque sanctis mandata eius seruantibus uitam 
 potuisse conferre perpetuam\', respondet apostolus: si per legem 
 iustitia, ergo Christus gratis mortuus est. si ex 
 lege hereditas, iam non ex promissione. sihi qui 
 per legem heredes sunt, exinanita est fides et 
 euacuata est promissio. quiaauteminlegenemo 
 iustificatur apud deum, manifestum est, quia 
 iustus ex fide uiuit; lex autem non est exfide, 
 sedqui fecerit ea uiuet in illis. quod ex lege testimonium 
 commemoratum ab apostolo aut propter uitam temporalem intellegitur, 
 propter cuius amittendae timorem faciebant homines legis 
 opera, non ex fide, quia transgressores legis eadem lege a populo 
 iubebantur occidi, aut, si altius intellegendum est propter uitam 
 aeternam scriptum esse: qui fecerit e a, uiuet in illis, 
 ideo sic expressum est legis imperium, ut infirmitas hominis in se 
 ipsa deficiens ad facienda quae lex imperat de gratia dei potius ex 
 fide quaereret adiutorium, cuius misericordia etiam fides ipsa 
 donatur. ita quippe habetur fides, sicut unicuique 
 deus partitus est mensuram fidei. si enim non a se 
 ipsis habent, sed accipiunt homines spiritum uirtutis et caritatis 
 et continentiae — unde dicit idem ipse doctor gentium: non enim 
 accepimus spiritum timoris, sed uirtutis et 
 caritatis et continentiae —,profecto accipitur etiam

 

 

 
 
 
 spiritus fidei, de quo dicit: habentes autem eundem spiritum 
 fidei. uerum ergo dicit lex: quifeceritea, uiuet 
 in cis. sed ut faciat ea et uiuat in eis, non lex quae hoc imperat, 
 sed fides est necessaria, quae hoc impetrat. quae tamen fides, ut 
 haec accipere mereatur, ipsa gratis datur.

Nusquam autem isti inimici gratiae ad eandem gratiam 
 uehementius obpugnandam occultiores moliuntur insidias, quam 
 ubi legem laudant, quae sine dubitatione laudanda est. legem quippe 
 diuersis locutionum modis et uarietate uerborum in omnibus disputationibus 
 suis uolunt intellegi gratiam, ut scilicet a domino 
 deo adiutorium cognitionis habeamus, quo ea quae facienda sunt 
 nouerimus, non inspirationem dilectionis, ut cognita sancto amore 
 faciamus, quae proprie gratia est. nam scientia legis sine caritate 
 inflat, non aedificat secundum eundem apostolum apertissime 
 dicentem : scientia inflat, caritas uero aedificat. 
 quae sententia similis est ei, qua dictum est: littera occidit, 
 spiritus autem uiuificat. quale est enim scientia 
 inflat, tale est littera occidit et quale est caritas 
 aedificat, tale est spiritus uiuificat, quia 
 caritas dei diffusa est in cordibus nostris 
 per spiritum sanctum, quidatus est nobis. 
 cognitio itaque legis? facit superbum praeuaricatorem, per 
 donum autem caritatis delectat legis esse factorem. non ergo 
 legem euacuamus per fidem, sed legem statuimus, quae 
 terrendo ducit ad fidem. ideo quippe lex iram operatur, ut territo 
 atque conuerso ad iustitiam legis inplendam dei misericordia gratiam 
 largiatur per Iesum Christum dominum nostrum, qui e?t dei sapientia, 
 de quascriptum est: lege met misericor diam in lingua

 

 
 
 
 
 portat, legem, qua terreat, misericordiam, qua subueniat, legem 
 per seruum, misericordiam per se ipsum, legem tamquam in baculo, 
 quem mi!\'it Heliseus ad filium uiduae suscitandum et non resurrexit � si 
 enim data esset lex, quae posset uiuificare, 
 omnino ex lege esset iustitia —,misericordiam 
 uero tamquam in ipso Heliseo, qui figuram Christi gerens mortuo 
 uiuificando magni sacramenti uelut noui testamenti significatione 
 coniunctus est.

Item quod aduersus Manicheos laudant liberum arbitrium 
 adhibentes propheticum testimonium: si uolueritis et 
 audieritis me, quae bona sunt terrae edetis; si 
 autem nolueritis et non audieritis me, gladius 
 uos consumet, quid eis hoc prodest? quando quidem non tam 
 contra Manicheos defendunt quam contra catholicos extollunt 
 liberum arbitrium. sic enim nolunt intellegi quod dictum est: s i 
 uolueritis et audieritis me, tamquam in ipsa praecedente 
 uoluntate sit consequentis meritum gratiae ac sic gratia iam non 
 sit gratia, quae non est gratuita, cum redditur debita. si autem sic 
 intellegerent quod dictum est: si uolueritis, ut etiam ipsam 
 bonam uoluntatem illum praeparare confiterentur, de quo scriptum 
 est: praeparatur uoluntasad domino, tamquam catholici 
 uterentur hoc testimonio et non solum heresim ueterem Manicheorum 
 uincerent, sed nouam Pelagianorum non conderent.

Quid eis prodest, quod in laude ipsius liberi arbitrii \'gratiam\' 
 dicunt \'adiuuare uniuscuiusque bonum propositum' ? hoc sine scrupulo 
 acciperetur catholicE dictum, si non in bono proposito meritum 
 ponerent, cui merito iam merces secundum debitum, non secundum

 

 
 
 
 gratiam redderetur, sed intellegerent et confiterentur etiam ipsum 
 bonum propositum, quod consequens adiuuat gratia, non esse 
 potuisse in homine, si non praecederet gratia. quomodo enim est 
 hominis bonum propositum sine miserante prius domino, cum ipsa 
 sit bona uoluntas, quae praeparatur a domino? quod autem cum 
 dixissent \'gratiam quoque adiuuare uniuscuiusque bonum propositum\', 
 mox addiderunt \'non tamen reluctanti studium uirtutis inmittere\', 
 posset bene intellegi, si non ab istis, quorum sensus notus 
 est, diceretur. reluctanti enim prius auditus diuinae uocationis ipsa 
 dei gratia procuratur ac deinde in illo iam non reluctante studium 
 uirtutis accenditur. uerum tamen in omnibus quae quisque agit 
 secundum deum, misericordia eius praeuenit eum, quod isti nolunt, 
 quia non esse catholici, sed Pelagiani uolunt. multum enim delectat 
 impietatem superbam, ut etiam id quod cogitur confiteri a domino 
 datum non sibi donatum uideatur esse, sed redditum, ut scilicet 
 filii perditionis, non promissionis ipsi credantur se bonos fecisse 
 et deus iam bonis a se ipsis effectis pro isto eorum opere debitum 
 praemium reddidisse.

Ita namque illis tumor ipse aures? cordis obstruxit, ut non 
 audiant: quid enim habes quod non accepisti? non 
 audiant: sine me nihil potestis facere, non audiant: 
 caritas ex deo est, non audiant: deus partitus est 
 mensuram fidei, non audiant: spiritus ubi uult 
 spirat et: qui spiritu dei aguntur, hi filii sunt 
 dei, non audiant: nemo potest uenire ad me, nisi fueritei datum 
 apatremeo, non audiant quod Hesdras scribit: 
 benedictus est dominus patrum nostrorum,

 

 
 
 
 qui haec deditin cor regis, clarificare domum 
 suam, quae est in Hierusalem, non audiant quod per 
 Hieremiam dominus dicit: et timorem meum dabo 
 in cor eorum, ut a me non recedant, et uisitabo 
 eos, ut bonos eos facia m, maximeque illud per Ezechiel 
 prophetam, ubi prorsus deus ostendit nullis se hominum bonis 
 meritis prouocari, ut eos bonos faciat, id est oboedientes mandatis 
 suis, sed potius haec eis se retribuere bona pro malis propter se 
 ipsum hoc faciendo, non propter illos. ait enim: haec dicit 
 dominus: ego facio non propter uos, domus Israhel, 
 sed propter nomen meum sanctum, quod 
 profanastis in gentibus, quo intrastis illuc. et 
 sanctificabo nomen meum magnum, quod profanatum 
 est ingentibus et profanastisin medio 
 eorum, et scient gentes quia ego sum dominus, 
 dicit Adonai dominus, cum sanctificatus fuero 
 in uobis ante oculos eorum. et accipiam uos de 
 gentibus et congregabo uos ex omnibus terris 
 et inducam uos in terram uestram. et aspergam 
 super uos aquam mundam et mundabimini ab 
 omnibus inmunditiis uestris, et mundabo 
 uos et dabo uobis cor nouum et spiritum nouum 
 dabo in uobis; et auferetur cor lapideum 
 de carne uestra, et dabo uobis cor carneum. et 
 spiritum meum dabo in uobis et faciam, ut in 
 iustificationibus meis ambuletis et iudicia 
 meaobseruetisetfaciatis. et post aliquanta per eundem 
 ipsum prophetam: non propter ubs, inquit, ego facio, 
 dicit dominus deus, notum erit uobis.

 

 
 
 confundimini et erubescite de uiis uestris, domus 
 Israhel. haec dicit dominus deus: in die quo mundabo 
 uos ex omnibus iniquitatibus uestris, et 
 constituam ciuitates et aedificabuntur deserta 
 et terra exterminata operabitur, pro eo 
 quod exterminata est ante oculos omnis praetereuntis, 
 et dicent: terra illa exterminata 
 facta est sicut hortus uoluptatis, et ciuitates 
 desertae et exterminatae et effossae munitae 
 sed erunt, et scientgentes quaecumquerelictae 
 fuerint in circuitu ucstro, quia ego dominus 
 aedificaui destructas, plantaui exterminatas; 
 ego locutus sum et feci. haec dicit 
 dominus: adhuc hoc inquirar domui Israhel 
 ut faciam eis, multiplicabo eos sicut oues 
 homines, sicut oues sanctas, sicut oues 
 Hierusalem in diebus festis eius; sic erunt 
 ciuitates illae desolatae plenae ouium 
 hominum, et scient quia ego dominus.

Quid remansit pelli morticinae, unde possit inflari et dedignetur, 
 quando gloriatur, in domino gloriari? quid ei remansit, 
 quando quidquid dixerit se fecisse, ut eo praecedente hominis merito 
 ab homine exorto deus subsequenter faciat quo dignus est homo, 
 respondebitur, reclamabitur, contradicetur: ego facio, sed 
 propter nomen meum sanctum, non propter uos egofacio, dicit dominus deus? nihil siceuertit Pelagianos 
 dicentes \'gratiam dei secundum merita nostra dari\' — quod quidem

 

 
 
 
 ipse Pelagius etsi non se corrigendo, tamen orientales iudices timendo 
 damnauit—, nihil sic euertit hanc praesumptionem dicentium : 
 \'nos facimus, ut mereamur cum quibus faciat dominus\'. respondet 
 uobis non Pelagius, sed ipse dominus: ego facio et non propter 
 uos, sed propter nomen meum sanctum. quid 
 enim potestis facere boni de corde non bono? ut autem habeatis 
 cor bonum: dabo, inquit, uobis cor nouum et spiritum 
 nouum dabo uobis. numquid potestis dicere: prius ambulauimus 
 in iustificationibus eius et iudicium eius obseruauimus et 
 fecimus ut digni essemus, quibus gratiam suam daret? quid enim 
 boni faceretis homines mali et quomodo ista bona faceretis, nisi boni 
 essetis? ut autem sint homines boni, quis facit nisi ille qui dixit: 
 et uisitabo eos, ut eos bonos faciam. et qui dixit: et 
 spiritum meum dabo i n nobis et faciam ut in 
 iustificationibus meis ambuletis et indicia 
 mea obseruetis et faciatis? itane nondum euigilatis? 
 nondum auditis: faciam ut ambuletis, faciam ut obseruetis, 
 postremo: faciam ut faciatis? quid adhuc uos inflatis? nos 
 quidem ambulamus, uerum est, nos obseruamus, nos facimus; 
 sed ille facit, ut ambulemus, ut obscruemus, ut faciamus. 
 haec est gratia dei bonos faciens nos, haec est misericordia 
 eius praeueniens nos. quid merentur deserta et exterminata 
 et effossa? quae tamen aedificabuntur et operabuntur et 
 munientur. numquid haec pro meritis desertionis, exterminationis, 
 effossionis suae ? absit. ista enim merita mala sunt, haec munera bona. 
 redduntur itaque malis bona; gratuita ergo, non debita et ideo gratia.

 

 
 
 
 e g o, inquit dominus, ego dominus. nonne te ista uox conprimit, 
 o humana superbia, quae dicis: \'ego facio, ut merear a domino 
 aedificari atque plantari\' ? nonne audis non propter uos ego 
 facio; ego dominus aedificaui destructas, plantaui 
 exterminatas; ego dominus locutus sum 
 et feci, non tamen propteruos, sed propter nomen 
 meum sane tum ? quis multiplicat sicut oues homines, sicut 
 oues sanctas, sicut oues Hierusalem? quis facit, ut ciuitates illae 
 desolatae plenae sint ouium hominum, nisi ille qui sequitur et dicit: 
 et scient quia ego dominus? sed quibus ouibus hominibus 
 inplet, sicuti est pollicitus, ciuitates, utrum quas inuenit an quas 
 facit ? psalmum interrogemus. ecce respondet, audiamus: uenite, 
 adoremus et procidamus ei, et ploremus ante 
 dominum qui fecitnos, quia ipse est deus noster 
 et nos populus pascuae eius et oues manus eius. 
 ipse igitur facit oues, quibus desolatas inpleat ciuitates. quid mirum ? 
 quando quidem illi unicae oui dicitur, hoc est ecclesiae, cuius membra 
 sunt omnes oues homines: quoniam ego sum dominus qui facio te. 
 quid mihi obtendis liberum arbitrium, quod ad faciendam iustitiam 
 liberum non erit, nisi ouis fueris? qui facit igitur oues homines, ipse 
 ad oboedientiam pietatis humanas liberat uoluntates.

Sed quare istos homines oues facit et istos non facit, apud 
 quem non est acceptio personarum ? ipsa est quaestio, quam beatus 
 apostolus curiosius quam capacius proponentibus ait: o homo 
 t u quis es qui respondeas deo? num quid dicit 
 figmentum ei qui se finxit: quare sic me fecisti? 
 ipsa est quaestio, quae ad illam pertinet altitudinem, quam perspicere 
 uolens idem apostolus quodam modo expauit et exclamauit:

 

 
 
 
 o altitudu diuitiarum sapientiae et scientiae 
 dei! quam inscrutabilia sunt iudicia eius et 
 inuestigabiles uiae eius! quis enim cognouit 
 sensum domini ? aut quis consiliarius eius fuit ? 
 aut quis prior dedit illi et retribuetur ei? quoniam 
 ex ipso et per ipsum et in ipso sunt omnia; 
 ipsi gloria in saecula saeculorum. non itaque istam 
 scrutari audeant inscrutabilem quaestionem, qui meritum ante gratiam 
 et ideo iam contra gratiam defendentes priores uolunt dare 
 deo, ut retribuatur eis — priores utique dare quodlibet ex libero arbitrio, 
 ut sit gratia retribuenda pro praemio —, et sapienter intellegant 
 uel fideliter credant etiam quod se putant priores dedisse, ab illo, 
 ex quo sunt omnia, per quem sunt omnia, in quo sunt omnia, 
 percepisse. cur autem iste accipiat, ille non accipiat, cum ambo 
 non mereantur accipere et quisquis eorum acceperit, indebite 
 accipiat, uires suas metiantur. et fortiora se non scrutentur. 
 sufficiat eis scire quod non sit iniquitas apud deum. cum enim 
 nulla merita inuenisset apostolus, quibus Iacob geminum apud 
 deum praecederet fratrem: quid ergo dicemus? inquit, 
 num quid est apud deum iniquitas ? absit. M o ysi 
 enim dicit : miserebor cui misertusero et misericordiam 
 praestabo cui misericors fuero. 
 igitur non uolentis neque currentis, sed miserentis 
 est dei. grata sit ergo nobis eius gratuita miseratio, etiamsi 
 haec profunda insoluta sit quaestio. quae tamen hactenus soluitur, 
 quatenus eam soluit idem apostolus dicens: sia utem uolens 
 deus ostendere iram et demonstrare potentiam 
 suam adtulit in multa patientia uasairae,

 

 
 
 
 quae perfecta sunt in perditionem, et ut notas 
 faceret diuitias gloriae suae in uasa misericordiae 
 o r d i a e, quac praeparauit in gloriam. ira 
 quippe non redditur nisi debita, ne sit iniquitas apud deum; 
 misericordia uero etiam cum praebetur indebita, non est iniquitas 
 apud deum. et hinc intellegunt uasa misericordiae, quam gratuita 
 illis misericordia praebeatur, quod irae uasis, cum quibus eis est 
 perditionis causa et massa communis, ira debita et iusta rependitur. 
 et iam haec satis sint aduersus eos, qui per arbitrii libertatem 
 destruere uolunt gratiae largitatem.

Quod uero laude sanctorum nolunt nos affectu illius 
 publicani esurire et sitire iustitiam, sed uanitate illius pharisaei 
 tamquam saturatos plenosque ructare, quid eis prodest quod aduersus 
 Manicheos, qui baptisma destruunt, isti dicunt \'baptismo perfecte 
 homines innouari\' atque ad hoc apostoli adhibent testimonium, 
 qui per lauacrum aquae ecclesiam Ae gentibus sanctam fieri inmaculatamque 
 testatur, cum superbo sensu atque peruerso contra orationes 
 ipsius ecclesiae suas exerant disputationes? hoc enim propterea 
 dicunt, ut credatur ecclesia post sanctum baptismum, in quo fit 
 omnium remissio peccatorum, ulterius non habere peccatum, cum 
 aduersus cos illa a solis ortu usque ad occasum omnibus suis membris 
 clamet ad deum: dimitte nobis debita nostra. quid 
 quod etiam de se ipsis in hac causa si interrogentur, quid respondeant 
 non inueniunt ? si enim dixerint se non habere peccatum, respondet 
 eis Iohannes, quod se ipsos decipiant et ueritas in eis 
 non sit; si autem confitentur peccata sua, cum se uelint

 

 
 
 
 esse Christi corporis membra, quomodo erit illud corpus, id 
 est ecclesia, in isto adhuc tempore perfecte, sicut isti sapiunt, sine 
 macula et ruga, cuius membra non mendaciter confitentur 
 se habere peccata? quapropter et in baptismate dimittuntur cuncta 
 peccata et per ipsum lauacrum aquae in uerbo exhibetur Christo 
 ecclesia sine macula et ruga, quia, nisi esset baptizata, infructuose 
 diceret: dimitte nobis debita nostra, donec perducatur 
 ad gloriam, ubi ei perfectius nulla insit macula et ruga.

\'Et spiritum sanctum\' fatendum est \'etiam antiquis temporibus\' 
 non solum \'mentes bonas adiuuisse\', quod et isti nolunt, 
 uerum etiam bonas eas fecisse, quod nolunt. \'omnes quoque prophetas 
 et apostolos uel sanctos et euangelicos et antiquos, quibus deus testimonium 
 perhibet, non in conparatione sceleratorum, sed regula 
 uirtutum iustos fuisse non dubium est. quod aduersum est Manicheis, 
 qui patriarchas prophetasque blasphemant ; sed quod aduersum 
 est et Pelagianis interrogati omnes de se ipsis, cum in hoc corpore 
 degerent, una uoce concordissima responderent: si dixerimus 
 quia peccatum non habemus, nos ipsos seducimus 
 et ueritas in nobis non est. \'in futuro autem 
 tempore\' negandum non est \'mercedem esse tam bonorum operum 
 quam malorum et nemini praecipi, quae hic contempserit, illic 
 mandata perficere\', sed plenae iustitiae saturitatem, ubi peccatum 
 esse non possit, quae hic a sanctis esuritur et sititur, hic sperari in 
 praecepto, ibi percipi in praemio, elemosynis et orationibus impetrantibus, 
 ut quod hic minus inpletum fuerit mandatorum fiat 
 inpunitum per indulgentiam peccatorum.

Quae cum ita sint, desinant Pelagiani quinque istarum 
 rerum insidiosissimis laudibus, id est \'laude creaturae, laude nuptiarum, 
 laude legis, laude liberi arbitrii, laude sanctorum\', quasi 
 a Manicheorum tendiculis fingere se homines uelle eruere, ut possint 
 eos suis retibus implicare, id est ut negent originale peccatum et 
 paruulis inuideant Christi medici auxilium et ut dicant gratiam dei 
 secundum merita nostra dari ac sic gratia iam non sit gratia et ut 
 dicant sanctos in hac uita non habuisse peccatum ac sic euacuetur 
 oratio quam sanctis tradidit qui non habebat peccatum et per quem 
 sanctis orantibus dimittitur omne peccatum. ad haec tria mala homines 
 incautos et ineruditos quinque illorum bonorum fraudulenta 
 laude seducunt. de quibus omnibus satis me existimo respondisse 
 eorum crudelissimae et impiissimae et superbissimae uanitati.

Sed quoniam dicunt \'inimicos suos dicta nostra in ueritatis 
 odium suscepisse et toto penitus occidente non minus stultum 
 quam impium dogma esse susceptum et simplicibus episcopis sine 
 congregatione synodi in locis suis sedentibus ad hoc confirmandum 
 subscriptionem queruntur extortam\', cum potius eorum profanas 
 uocum nouitates ecclesia Christi et occidentalis et orientalis horruerit, 
 ad curam nostram existimo pertinere non solum scripturas 
 sanctas canonicas aduersus eos testes adhibere, quod iam satis fecimus, 
 uerum etiam de sanctorum litteris, qui eas ante nos fama celeberrima 
 et ingenti gloria tractauerunt, aliqua documenta proferre, 
 non quo canonicis libris a nobis ullius disputatoris aequetur auctoritas, 
 tamquam omnino non sit quod melius seu uerius ab aliquo catholico 
 quam ab alio itidem catholico sentiatur, sed ut admoneantur 
 qui putant istos aliquid dicere, quemadmodum de his rebus ante

 

 
 
 
 noua istorum uaniloquia catholici antistites eloquia diuina secuti 
 sint, et sciant a nobis rectam et antiquitus fundatam catholicam 
 fidem aduersus recentem Pelagianorum hereticorum praesumptionem 
 perniciemque defendi.

Beatissimum, corona etiam martyrii gloriosissimum Cyprianum 
 nec africanis atque occidentalibus tantum, uerum et orientalibus 
 ecclesiis fama praedicante et scripta eius longe lateque diffundente 
 notissimum etiam ipse heresiarcha istorum Pelagius cum debito 
 certe honore commemorat, ubi Testimoniorum librum scribens 
 eum sc asserit imitari \'hoc se\' dicens \'facere ad Romanum, quod 
 ille fecerit ad Quirinum\'. uideamus ergo quid de originali peccato, 
 quod per unum hominem intrauit in mundum, senserit Cyprianus. 
 in epistula De opere et elemosynis ita loquitur: cum dominus 
 adueniens sanasset illa quae Adam portauerat 
 uulnera et uenena serpentis antiqua curasset, 
 legem dedit sano et praecepit, ne ultra iam peccaret, 
 ne quid peccanti grauius eueniret. coartati 
 eramus et in angustum innocentiae praescriptione 
 conclusi. nec haberet quid fragilitatis 
 humanae infirmitas atque inbecillitas 
 faceret, nisi iterum pietas diuina subueniens 
 iustitiae et misericordiae operibus ostensis 
 uiam quandam tuendae salutis aperiret, ut 
 s o r d e s p o s t m o d u m quascumque contrahimus 
 elemosynis abluamus. hoc testimonio duas istorum

 

 
 
 
 falsitates testis iste redarguit: unam, qua dicunt nihil uitiorum ex Adam 
 trahere genus humanum, quod sit curandum sanandumque per Christum, 
 alteram, qua dicunt nullum post baptismum sanctos habere 
 peccatum. rursus in eadem epistula: ponat, inquit, unusquis 
 que ante oculos suos diabolum cum suis 
 seruis, id est cum populo perditionis ae 
 mortis, in medium prosilire plebem Christi 
 praesente ac iudicante ipso conparationis 
 examine prouocare dicentem: ego pro istis 
 quos mecum uides nec alapas accepi nec 
 flagella sustinui nec crucem pertuli nec 
 sanguinem fudi nec familiam meam pretio passionis 
 et cruoris redemi, sed nec regnum illi caeleste 
 promitto nec ad paradisum restituta inmortalitate 
 denuo reuoco. respondeant Pelagiani, 
 quando fuerimus in inmortalitate paradisi et quomodo inde fuerimus 
 expulsi, ut eo Christi gratia reuocemur. et cum inuenire nequiuerint 
 quid hic pro sua peruersitate respondeant, adtendant 
 quemadmodum intellexerit Cyprianus quod ait apostolus: in quo 
 omnes peccauerunt et Pelagiani heretici noui de Manicheis 
 ueteribus hereticis nulli catholico audeant inrogare calumniam, 
 ne tam sceleratam etiam martyri antiquo Cypriano facere conuincantur 
 iniuriam.

Hoc enim et in epistula, cuius De mortalitate titulus 
 inscribitur, ita dicit: regnumdei, fratresdilectissimi, 
 esse coepit i n proximo, praemium uitae et gaudium 
 salutis aeternae et perpetua laetitia et

 

 
 
 
 possessio paradisi nuper amissa mundo transeunte 
 iam ueniunt. hoc rursus in eadem: amplectamur, 
 inquit, diem qui adsignat singulos domicilio 
 suo, qui nos istinc ereptos et laqueis saecularibus 
 exsolutos paradiso restituat et regno. item 
 in epistula De patientia: dei sententia cogitetur, inquit, 
 quam in origine statim mundi et generis humani 
 Adam praecepti inmemor et datae legis transgressor 
 accepit. tunc sciemus quam patientes 
 esse in isto saeculo debeamus, qui sic nascimur, 
 ut pressuris istic et conflictationibus laborem 
 u s. \'quia audisti\', inquit, \'uocem mulieris tuae 
 et manducasti ex illa arbore, de qua sola praeceperam 
 tibi ne manducares, maledicta terra 
 erit in omnibus operibus tuis. in tristitia et gemitu 
 edes ex ea omnibus diebus uitae tuae; 
 spinas et tribulos eiciet tibi et edes pabulum 
 agri. in sudore uultus tui edes panem tuum, 
 donec reuertaris in terram de qua sumptus 
 e s. quoniam terra es et in terram ibis\'. huius 
 sententiae uinculo conligati omncs et constricti 
 sumus, donec morte expuncta de isto 
 saeculo recedamus. itemque in eadem: nam cum in 
 illa, inquit, prima transgressione praecepti 
 firmitas corporis cum inmortalitate discesserit 
 cum morte infirmitas uenerit nec 
 possit firmitas recipi, nisi cum recepta et 
 inmortalitas fuerit, oportet in hac

 

 

 

 
 
 
 fragilitate atque infirmitate corporis luctari 
 semper et congredi. quae luctatio et congressio 
 non nisi patientiae potest uiribus 
 sustineri.

In epistula autem quam scripsit ad episcopum Fidum cum 
 sexaginta sex coepiscopis suis, a quo fuerat consultus propter circumcisionis 
 legem, utrum ante octauum diem baptizari liceret infantem, 
 haec causa sic agitur, tamquam prouisione diuina tam 
 longe futuros hereticos Pelagianos iam catholica confutaret ecclesia. 
 neque enim qui consuluerat inde dubitabat, utrum nascentes traherent 
 originale peccatum, quod renascendo diluerent — absit enim 
 ut hinc aliquando fides christiana dubitauerit I —, sed ille dubitabat, 
 utrum regenerationis lauacrum, quo non dubitabat soluendum 
 originale peccatum, ante diem tradi deberet octauum. ad quam consultationem 
 respondens beatissimus Cyprianus: quantum 
 uero, inquit, a d causam infantum pertinet, quos 
 dixisti intra secundum uel tertium diem quam 
 nati sunt constitutos baptizari non oportere 
 et considerandam esse legem circumcisionis 
 antiquae, ut intra octauum diem eum qui natus 
 est baptizandum et sanctificandum non putares, 
 longe aliud concilio nostro omni uisum 
 est. in hoc enim quod putabas esse faciendum, 
 nemo consensit, sed uniuer si potius iudicauimus 
 nulli hominum nato misericordis dei gratiam 
 denegandam. nam cum dominus in euangelio 
 suo dicat : filius hominis non uenit animas

 

 
 
 perdere, sed saluare\', quantum in nobis est, si 
 fieri potest, nulla anima perdenda est. et paulo 
 post: nec aliquis, inquit, nostrum id debet horrere, 
 quod dominus dignatus est facere. 11 nam etsi adhuc 
 in infans a partu nouus est, non ita est tamen, 
 ut quisquam illum in gratia danda a atque in pace 
 facienda horrere debeat osculari, quando in 
 osculo infantis unus quisque nostrum pro sua 
 religione ipsas adhuc recentes dei manus debeat 
 cogitare, quas in homine modo formato et 
 recens nato quodammodo exosculamur, quando 
 id quod deus exosculamur. item paulo post: ceterum 
 s i homines, inquit, inpedire aliquid ad consecutionem 
 gratiae posset, mag is adultos et 
 prouectos et maiores natupossent in pedire peccata 
 grauiora. porro autem si et iam grauissimis 
 delictoribus et in deum multo ante peccantibus, 
 c u m postea crediderint, remissa peccatorum 
 datur et a baptismo atque gratia nemo prohibetur, 
 quanto magis prohiberi non debet infans, 
 qui recens natus nihil peccauit, nisi quod secundum 
 Adam carnaliter natus contagium mortis 
 antiquae prima natiuitate contraxit, qui ad remissam 
 peccatorum accipiendam hoc ipso facilius 
 accedit, quod illi remittuntur non propria, 
 sed aliena peccata!

Quid ad ista dicturi sunt gratiae dei non solum desertores,

 

 

 
 
 
 sed etiam persecutores ? quid ad ista dicturi sunt ? quo pacto nobis 
 paradisi possessio redditur ? quomodo paradiso restituimur, si nunquam 
 ibi fuimus? aut quomodo ibi fuimus, nisi quia in Adam 
 fuimus? et quomodo ad sententiam quae in transgressorem dicta 
 est pertinemus, si noxam de transgressore non trahimus ? postremo 
 baptizandos etiam ante diem censet octauum, ne per contagium 
 mortis antiquae prima natiuitate contractum pereant animae paruulorum. 
 quomodo pereunt, si ex hominibus etiam fidelibus qui 
 nascuntur non tenentur a diabolo, donec renascantur in Christo et 
 eruti de potestate tenebrarum in regnum illius transferantur? et 
 quis dicit nascentium, nisi renascantur, animas perituras? nempe 
 ille, qui sic laudat creatorem atque creaturam, opificem atque opus, 
 ut humani sensus horrorem quo dedignantur homines recentes ab 
 utero paruulos osculari, creatoris ipsius interposita ueneratione 
 conpescat et corrigat dicens in illius aetatis osculo recentes dei manus 
 esse cogitandas. numquid ergo confitens originale peccatum aut 
 naturam damnauit aut nuptias? numquid, quoniam nascenti ex 
 Adam reo adhibuit regenerationis purgationem, ideo deum negauit 
 nascentium conditorem ? numquid, quia metuens animas cuiuslibet 
 aetatis perire etiam ante octauum diem liberandas esse sacramento 
 baptismi cum collegarum concilio iudicauit, ideo nuptias 
 accusauit, quando quidem in infante, siue de coniugio siue de adulterio, 
 tamen quia homo natus est, recentes dei manus dignas etiam 
 osculo pacis ostendit? si ergo potuit sanctus episcopus et martyr 
 gloriosissimus Cyprianus peccatum originale in infantibus medicina 
 Christi censere sanandum salua laude creaturae, salua laude nuptiarum, 
 cur nouicia pestilentia, cum istum non audeat dicere

 

 

 
 
 
 Manicheum, catholicis qui ista defendunt, ut obtegat proprium, putat 
 obiciendum crimen alienum? ecce pracdicatissimus tractator diuinorum 
 eloquiorum, antequam terras nostras uel tenuissimus odor 
 Manicheae pestilentiae tetigisset, sine ulla uituperatione diuini 
 operis atque nuptiarum confitetur originale peccatum non dicens 
 Christum ulla peccati macula aspersum nec tamen ei conparans 
 carnem peccati in nascentibus ceteris, quibus per similitudinem 
 camis peccati mundationis praestat auxilium, nec originis 
 animarum obscura quaestione terretur, quominus eos qui Christi 
 gratia liberantur in paradisum remeare fateatur. numquid ex Adam 
 dicit in homines mortis condicionem sine peccati contagione transisse 
 ? non enim propter corporis mortem uitandam, sed propter peccatum, 
 quod per unum intrauit in mundum, dicit per baptismum 
 paruulis quamlibet ab utero recentissimis subueniri.

Iam uero gratiam dei quemadmodum aduersus istos 
 praedicet Cyprianus, ubi de oratione dominica disputat, euidenter 
 apparet. ait enim: dicimus: \'sanctificetur nomen 
 tuum\', non quod optemus deo, ut sanctificetur 
 orationibus nostris, sed quod petamus a deo, 
 ut nomen cius sanctificetur in nobis. ceterum 
 a quo deus sanctificatur, qui ipse sanctificat? 
 sed quia ipse dixit: \'sancti estote, quoniam et 
 ego sanctus sum\', id petimus et rogamus, ut qui 
 in baptismo sanctificati sumus in eo quod esse 
 coepimus perseueremus. et alio loco in eadem epistula: 
 addimus quoque, inquit, et dicimus: \'fiat uoluntas

 

 
 
 
 tua in caelo et in terra\', non ut deus faciat quod 
 uult, sed ut nos facere possimus quod deus uult. 
 nam deo quis obsistit, quominus quod uelit 
 faciat? sed quia nobis a diabolo obsistitur, quominus 
 per omnia noster animus atque actus deo 
 obsequatur, oramus et petimus, ut fiat in nobis 
 uoluntasdei. quae ut fiat in nobis, opus est dei 
 uoluntate, id est ope eius et protectione, quia 
 nemo suis uiribus fortis est, sed dei indulgentia 
 et misericordia tutus est. item alio: fieri autem 
 petimus, inquit, uoluntatem dei in caelo et in 
 terra, quod utrumque ad consummationem 
 nostrae incolumitatis pertinet et salutis. nam 
 cum corpus c terra et spiritum possideamus e 
 caelo, ipsi terra et caelum sumus in utroque, 
 id est in corpore et spiritu, ut dei uoluntas fiat 
 oramus. est enim inter carnem et spiritum conluctatio 
 et discordantibus aduersum se inuicem 
 cotidiana congressio, ut non quae uolumus ipsa 
 faciamus, dum spiritus caelestia et diuina 
 quaerit, caro terrena et saecularia concupiscit. 
 et ideo petimus inter duo ista opeet auxilio dei 
 concordiam fieri, ut, dum et in spiritu et in carne 
 uoluntas dei geritur, quae per eum renata est 
 anima scruetur. quod aperte atque manifeste 
 apostolus Paulus sua uocedeclarat: \'caro\', inquit, 
 \'concupiscit aduersus spiritum et spiritus

 

 
 
 
 aduersus carnem ; haee enim in uicem aduersantur, 
 ut non quae uultis, ipsa faciatis\'. et paulo post : 
 potest et sic intellegi, inquit, fratres dilectissimi, 
 ut, quoniam mandat et docet dominus 
 etiam inimicos diligere et pro his quoque qui 
 nos persequuntur orare, petamus et pro illis 
 qui adhuc terra sunt et necdum caelestes esse 
 coeperunt, ut et cirea illos uoluntas dei fiat, 
 quam Christus hominem conseruando et redintegrando 
 perfecit. itemque alio : hunc autem panem, 
 inquit, dari nobis cotidie postulamus, ne qui i n 
 Christo sumus et eucharistiam cotidie ad cibum 
 salutis accipimus, intercedente aliquo grauiore 
 delicto dum abstenti et non communicantes 
 a caelesti pane prohibemur a Christi corpore 
 separemur. et aliquanto post in eadem: quando 
 autem rogamus, inquit, ne in temptationem ueni-a 
 m u s, ammonemur infirmitatis et infirmitatis 
 nostrae, dum sic rogamus, ne quis se insolenter 
 extollat, ne quis sibi superbe atque adroganter 
 aliquid adsumat, ne quis aut confessionis 
 aut passionis gloriam suam ducat, cum 
 dominus ipse humilitatem docens dixerit: \'uigilate 
 et orate, ne ueniatis in temptationem ; 
 spiritus quidem promptus est, caro autem infirma\', 
 ut, dum praecedit humilis et summissa

 

 
 
 
 confessio et datur totum deo, quidquid suppliciter 
 cum timore et honore dei petitur ipsius 
 pietate praestetur. item Ad Quirinum, in quo opere se 
 Pelagius uult eius imitatorem uideri, ait in libro tertio: in nullo 
 gloriandum, quando nostrum nihil sit. cui proposito 
 testimonia diuina subiungens inter cetera posuit apostolicum 
 illud, quo istorum maxime ora claudenda sunt: \'quid enim 
 habes, quod non accepisti? si autem accepisti, 
 quid gloriaris, quasi non acceperis\'? item in epistula 
 De patientia: est enim nobis, inquit, cum deo uirtus 
 ista communis; inde patientia incipit, inde 
 claritas eius et dignitas caput sumit, origo et 
 magnitudo patientiae deo auctore procedit.

Numquid iste sanctus tam memorabilis ecclesiarum in uerbo 
 ueritatis instructor liberum arbitrium negat esse in hominibus, quia 
 totum deo tribuit quod recte uiuimus? numquid legem dei culpat, 
 quia non ex ipsa iustificari hominem significat, quando quidem quod 
 illa iubet, a domino deo precibus impetrandum esse declarat ? numquid 
 sub nomine gratiae fatum asserit, quamuis dicat \'in nullo 
 gloriandum, quando nostrum nihil sit\'? numquid sicut isti spiritum 
 sanctum adiutorem ita credit esse uirtutis, tamquam ipsa uirtus, 
 quae hoc adiuuatur, oriatur ex nobis, quando nostrum nihil esse 
 asserens propter hoc apostolum dixisse commemorat: quid 
 enim habes, quod non accepisti ? uirtutemque excellentissimam, 
 hoc est patientiam, non a nobis dicit incipere ac deinde 
 adiuuari spiritu dei, sed ab ipso caput, ab ipso originem sumere?

 

 
 
 
 postremo nec propositum bonum nec studium uirtutis nec mentes 
 bonas sine dei gratia incipere esse in hominibus confitetur, cum dicit 
 \'in nullo gloriandum, quando nostrum nihil sit\'. quid tam in libero 
 arbitrio constitutum, quam quod lex dicit non adorandum idolum, 
 non moechandum, non homicidium perpetrandum? ista autem sunt 
 atque huiusmodi crimina, quae si quisque commiserit a corporis 
 Christi conununione remouetur. et tamen si beatissimus Cyprianus 
 his non committendis existimaret nostram sufficere uoluntatem, 
 non sic intellegeret quod in oratione dominica dicimus: panem 
 nostrum cotidianum da nobis hodie, ut hoc nos petere 
 adseueraret, nc intercedente aliquo grauiore delicto, dum abstenti 
 et non communicantes a caelesti pane prohibemur, a Christi corpore 
 separemur. respondeant certe heretici noui, quid bonorum meritorum 
 praecedat in hominibus inimicis nomini christiano. 
 non solum enim non habent bonum, sed habent etiam pessimum 
 meritum. et tamen etiam sic Cyprianus intellegit, quod in 
 oratione dicimus: fiat uoluntas tua in caelo et interra, 
 ut et pro ipsis, qui propter hoc terra intelleguntur, oremus. oramus 
 ergo non solum pro nolentibus, uerum etiam pro repugnantibus et 
 obpugnantibus. quid ergo petimus, nisi ut fiant ex nolentibus 
 uolentes, ex repugnantibus consentientes, ex obpugnantibus amantes ? 
 a quo nisi ab illo, de quo scriptum est: praeparatur 
 uoluntas a domino ? discant esse catholici qui dedignantur, 
 si quid mali non faciunt et si quid boni faciunt, non in se ipsis, 
 sed in domino gloriari.

Illud iam tertium uideamus, quod non minus in istis 
 omne Christi membrum et totum eius corpus exhorret, quia

 

 
 
 
 contendunt esse in hac uita uel fuisse iustos nullum habentes omnino peccatum. 
 qua praesumptione apertissime orationi dominicae contradicunt, 
 in qua omnia membra Christi: dimitte nobis debita 
 nostra ueraci corde et cotidianis uocibus clamant. uideamus 
 ergo quid ( ό etiam ex hoc Cyprianus in domino gloriosissimus senserit, 
 quid ad instruendas ecclesias non utique Manicheorum, sed catholicorum 
 non solum dixerit, uerum etiam litteris memoriaeque mandauerit. 
 in epistula De opere et elemosynis: agno scams itq 
 u e, fratres, inquit, carissimi, diuinae indulgentiae 
 salubre munus et emundandis purgandis 
 que peccatis nostris, qui sine aliquo conscientiae 
 uulnere esse non possumus, medellis spiritalibus 
 uulnera nostra curemus. nec quisquam 
 sic sibi de puro atque inmaculato pectore blandiatur, 
 ut innocentia sua fretus medicinam 
 non putet adhibendam esse uulneribus, cum 
 scriptum sit: \'quis gloriabitur castum sehabere 
 cor aut quis gloria bitur mundum se esse a peccatis?\' 
 et iterum in epistula sua Iohannes ponat 
 et dicat: \'si dixerimus quia peccatum non habemus, 
 nosipsos decipimus et ueritas in nobis non 
 est\'. si autem nemo esse sine peccato potest et 
 quisque se inculpatum dixerit aut superbus 
 aut stultus est, quam necessaria, quam benigna 
 est diuina clementia, quae cum sciat non deesse 
 sanatis quaedam postmodum uulnera, dedit

 

 
 
 
 curandis denuo sanandispue uulneribus remedia salutaria 
 ! rursus in eadem : c t quoniam cotidie, 
 inquit, deesse non potest quod peccetur in conspectu 
 dei, sacrificia cotidiana non deerant, 
 quibus possent peccata tergi. item in epistula 
 De mortalitate: cum auaritia, inquit, nobis, cum inpudicitia, 
 cum i ra, cum ambitione congressio est, 
 cum carnalibus uitiis, cum inlecebris saecularibus 
 assidua et molesta luctatio est ; obsessa 
 mens hominis et undique diaboli infestatione 
 uallata uix accurrit singulis, uix resistit. 
 si auaritia prostrata est, exsurgit libido ; 
 si libido conpressa est, succedit ambitio; si 
 ambitio contempta est, ira exasperat, inflat 
 superbia, uinolentia inuitat, inuidia concordiam 
 rumpit, amicitiam zelus abscidit ; cogeris 
 maledicere, quod diuina lex prohibet, conpelleris 
 iurare. quod non licet. tot persecutiones 
 cotidie animus patitur, tot periculis pectus 
 urgetur : et delectat hic inter diaboli gladios 
 diu stare, cum magis concupiscendum sit et 
 optandum ad Christum subueniente uelocius 
 morte properare? item in ipsa: beatus, inquit, apostolus 
 Paulus in epistula sua ponit et dicit : mihi 
 uiuere Christus est et mori lucrum, lucrum

 

 
 
 
 maximum conputaus iam saecularibus laqueis 
 11011 teneri, iam nullis peccatis et uitiis carnis 
 obnoxium fieri. item De oratione dominica exponens quod 
 petimus dicentes: sanctificetur nomen tuum, ait inter 
 cetera: opus est enim nobis cotidiana sanctificatione, 
 ut qui cotidie delinquimus, delicta 
 nostra sanctificatione adsidua repurgemus. 
 rursus in eadem, cum exponeret quod dicimus: dimitte nobis 
 debita nostra: quam necessarie autem, inquit, 
 quam prouidenter et salubriter ammonemur, 
 quod peccatores sumus, qui pro peccatis rogare 
 conpellimur r, ut, dumindulgentiade de opetitur, 
 conscientiae suae animus recordetur! ne quis 
 sibi quasi innocens placeat et se extollendo 
 plus pereat, instruitur et docetur peccare se 
 cotidie, dum cotidie pro peccatis iubetur orare. 
 sic denique et Iohannes in epistula sua monet 
 dicens: \'si dixerimus quia peccatum non habemus, 
 nos ipsos decipimus et ueritas in nobis non 
 est; si autem confessi fuerimus peccata nostra, 
 fidelis et iustus est qui nobis peccata dimittat\'. 
 merito et ad Quirinum de hac re absolutissimam sententiam suam 
 proposuit, cui testimonia diuina subiungeret \'neminem sine sorde 
 et sine peccato esse\'. ubi etiam illa testimonia posuit, quibus confirmatur 
 originale peccatum, quae conantur isti in nescio quos alios 
 nouos sensus prauosque conuertere, siue quod ait sanctus Iob

 

 
 
 
 neminem esse sine sorde nec cuius sit uita diei unius 
 super terram, siue quod in psalmo legitur: in facinore 
 conceptus sum et in peccatis me mater mea in 
 utero aluit. quibus testimoniis propter eos etiam qui iam in 
 aetate maiore sunt sancti, quia nec ipsi sunt sine sorde atque peccato, 
 adiunxit etiam illud beatissimi Iohannis, quod multis et aliis locis 
 saepe commemorat: sidixerimus quia peccatum non 
 habemus et cetera eiusdem sententiae, quae ab omnibus 
 catholicis non tacentur aduersus istos, qui se ipsos decipiunt 
 et in eis ueritas non est.

Dicant, si audent, Pelagiani hunc hominem dei Manicheorum 
 errore peruersum, quia ita laudat sanctos, ut tamen fateatur 
 neminem hac uita ad tantam perfectionem peruenire iustitiae, 
 ut nullum habeat omnino peccatum, sententiam suam testimoniorum 
 canonicorum perspicua ueritate et diuina auctoritate confirmans. 
 numquid enim negat \'in baptismo uniuersa peccata dimitti\', 
 quia fatetur manere fragilitatem atque infirmitatem, unde nos dicit 
 peccare post baptismum et usque in huius uitae finem cum carnalibus 
 uitiis indesinentem habere conflictum ? aut ideo non meminerat, 
 quid \'de inmaculata ecclesia\' dixisset apostolus, quia praecepit neminem 
 sic sibi de puro atque inmaculato pectore debere blandiri, ut 
 innocentia sua fretus medicinam non putet adhibendam esse uulneribus? 
 puto quod concedant noui heretici huic homini catholico 
 scire \'spiritum sanctum mentes bonas etiam antiquis temporibus 
 adiuuisse\', immo etiam quod ipsi nolunt nec mentes bonas eos nisi 
 per spiritum sanctum habere potuisse. puto quod \'omnes prophetas 
 et apostolos uel quoslibet sanctos, qui domino quocumque tempore 
 placuerunt, non in conparatione sceleratorum\', sicut nos isti dicere 
 calumniantur, \'sed regula uirtutum\', sicut se dicere gloriantur, \'iustos 
 fuisse\' nouerat Cyprianus, qui tamen dicit: nemo esse sine

 

 
 
 
 peccato potest et quisque se inculpatum 
 dixerit, aut superbus aut stultus est. nec 
 propter aliud intellegit scriptum: quis gloriabitur 
 castum se haberecor aut quis gloriabitur mundum 
 se esse a peccatis? puto quod non ab istis docendus 
 fuerat Cyprianus, quod optime sciebat, \'in futuro tempore mercedem 
 esse bonorum operum, malorum autem supplicium; ceterum 
 neminem posse, quae hic contempserit, illic mandata perficere\' et 
 tamen etiam ipsum apostolum Paulum, mandatorum diuinorum 
 non utique contemptorem, non ob aliud intellegit asseritque dixisse: 
 mihi uiuere Christus est et mori lucrum, nisi quia 
 lucrum maximum conputabat iam post hanc uitam saecularibus 
 laqueis non teneri, iam nullis peccatis et uitiis carnis obnoxium fieri. 
 sensit ergo beatissimus Cyprianus atque in diuinarum scripturarum 
 ueritate perspexit etiam ipsorum apostolorum quamuis bonam, 
 sanctam iustamque uitam nonnullos nexus saecularium laqueorum 
 fuisse perpessam, nonnullis peccatis et uitiis carnis obnoxiam 
 et ideo eos mortem desiderasse, ut his malis carerent et ut ad illam, 
 quae ista non pateretur nec iam in mandato facienda, sed in praemio 
 percipienda esset, perfectam iustitiam peruenirent. neque enim cum 
 uenerit quod oramus dicentes: adueniat regnum tuum, 
 non erit in illo dei regno ulla iustitia, cum dicat apostolus: n on 
 est enim regnum dei esca et potus, sed iustitia 
 et paxetgaudium in spiritu sancto. nempe ista tria 
 inter cetera praecepta diuina praecipiuntur. hic nobis praecipitur 
 iustitia cum dicitur: facite iustitiam, praecipitur pax cum 
 dicitur: pacem habete inter uos, praecipitur gaudium

 

 
 
 
 cum dicitur: gaudete in domino semper. negent ergo 
 Pelagiani haec futura in regno dei, ubi sine fine uiuemus, aut usque 
 adeo, si uidetur, insaniant, ut iustitiam. pecem, gaudium, qualia 
 hic sunt iustis, talia et illic futura esse contendant. quodsi et erunt 
 et non talia erunt, profecto eorum hic in praecepto curanda est actio, 
 illic in praemio speranda perfectio, ubi saecularibus ullis laqueis 
 non retenti nullisque peccatis et uitiis carnis obnoxii — propter 
 quod apostolus, sicut hoc testimonium accepit Cyprianus, mori lucrum 
 sibi esse dicebat — perfecte diligamus deum, cuius erit facie 
 ad faciem contemplatio. perfecte diligamus et proximum, cum manifestatis 
 cogitationibus cordis nulla ullum de ullo mali ullius possit 
 sollicitare suspicio.

Sed iam gloriosissimo martyri Cypriano ad istos cumulatius 
 redarguendos beatissimum addamus Ambrosium. quoniam 
 et ipsum Pelagius; ita laudauit, ut ne ab inimicis quidem in eius 
 libris quod reprehenderetur diceret inueniri. quoniam ergo Pelagiani 
 dicunt non esse originale peccatum, cum quo nascantur infantes, et 
 catholicis, qui eis pro antiquissima et firmissima ecclesiae fide resistunt, 
 heresis Manicheae crimen obiciunt, respondeat eis de hac re homo 
 dei catholicus et ab ipsoPel.ogio in ueritate fidei laudatus Ambrosius. 
 qui cum Esaiam prophetam exponeret ait: idcirco Christus 
 in maculatus, quia nec ipsa quidem nascendi 
 solita condicione maculatus est. et alio loco in 
 eodem opere loquens de apostolo Petro: ipse sc, inquit, obtulit.

 

 
 
 
 quod ante putabat esse peccatum, lauari sibi 
 non solum pedes, sed et caputposcens, quod ilico 
 intellexisset lauacro pedum, qui in primo lapsi 
 sunt homine, sordem obnoxiae successionis 
 aboleri. item in eodem opere: seruatum est igitur, 
 inquit, ut ex uiro et muliere, id est per illam corporum 
 commixtionem, nemo uideatur expers 
 esse delicti; qui autem expers delicti, expers 
 etiam huiusmodi conceptionis. item contra Nouatianos 
 scribens: omnes homines, inquit, sub peccato nascimur. 
 quorum ipseortusin uitio est, sicut habes 
 lectum dicente Dauid: \'ecce in iniquitatibus 
 conceptus sum et in delictis peperit me mater 
 m e a\'. item in Apologia prophetae Dauid: antequam nascam 
 u r, inquit, maculamur contagio et ante usuram 
 lucis originis ipsius excipimus iniuriam, in 
 iniquitate concipimur. item de domino loquens: dignum 
 et et enim fuit, inquit, ut qui non erat habiturus 
 corporeae peccatum prolapsionis nullum sentiret 
 generationis naturale contagium. merito 
 ergo Dauid flebiliter in se deplorauit ipsa inquinamenta naturae et quod prius 
 inciperetin 
 homine macula quam uita. item De arcaNoe: per unum, 
 inquit, dominum Iesum salus uentura

 

 
 
 
 nationibus declaratur, qui solus potuit iustus esse, 
 cum generatio omnis erraret, nisi natus ex uirgine, 
 qui generationis obnoxiae priuilegio minime 
 teneretur. \'ecce\', inquit, \'in iniquitatibus 
 conceptus sum et in delictis peperit me mater 
 mea\', dicit is qui iustus prae ceteris putabatur. 
 quem igitur iam iustum dixerim nisi horum 
 liberum uinculorum, quem naturae communis 
 uincul anon teneant? ecce uir sanctus, Pelagii quoque testimonio 
 in fide catholica probatissimus, Pelagianos negantes originale 
 peccatum tanta manifestatione redarguit nec tamen cum Manicheis 
 uel deum nascentium conditorem negat uel nuptias, quas deus instituit 
 et benedixit, accusat.

Pelagiani dicunt ab homine incipere meritum per liberum 
 arbitrium, cui deus subsequens gratiae retribuat adiumentum. etiam 
 hic cos refellat uenerandus Ambrosius dicens in Expositione Esaiae 
 prophetae: quia humana cura sine diuina ope inbecilla 
 est ad medendum, deum auxiliatorem requirit. 
 item in libro qui inscribitur De fuga saeculi: frequens 
 nobis, inquit, de effugiendo saeculo isto sermo 
 atque utinam quam facilis sermo tam cautus 
 et sollicitus affectus! sed quod peius est, frequenter 
 inrepit terrenarum inlecebra cupiditatum 
 et uanitatum offusio mentem occupat,

 

 

 

 
 
 
 ut quod studeas uitare hoc cogites animoque 
 uoluas. quod cauere difficile est homini, exuere 
 autem inpossibile. deniqueuoti magis eam esse 
 rem quam effectus testatur propheta dicendo: 
 \'declina cor meum in testimonia tua et non in 
 auaritiam\'. non enim potestate nostra cor nostrum 
 et nostrae cogitationes, quae inprouiso 
 offusae mentem animumqueconfunduntatque 
 alio trahunt quam tu proposueris, ad saecularia 
 reuocant, mundana inserunt, uoluptaria 
 ingerunt, inlecebrosa intexunt ipsoque in tempore, 
 quo eleuare mentem paramus, insertis inanibus 
 cogitationibus ad terrena plerumque 
 deicimur. quis autem tam beatus, qui in corde suo 
 semper ascendat? sed hoc sine auxilio diuino 
 qui fieri potest? nullo profecto modo. denique 
 supra eadem scriptura dicit: \'beatus uir cuius 
 est auxilium eius abs te, domine, ascensus in corde 
 eius\'. quid apertius et sufficientius dici potest? sed ne Pelagiani 
 forte respondeant eo ipso quod diuinum auxilium poscitur praecedere 
 hominis meritum, id ipsum meritum esse dicentes, quia orando fit 
 dignus, cui gratia diuina subueniat, adtendant quid idem iste uir 
 sanctus dicat in Expositione Esaiae: et orare deum, inquit, 
 gratia spiritalis est. nemo enim dicit dominum 
 Iesum nisi in spiritu sancto. unde et exponens

 

 
 
 
 euangelium secundum Lucam: uidesutique, inquit, quiaubique 
 domini uirtus studiis cooperatur humanis, ut 
 nemo possit aedificare sine domino, nemo custodire 
 sine domino, nemo quicquam incipere 
 sine domino. numquid quoniam ista dicit uir tantus Ambrosius 
 et gratiam dei, sicut filio promissionis congruit, grata pietate commendat, 
 ideo destruit liberum arbitrium? aut eam uult intellegi 
 gratiam, quam diuersis locutionibus Pelagiani nolunt nisi legem 
 uideri, ut uidelicet non ad faciendum quod cognouerimus, sed ad 
 cognoscendum quid faciamus nos deus adiuuare credatur? si hoc 
 istum hominem dei sapere existimant, quid de ipsa lege dixerit audiant. 
 in libro De fuga saeculi: lex, inquit, os omnium potuit 
 obstruere, non potuit mentem conuertere. item 
 alio loco in eodem libro: 1 e x, inquit, factum damnat, non 
 aufert malitiam. uideant fidelem et catholicum uirum apostolo 
 consentire dicenti: scimus autem quoniam quaecumque 
 lex dicit his qui in lege sunt loquitur, 
 ut omne os obstruatur et reus fiat omnis mundus 
 deo, quia non iustificabitur ex lege omnis 
 caro coram illo. ex hoc enim apostolico sensu illa sumpsit et 
 scripsit Ambrosius.

Iam uero quoniam Pelagiani dicunt iustos in hac uita uel 
 esse uel fuisse, qui sine ullo peccato uixerint, in tantum ut uita futura, 
 quae in praemio speranda est, prouectior et perfectior esse non 
 possit, etiam hinc eis respondeat eosque refutet Ambrosius. nam 
 exponens Esaiam prophetam propter id quod ibi scriptum est:

 

 

 
 
 
 filios genui et cxaltaui, ipsi autem me spreuerunt, 
 suscepit dc generationibus quae ex deo sunt disputare atque 
 in ipsa disputatione commemorauit testimonium Iohannis, ubi ait: 
 quinatus est ex deo, non peccat. et eandem quaestionem 
 difficillimam tractans: cum hoc in mundo, inquit, nullus 
 sit qui inmunis sit a peccato, cum ipse Iohannes 
 dicat: \'s i dicimus quia non peccauimus, mendacem 
 facimus illum\', si autem ex deo nati non peccant 
 et de his intellegimus qui in hocmundo sunt 
 innumeros, necesse est aestimemus, qui per lauacri 
 regenerationem dei gratiam consecuti 
 sunt. sed tamen cum dicat propheta: \'omnia a te 
 expectant, ut des illis cibum in tempore: dante 
 tehis colligent sibi, aperiente te manum tuam 
 uniuersa inplebuntur bonitate, auertente autem 
 te faciem tuam turbabuntur. auferes spiritum 
 eorum, et deficient et in puluerem suum 
 conuertentur. emittes spiritum tuum et creabuntur 
 et innouabisfaciemterrae\', possuntnon 
 de quocumque tempore uideri dicta, sed de futuro, 
 quo erit noua terra et nouum caelum. turbabuntur 
 ergo, ut principium sumant, atque 
 \'aperiente te manum tuam inplebuntur uniuersa 
 bonitate\', quae non facile huius saeculi est. 
 nam de hoc saeculo scriptura quid dicit? \'non 
 est quifaciat bonitatem, non est usque adunum\'. 
 si igitur diuersae generationes sunt et hic introitus 
 in hanc uitam receptor est delictorum 
 in tantum ut spernatur etiam ipse qui genuit,

 

 
 
 
 alia autem generatio peccata non recipit, uideamus, 
 ne quasit post huius uitac curriculum 
 nostra regeneratio, de qua dictum est: \'in regeneratione, 
 cum sederit filius hominisin throno 
 gloriae suae. sicut enim regeneratio lauacri 
 dicitur, per quam detersa peccatorum conluuione 
 renouainur, ita regeneratio dici uidetur, 
 per quam ab omni corporeaeconcretionis purificati 
 labe mundo animae sensu inuitam regeneramur aeternam 
 eoquodpuriorquaedam qualitas 
 sit regenerationis quam lauacri istius, ut 
 non solum in actus eius, sed nc in ipsas quidem 
 cogitationes nostras aliqua cadat suspicio 
 peccatorum. item alio loco in eodem opere: uidemus. inquit, 
 inpossibile esse ut perfecte quis inmaculatus 
 esse possit in corpore constitutus, cum 
 etiam Paulus inperfectum se dicat. sicenim habet: 
 \'non quod iam acceperim aut iam perfectus 
 sim\'. et tamen post paululum ait: \'quicumque 
 ergo perfecti sumus', nisi forte quia est perfectio 
 alia in hoc mundo, alia post illud perfectum 
 de quo dicit ad Corinthios: \'cum uenerit 
 quod perfectum e s t\', et alibi: \'donee occurramus 
 omnes in unitatem fidei et agnitionem filii 
 dei, in uirum perfectum, i n mensuram aetatis 
 plenitudinis Christi\'. ut ergo perfectos secum

 

 
 
 
 multos ait apostolus in hoc mundo sitos, qui, 
 si ad perfectionem ueram respicias, perfecti 
 esse non poterant, quia ipse dixit: \'uidemusnunc 
 per speculum in aenigmate, tunc autem facie 
 ad faciem; nunc cognosco ex parte, tunc autem 
 cognoscam sicut et cognitus sum\', ita et in maculati sunt in hoc mundo et in maculati 
 erunt in regno 
 dei, cum utique, si minutius excutias, inmaculatus 
 esse nemo possit, quia nemo sine peccato. 
 item in ipso: uides, inquit, quia dum hanc uiuimus 
 uitam, nos mundare debemus et quaerere deum 
 et incipere ab emundatione animae nostrae et 
 quasi fundamenta constituere uirtutis, ut 
 perfectionem purificationis post hanc mereamur 
 adipisci. itemque in ipso: grauatus autem, 
 inquit, et ingemescens quis non loquatur: 
 \'infelix ego homo! quis me liberabit de corpore 
 mortis huius?\' ita eodem magistro omnes 
 uarietates interpretationis absoluimus. nam 
 si omnis infelix qui se corporis inplicatum 
 molestiis recognoscit, utique omne corpus 
 infelix; neque enim felicem illum dixerim, 
 qui confusus quibusdam mentis suae tenebris 
 condicionem suam nescit. illud quoque 
 non absurdum ad intellectum accessit. 
 si enim homo, qui se cognoscit, infelix est,

 

 
 
 
 infelices profecto omnes, quia unusquisque suam 
 infirmitatem aut per sapientiam recognoscit 
 aut per insipientiam nescit. item in libro De bono 
 mortis: operetur igitur, inquit, mors in nobis, ut 
 operetur et uita, bonauita postmortem, hoc est 
 bona uita post uictoriam, bona uita absoluto 
 certamine, ut iam lex carnis legi mentis repugnare 
 nonnouerit, ut iam nobis nulla sit cum corpore 
 mortis contentio. rursus in eodem: ergo, inquit, 
 quia iusti hanc remunerationem habent, ut uideantfaciem 
 dei et lumen illud quodinluminat 
 omnem hominem, abhinc induamus huius modi 
 studium, ut adpropinquet anima nostra deo, 
 adpropinquet oratio, adhaereat illi nostrum 
 desiderium, non se paremurab eo. et hic qui dem 
 positi meditando, legendo, quaerendo copulemur 
 deo, cognoscamus eum, ut possumus. ex 
 parte enim hic cognoscimus, quia hic inperfecta, 
 illicperfecta omnia, hicparuuli, illic robusti. 
 \'uidemus\', inquit, \'nunc per speculum in 
 aenigmate, tune autem facie ad faciem\'. tune reuelata 
 facie gloriam dei speculari licebit, quem 
 nunc animae corporis huius concretis uisceribus 
 inuolutae et quibusdam carnis huius maculis 
 et conluuionibus obumbratae sincere 
 uidere non possunt. \'quis enim\', inquit, \'uidebit 
 uultum meum et uiuet?\' et recte; nam si solis

 

 
 
 
 radios oculi nostri ferre non possunt et, si quis 
 diutius e regione solis intenderit, caecari 
 solere perhibetur, si creatura creaturam sine 
 fraude at que offensione sui non potest intueri. 
 quomodo potest sine periculo sui uibrantem 
 cernere uultum creatoris aeterni corporis 
 huius opertus exuuiis? quis enim iustificatur 
 in conspectu dei, cum unius quoque diei infans 
 mundus a peccato esse non possit et nemo possit 
 de sui cordis integritate et castimonia 
 gloriari?

Nimis longum erit, si omnia uelim commemorare, quae 
 sanctus Ambrosius aduersus hanc heresim Pelagianorum tanto post 
 exorturam non eis quidem respondens, sed praedicans catholicam 
 fidem atque in ea homines aedificans dixit et scripsit. sed nec illa 
 omnia commemorare potui uel debui, quae gloriosissimus in domino 
 Cyprianus posuit in epistulis suis, quibus demonstretur, quam 
 sit haec, quam tenemus, fides uera uereque christiana atque catholica, 
 sicut per scripturas sanctas antiquitus tradita sic a patribus 
 nostris et usque ad hoc tempus, quo isti eam conuellere temptauerunt, 
 retenta atque seruata et deinceps propitio deo retinenda atque seruanda. 
 nam sic Cypriano et a Cypriano traditam haec atque huiusmodi 
 ex eius litteris testimonia prolata testantur, sic autem usque 
 ad tempora nostra seruatam ea, quae de his rebus, antequam isti 
 ebullire coepissent, Ambrosius conscripsit, ostendunt et quod 
 eorum profanas nouitates catholicae aures, quae ubique sunt, horruerunt; 
 sic porro deinceps esse seruandam satis salubriter istorum

 

 
 
 
 partim damnatio, partim correctio dcclarauit. quodlibet enim muttire 
 audeant aduersus sanam fidem Cypriani et Ambrosii, non cos 
 puto in tam magnum prorupturos furorem, ut memoratos et memorabiles 
 homines dei audeant dicere Manicheos.

Quid est ergo, quod rabiosa mentis caecitate nunc iactant 
 \'toto penitus occidente non minus stultum quam inpium dogma 
 susceptum\', quando quidem domino miserante suamque ecclesiam 
 misericorditer gubernante sic uigilauit catholica fides, ut non minus 
 stultum quam inpium dogma quemadmodum Manicheorum ita 
 etiam non susciperetur istorum? ecce sancti et docti uiri fama totius 
 ecclesiae contestante catholici et creaturam dei et nuptias ab 
 illo institutas et legem ab eo per sanctum Moysen datam et liberum 
 arbitrium naturae hominis insitum et sanctos patriarchas et prophetas 
 debitis et congruis praedicationibus laudant, quae omnia 
 quinque Manichei partim negando, partim etiam detestando condemnant. 
 unde apparet istos doctores catholicos longe a Manicheorum 
 sensibus alienos. et tamen asserunt originale peccatum, asserunt gratiam 
 dei super liberum arbitrium omne antecedere meritum, 
 ut uere gratuitum diuinum praebeat adiutorium, asserunt sanctos 
 ita iuste in hac carne uixisse, ut eis esset necessarium, quo dimittantur cotidiana peccata, 
 orationis auxilium. perfectamque iustitiam, 
 quae non possit habere peccatum, in alia uita futuram eis, qui iuste 
 hic uixerint, praemium.

Quid est ergo quod dicunt: simplicibus episcopis sine congregatione 
 synodi in locis suis sedentibus extorta subscriptio est ? numquid 
 beatissimis et in fide catholica excellentissimis uiris Cypriano 
 et Ambrosio ante istos aduersus istos extorta conscriptio est,

 

 
 
 
 qui eorum inpia dogmata tanta manifestatione subuertunt, ut quae 
 contra eos manifestiora dicamus uix nos inuenire possimus? aut 
 uero congregatione synodi opus erat, ut aperta pernicies damnaretur? 
 quasi nulla heresis aliquando nisi synodi congregatione damnata 
 sit, cum potius rarissime inueniantur, propter quas damnandas 
 necessitas talis extiterit, multoque sint atque incomparabiliter 
 plures, quae ubi extiterunt illic inprobari damnarique meruerunt 
 atque inde per ceteras terras deuitandae innotescere potuerunt. 
 uerum istorum superbia, quae tantum se extollit aduersus deum, 
 ut non in illo uelit, sed potius in libero arbitrio gloriari, hanc etiam 
 gloriam captare intellegitur, ut propter illos orientis et occidentis 
 synodus congregetur. orbem quippe catholicum quoniam domino 
 eis resistente peruertere nequeunt, saltem commouere conantur, 
 cum potius uigilantia et diligentia pastorali post factum de illis conpetens 
 sufficiensque iudicium, ubicumque isti lupi apparuerint, conterendi 
 sunt, siue ut sanentur atque mutentur siue ut ab aliorum 
 salute atque integritate uitentur, adiuuante pastore pastorum, qui 
 ouem perditam et in paruulis quaerit, qui oues sanctas et iustas 
 gratis facit, qui eas quamuis sanctificatas et iustificatas, tamen in 
 ista fragilitate atque infirmitate pro cotidianis peccatis, sine quibus 
 hic non uiuitur, etiam cum bene uiuitur, cotidianam remissionem 
 et ut petant prouidenter instruit et petentes clementer exaudit.

Secuntur libri quattuor, quos contra duas epistulas 
 Pelagianorum ad episcopum Romanae ecclesiae Bonifatium 
 scripsi, quia, cum in manus eius uenissent, ipse mihi eas miserat 
 inueniens in illis calumniose interpositum nomen meum.

Hoc opus sic incipit: Noueram te quidem fama celeberrima 
 praedicante .