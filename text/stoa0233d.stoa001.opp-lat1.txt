(Pontio diacono uulgo adscripta). 
 
 Cyprianus religiosus antistes ac testis Dei gloriosus, etsi 
 multa conscripsit, per quae memoria digni nominis auperuiuat , 
 etsi eloquentiae eius ac Dei gratiae larga fecunditas ita se copia 
 et ubertate sermonis extendit, ut usque in finem mundi fortasse 
 non taceat: tamen quia operibus eius ac meritis etiam haec 
 praerogatiua debetur, placuit summatim pauca conscribere, non 
 quo aliquem uel gentilium lateat tanti uiri uita, sed ut ad 
 posteros quoque nostros incomparabile et grande documentum in 
 immortalem memoriam porrigatur et ut ad exemplum sui Iitteris 
 dirigantur. certe durum erat, ut cum maiores nostri plebeiis et 
 oatecumenis martyrium consecutis tantam honoris pro martyrii 
 ipsius ueneratione tribuerint, ut de passionibus eorum multa aut 
 ut prope dixerim paene euncta conscripserint, utique ut ad nostram 
 quoque notitiam qui nondum nati fuimus peruenirent, Cypriani

 


 
 tanti sacerdotis et tanti martyris passio praeteriretur, qui et sine 
 martyrio habuit quae doceret, et quae dum uixit gesserit non 
 paterent: quae quidem tanta atque tam magna et mira sunt, ut 
 magnitudinis contemplatione deterrear. et imparem me esse 
 confiteor ad proferendum digne pro meritorum honore sermonem, 
 nec posse sic prosequi facta tam grandia, ut quanta sunt tanta 
 uideantur: nisi quod numerositas gloriosa sibimet ipsa sufficiens 
 alieno praeconio non eget. accedit ad cumulUm , quod et uos de 
 eo multum aut si fieri potest totum desideratis audire, concupiscentes 
 ardore flagranti uel facta eius [cognoscere], etsi 
 interim uiua uerba tacuerunt. in qua parte si dixero nos opibus 
 facundiae defici, minus dico. facundia enim ipsa deficitur digna 
 facultate, quae desideriom nostrum pleno spiritu satiet. ita 
 utrimque grauiter urgemur: ille nos uirtutibua suis onerat, nos 
 nos auribus fatigatis.

Unde igitur incipiam ? unde exordium bonorum eius adgrediar, 
 nisi a principio fidei et natiuitate caelesti? siquiidem 
 hominis Dei facta non debent aliunde numerari, nisi ex quo Deo 
 natus est. fuerint licet studia et bonae artes deuotum pectus 
 imbuerint , tamen illa praetereo: nondum enim ad utilitatem nisi 
 saeculi pertinebant. postquam et saeras litteras didicit et mundi 
 nube discussa in lucem sapientiae spiritalis emersit, si quibus

 


 
 eius interfui, si qua de antiquioribus comperi, dicam, hanc tamen 
 petens ueniam, ut quicquid minus dixero (minus enim dicam 
 necesse est) ignorantiae meae potius quam illius gloriae derogetur. 
 inter fidei suae prima rudimenta nihil aliud credidit Deo dignum, 
 quam si continentiam tueretur. tunc enim posse idoneum fieri et 
 pectus et sensum ad plenam ueri capacitatem, si concupiscentiam 
 carnis robusto atque integro sanctimoniae tenore calcaret. quis 
 umquam tanti miraculi meminit? nondum secunda natiuitas 
 nouum hominem splendore toto diuinae lucis oculauerat , et iam 
 ueteres ac pristinas tenebras sola lucis paratura ujncebat . deinde 
 quod maius est, cum de lectione diuina quaedam iam non pro 
 condicione nouitatis sed pro fidei festinatione didicisset, statim 
 rapuit quod inuenit promerendo Domino profuturum. distractis 
 rebus suis ad indigentium multorum pacem sustinendam tota 
 prope pretia dispensans duo bona simul iunxit, ut et ambitionem 
 saeculi sperneret qua perniciosius nihil est et misericordiam 
 quam Deus etiam sacrificiis suis praetulit, quam nec ille, qui 
 legis omnia mandata seruasse se dixerat fecit, impleret, et praepropera 
 uelocitate pietatis paene ante coepit perfectus esse quam 
 disceret. quis oro de ueteribus hoc fecit? quis de antiquissimis 
 in fide senibus, quorum mentes et aures per plurimos annos 
 diuina uerba pulsauerant , tale aliquid impendit, quale adhuc 
 rudis fidei et cui nondum forsitan crederetur supergressus

 


 
 uetnstatis aetatem gloriosis et admirandis operibus perpetrauit P 
 nemo metit statim ut seuit, nemo uindemiam de nouellis scrobibus 
 expressit, nemo adhuc cummaxime plantatis arbusculis 
 Imatura poma quaesiuit. in illo omnia incredibiliter cucurrerunt. 
 praenenit , si potest dici, res enim fidem non capit, praeuenit, 
 inquam, tritura sementem, uindemia palmitem, poma radicem.

Aiunt apostolorum litterae, debere neophytos praeteriri, ne 
 stapore gentilitatis nondum fundatis sensibus adhaerente aliquid, 
 in Deum nouitas inerudita peccaret. ille fuit primus et puto 
 solus exemplo, plus fide posse quam tempore promoueri. sed 
 etsi in apostolorum actibus eunuchus ille describitur, quia toto 
 corde crediderat, a Philippo statim tinctus: non est similis comparatio. 
 ille enim et Iudaeus erat et de templo Domini ueniens 
 prophetam legebat Isaiam, et sperabat in Christo, etsi nondum 
 eum uenisse crediderat: hic de imperitis gentibus ueniens tam 
 matura fide coepit, quanta pauci fortasse perfecerint. mora denique 
 circa gratiam Dei nulla, nulla dilatio. parum dixi: presbyterium 
 uel sacerdotium statim accepit. quia enim non omnes 
 honoris gradus crederet tali mente credenti? multa sunt quae 
 adhuc plebeius, multa quae iam presbyter fecerit, multa quae ad 
 ueterum exempla iustorum imitatione consimili prosecutus prof 
 


 
 merenao Deo totius religionis obsequia praestiterit. nam et sermo 
 illi de hoc fuerat usitatus, ut si quem praedicatum Dei laudatione 
 legisset, suaderet inquiri propter quae facta placuisset. si Iob 
 aliquo testimonio gloriosus diotus est uerus Dei cultor et cui in 
 terris nemo compararetur, faciendum docebat ille quidquid lob 
 ante fecisset, ut dum et nos paria facimus, simile in nos Dei 
 testimonium prouooemus . (contemptis ille dispendiis rei familiaris 
 in tantum exercitata uirtute profecit, ut nec pietatis temporaria 
 damna sentiret. non illum penuria, non dolor fregit, non uxoris 
 suadela deflexit, non proprii corporis dira poena concussit. permansit 
 in sais sedibus fixa nirtus et altis radicibus fundata 
 deuotio nullo diaboli temptantis impetu cessit, quominus Dominum 
 suum fide grata etiam inter adnersa benediceret. domus eius 
 patuit cuicumque uenienti: nulla uidua reuocata sinu nacno , 
 nullus iudigens lumine non illo comite directus est, oullus debilis 
 gressu non illo baiulo ueetus est, nullus nudus auxilio de potentioris 
 manu non ilio tutore protectus est. haec debent facere, 
 dicebat, qui Deo placere desiderane . eteic [per] bonorum omnium 
 documenfca decurrens, dum meliores semper imitatur, etiam ipse 
 se fecit imitandum.

Erat sane illi etiam de nobis contubernium uiri iusti et 
 laudabilis memoriae Caeciliani et aetate tunc et honore presbyteri, 
 qui eum ad agnitionem uerae diuinitatis a saeculari errore correxerat. 
 hunc toto honore atque omni obseruantia diligebat,

 


 
 obsequenti ueneratione suspiciens, non iam ut amicum animae coaequalem, 
 sed tamquam nouae uitae parentem. denique ille demulsus 
 obsequiifl in tantum dilectionis immensae meritis prouocatus 
 est, ut de saeculo excedens accersitione iam proxima commendaret 
 illi coniugem ac liberos suos et quem fecerat de sectae communi 
 catione participem postmodum faceret pietatis heredem.

Longum est ire per singula: enumerare cuncta eius onerosim 

 est. aa . proDationem Donorum operum SOlum noc aroitror 
 satis esse, quod iudicio Dei et plebis fauore ad officium sacerdotii 
 et episcopatus gradum adhuc neophytus et ut putabatur nouellus 
 electus est. quamuis in primis fidei suae adhuc diebus et rudi 
 uitae spiritalis aetate sic generosa indoles reluceret , ut etsi nondum 
 officii spei tamen fulgore resplendens imminentis sacerdotii 
 totam fiduciam polliceretur. non praeteribo etiam illud eximium, 
 quemadmodum cum in dilectionem eius et honorem totus popuius 
 inspirante Domino prosiliret, humiliter ille secessit, antiquioribna 
 cedens et indignum se titulo tanti honoris existimans, ut dignus 
 magis fieret. magis enim dignus efficitur, qui quod meretur exrnsat . 
 quo tunc ardore plebs aestuans fiuctuabat , spiritali deaiderio 
 concupiscens, ut exitus docuit, non episcopum tantum: in 
 eo enim quem tunc latenti diuinitatis praesagio taliter fiagitabat , 
 non solummodo sacerdotem sed et futurum martyrem requirebat. 
 obsederat fores domus copiosa fraternitas et per omnes aditus 
 sollicita caritas circuibat. potuisset fortasse tunc illi apostolicum 
 illnd euenire, quod uoluit, ut per fenestram deponeretur, si iam

 


 
 tum apostolo etiam ordinationis honore similaretur . erat uidere 
 ceteros omnes suspenso et anxio spiritu expectare uenturum, cum 
 gaudio nimio excipere uenientem. inuitus dico, sed dicam necesse 
 est. quidam illi restiterunt et ut uinceret: quibus tamen quanta 
 lenitate patientiae, quam beniuolenter indulsit, quam clementer. 
 ignouit, amicissimos eos postmodum et inter necessarios computans 
 mirantibus multis. cui enim posset non esse miraculo tam 
 memoriosae mentis obliuio?

Exinde quemadmodum se gesserit, quis referre sufficiat? 
 quae illi pietas, qui uigor, misericordia quanta, quanta censura. 
 tantum sanctitatis et gratiae ex ore lucebat, ut confunderet intuentium 
 mentes. grauis uultus et laetus nec seueritas tristis nec 
 comitas nimia, sed admixta utrimque temperies, ut esset ambigere 
 uereri an diligi mereretur, nisi quod et uereri et diligi merebatur. 
 sed nec cultus fuit dispar a uultu, temperatus et ipse de medio. 
 non illum superbia saecularis inflauerat , nec tamen prorsus adfectata 
 penuria sordidarat : quia et hoc uestitus genus a iactantia 
 minus non est, quod ostendit taliter ambitiosa frugalitas. quid 
 autem circa pauperes episcopus faceret, quos catecumenus diligebat? 
 uiderint pietatis antistites seu quos ad officium boni 
 operis instruxit ipsius ordinis disciplina seu quos sacramenti 
 religio communis ad obsequium exhibendae dilectionis artauit : 
 Cyprianum de suo talem accepit cathedra, non fecit.

Statim denique pro talibus meritis etiam proscriptionis 
 gloriam consecutus est. nec enim aliud oportebat, quam ut eum 
 qui intra secretam conscientiae latebram religionis et fidei toto 
 honore florebat etiam publice celebrata gentilium fama titularet . 
 posset quidem tum pro uelocitate qua semper omnia consecutus 
 est etiam martyrii circa eum debita corona properare, maxime 
 cum et suffragiis saepe repetitis ad leonem postularetur: nisi per 
 omnes ordines gloriarum transeundum illi eSset et sic ad summa 
 neniendum , et nisi imminentes ruinae ope tam fecundi pectoris 
 indigerent. finge enim tunc illum martyrii dignatione translatum. 
 quis emolumentum gratiae per fidem proficientis ostenderet? 
 quis uirgines ad congruentem pudicitiae disciplinam et habitum 
 sanctimonia dignum uelut frenis quibusdam lectionis dominicae 
 coerceret ? quis doceret paenitentiam lapsos, ueritatem haereticos, 
 schismaticos unitatem, filios Dei pacem et euangelicae precis 
 legem? per quem gentiles blasphemi repercussis in se quae nobis, 
 ingerunt uincerentur? a quo Christiani mollioris affectus tirca 
 amissionem suorum aut, quod magis est, fidei paruioris consolarentur 
 spe futurorum? unde sic misericordiam, unde patientiam 
 disceremus? quis liuorem de uenenata inuidiae malignitate 
 uenientem dulcedine remedii salutaris inhiberet? quis martyres 
 tantos exhortatione diuini sermonis erigeret? quis denique tot 
 confessores frontium notatarum secunda inscriptione signatos et 
 ad exemplum martyrii superstites reseruatos incentiuo tubae

 

 

 


 
 caelestis animaret? bene bene tunc et uere spiritaliter contigit, 
 quod uir necessarius tam multis et tam bonis rebus a martyrii 
 consummatione dilatus est. uultis scire secessum illum non fuisse 
 formidinem? ut nihil aliud excusem, ipse postmodum passus est, 
 quam passionem utique ex more uitaret, si et ante uitasset. fuit 
 uere formido illa sed iusta, formido quae Dominum timeret 
 offendere, formido quae praeceptis Dei mallet obsequi, quam sic 
 coronari. dicata enim in omnibus Deo mens et sic de diuinis admonitionibus 
 mancipata credidit se, nisi Domino latebram tunc 
 iubenti paruisset, etiam ipsa passione peccare.

Puto denique etiamnunc aliqua de dilationis utilitate dicenda, 
 tametsi iam dudum pauca perstrinximus. dum enim quae uidentur 
 postmodum subsecuta satiamus , sequitur ut probemus, 
 secessum illum non hominis pusillitate conceptum, sed sicuti est 
 uere fuisse diuinum. uastauerat popujum persecutionis infestae 
 insolens atque acerba grassatio , et qui omnes decipere una fraude 
 non poterat artifex hostis, quacumque miles incautus prodiderat 
 latus nudum, dispari genere saeuiendi singulos diuersa strage 
 deiecerat. debebat esse qui posset saucios homines et uaria expugnantis 
 inimici arte iaculatos adhibita medicinae caelestis 
 medella pro qualitate uulneris uel secare interim uel fouere. 
 seruatus est uir ingenii praeter cetera etiam spiritaliter temperati, 
 qui inter resultantes conlidentium schismatum fluctus

 


 
 ecclesiae iter medium librato limite gubernaret. non haec, oro, 
 consilia diuina sunt? hoc fieri sine Deo potuit? uiderint qui 
 putant posse fortuitu ista contingere. ecclesia illis clara uoce 
 respondet dicens: ego sine Dei nutu necessarios reseruari non 
 admitto, non credo.

Percurramus tamen cetera, si uidetur. erupit postmodum 
 lues dira et detestabilis morbi uastitas nimia, innumeros per 
 diem populos ad suam quemque sedem abrupto impetu rapiens 
 eontinnatas per ordinem domos uulgi trementis inuasit. horrere 
 . omnes fugere uitare contagium, exponere suos impie, quasi cum 
 illo peste morituro etiam mortem ipsam posset aliquis excludere. 
 iacebant interim tota ciuitate uicatim non iam corpora, sed 
 cadauera plurimorum et misericordiam in se euntium contemplatione 
 sortis mutuae flagitabant. nemo respexit aliud praeterquam 
 lucra crudelia. nemo similis euentus recordatione trepidauit, 
 nemo fecit alteri quod pati uoluit. quid inter haec egerit 
 Christi et Dei pontifex, qui pontifices mundi huius tanto plus 
 pietate, quanto religionis ueritate praecesserat, scelus est praeterire. 
 adgregatam primo in loco plebem de misericordiae bonis 
 instruit. docet diuinae lectionis exemplis, quantum ad promerendum 
 Deum prosint officia pietatis. tunc deinde subiungit non 
 esse mirabile, si nostros tantum debito caritatis obsequio foueremus : 
 eum enim perfectum posse fitfri , qui plus aliquid publicano 
 uel ethnico fecerit, qui malum bono uincens et diuinae clementiae

 

 


 
 instar exercens inimicos quoque dilexerit, qui pro insequentium 
 se salute sicuti Dominus monet et hortatur orauerit. coriri facit 
 iugiter suum solem et pluuias subinde nutriendis seminibus impertit, 
 exhibens cuncta ista non suis tantum: et qui se Dei etiam 
 filium esse profitetur, non exemplum patris imitetur? respondere 
 nos decet natalibus nostris, et quos renatos per Deum constat, 
 degeneres esse non congruit, sed probare potius in sobole traducem 
 boni patris aemulationem bonitatis\'.

Multa alia et quidem magna, quae temperandi uoluminis 
 ratio non patitur prolixo opere sermonis iterari: de quibus hoc 
 tantum dixisse satis est. quod si illa gentiles pro rostris audire 
 potuissent, forsitan statim crederent. quid Christiana plebs 
 faceret, cui de fide nomen est? distributa sunt ergo continuo 
 pro qualitate hominum atque ordinum ministeria. multi qui 
 paupertatis beneficio sumptus exhibere non poterant, plus sumptibus 
 exhibebant, compensantes proprio labore mercedem diuitiis 
 omnibus cariorem. et quis non sub tanto doctore properaret inuenire 
 partem aliquam talis militiae, per quam placeret et Deo 
 patri et iudici Christo et interim sacerdoti? fiebat itaque exuberantium 
 operum largitate, quod bonum est ad omnes, non ad 
 solos domesticos fidei. fiebat plus aliquid quam de Tobiae incomparabili 
 pietate signatum est. ignoscat ille et ignoscat iterum 
 et frequenter ignoscat aut ut uerius dixerim merito concedat,

 


 
 tametsi ante Christum plurimum licuit, plus aliquid licuisse 
 post Christum, cuius temporibus plenitudo debetur. necatos ille 
 a rege et proiectos sui tantum generis colligebat.

His tam bonis et tam piis actibus superuenit exilium. hanc 
 enim uicem semper repraesentat impietas, ut melioribus peiora 
 restituat. et quid sacerdos Dei proconsule interrogante responderit, 
 sunt acta quae referant. excluditur interim ciuitate, ille 
 qui fecerat boni aliquid pro ciuitatis salute, ille qui laborauerat 
 ne uiuentium oculi paterentur infernae sedis horrorem, ille inquam 
 qui excubiis pietatis inuigilans pro nefas ingrata bonitate 
 prouiderat, ne omnibus tetram ciuitatis faciem relinquentibus 
 multos exsules \'deserta respublica ac destituta patria sentiret. 
 sed uiderit saeculum, cui inter poenas exilium computatur. illis 
 patria nimis cara et commune nomen est [cum parentibus]: nos 
 et parentes ipsos, si contra Dominum suaserint, abhorremus . illis 
 extra ciuitatem suam uiuere grauis poena est: Christiano totus 
 hic mundus una domus est. unde licet in abditum et abstrusum 
 locum fuerit relegatus, admixtus Dei sui rebus exsilium non 
 potest computare. adde quod Deo integre seruiens etiam propria 
 in ciuitate peregrinus est. dum enim se a carnalibus desideriis 
 continentia sancti spiritus abstinet conuersationem prioris hominis 
 exponens. inter ciues suos aut ut prope dixerim inter parentes 
 ipsos uitae terrestris alienus est. accedit*quod etsi haec alias I 
 poena posset uideri, in huiusmodi tamen causis atque sententiis,,

 


 
 quas ad probandae uirtutis experimenta perpetimur, non est 
 poena, quia gloria est. sed esto sane, nobis poena non sit exilium: 
 illis ultimum crimen et pessimum nefas etiam ipsorum conscientia 
 testis adscribat, qui possunt innocentibus irrogare quod 
 putant poenam. nolo nunc describere loci gratiam et deliciarum 
 omnium paraturam interim transeo. fingamus locum illum situ 
 sordidum, squalidum uisu, non salubres aquas habentem, non 
 amoenitates uiroris , non uiciniam litoris, sed uastas rupes siluarum 
 inter inhospitas fauces desertae admodum solitudinis, auia 
 mundi parte summotum. posset licet talis locus habere nomen 
 exilii, quo Cyprianus sacerdos Dei uenerat, non si hominum 
 ministeria deficerent, uel alites ut Heliae uel ut Danielo angeli 
 ministrarent? absit absit, ut credat aliquis cuilibet minimo 
 dummodo in confessione nominis constituto aliquid defuturum. 
 tantum abest ut Dei pontifex ille qui misericordiae semper rebus 
 institerat honorum omnium opibus indigeret.

Iam nunc, quod secundo posueram loco, cum gratiarum 
 actione repetamus, prouisum esse diuinitus etiam pro animo 
 tanti uiri apricum et conpetentem locum, hospitium pro uoluntate 
 secretum et quidquid apponi eis ante promissum est qui regnum 
 et iustitiam Dei quaerunt. atque ut omittam frequentiam uisitantium 
 fratrum et ipsorum inde ciuium caritatem, quae repraesentabat 
 omnia, qufbus uidebatur esse fraudatus, admirabilem 
 uisitationem Dei non praeteribo, qua antistitem suum sic in

 


 
 eiilio esse noluit de secutura passione securum, ut imminentis 
 martyrii pleniore fiducia non exulem tantummodo Curubis sed 
 et martyrem possideret. ceo enim die quo in exilii loco mansimus3 
 (nam et me inter domesticos comites dignatio caritatis eius delegerat 
 exulem uoluntarium, quod utinam et in passione licuisset) 
 apparuit mihi\' inquit cnondum somni quiete sopito iuuenis ultra 
 modum hominis inormis : qui cum me quasi ad praetorium 
 duceret, uidebar mihi tribunali sedentis proconsulis admoueri. 
 is ut in me respexit, adnotare statim coepit in tabula sententiam 
 quam non sciebam, nihil enim de me solita interrogatione quaesierat. 
 sed enim iuuenis qui a tergo eius stabat admodum curiosus 
 legit quidquid fuerat adnotatum. et quia inde uerbis proferre 
 non poterat, nutu declarante monstrauit quid in litteris tabulae 
 illius ageretur. manu enim expansa et complanata ad spatae 
 modum ictum solitae animaduersionis imitatus, quod uolebat 
 intellegi, ad instar liquidi sermonis expressit. intellexi sententiam 
 passionis futuram. rogare coepi et petere continuo, ut dilatio 
 mihi uel unius diei prorogaretur, donec res meas legitima ordinatione 
 disponerem . et cum preces frequenter iterassem , rursus 
 in tabula coeperat nescio quid adnotare. sensi tamen de uultus 
 serenitate iudicis mentem quasi iusta petitione commotam. sed 
 et ille innenis , qui iam dudum de passionis indicio gestu potius 
 quam sermone prodiderat, clandestino identidem nutu concessam 
 dilationem, quae in crastinum petebatur, contortis post inuicem

 


 
 digitis significare propejrauit . ego quamuis non esset lecta sententia, 
 et sic de gaudio dilationis acceptae laeto admodum corda 
 resipisco : motu tamen interpretationis incertae sic tremebam , ut 
 reliquiae formidinis cor exultans adhuc toto pauore pulsarent\\

Quid hac reuelatione manifestius, quid hac dignatione felicius? 
 ante illi praedicta sunt omnia quaecumque postmodum 
 subsecuta sunt. nihil de Dei uerbis imminutum, nihil de tam 
 sancta promissione mutilatum. singula denique secundum quod 
 ostensa sunt recognoscite. dilationem petit crastini, cum de passionis 
 sententia cogitaretur, postulans ut res suas die illo quo 
 inpetrauerat ordinaret. hic dies unus significabat annum, quo ille 
 post uisionem acturus in saeculo fuerat. nam, ut manifestius 
 dicam, eo die post exactum annum coronatus est, quo hoc illi 
 ante annum fuerat ostensum. diem autem Domini, etsi non annum 
 in diuinis litteris legimus, promissioni tamen futurorum 
 debitum illud tempus accipimus. unde nihil interest, si nunc sub 
 diei significatione solus annus ostensus est, quia illud plenius 
 debet esse quod maius est. quod uero nutu potius et non sermone 
 prolatum est, repraesentationi temporis seruabatur sermonis expressio: 
 solet enim tunc uerbis quodcumque proferri, quotiens 
 quidquid profertur impletur. nam et uere nemo cognouit quare 
 hoc ostensum fuisset, nisi post eodem die quo id uiderat coronatus 
 est. medio nihilo minus tempore imminens passio pro certo omnibus 
 sciebatur : passionis tamen dies certus ab eisdem omnibus

 


 
 quasi scilicet ignorantibus tacebatur . sane et in scripturis tale 
 aliquid inuenio. nam Zacharias sacerdos promisso sibi per angelum 
 filio quia non crediderat obmutuit, ita ut de filii nomine 
 scripturus potius quam relaturus nutu tabulas postularet. merito 
 et hic, ubi Dei nuntius passionem antistitis imminentem nutu 
 potius expressit, et fidem admonuit et sacerdotem muniuit. dilationis 
 autem petendae ratio de ordinatione rerum et de uoluntatis 
 dispositione ueniebat. quae uero res illi aut quae uoluntas 
 ordinanda nisi ecclesiastici status? summa accepta dilatio est, ut 
 quidquid circa pauperum fouendorum suprema indicia disponendum 
 fuerat ordinaretur. et puto propter nihil aliud, immo 
 uero propter hoc tantum etiam indulgentia ab ipsis qui eiecerant 
 et qui occisuri erant, missa est, quam ut praesens et praesentes 
 pauperes nouissimae dispensationis extremis et ut plenius diaerim 
 totis sumptibus ministraret. ordinatis ergo tam pie rebus 
 et sic uoluntate disposita proximabat dies crastinus.

Iam de Xisto bono et pacifico sacerdote ac propterea beatissimo 
 martyre ab urbe nuntius uenerat. sperabatur iam iamque 
 carnifex ueniens, qui deuota sanctissimae uictimae colla percuteret 
 : et sic erant omnes dies illi quotidiana expectatione 
 moriendi, ut corona singulis posset adscribi. conueniebant interim 
 plures egregii et clarissimi ordinis et sanguinis, sed et saeculi 
 nobilitate generosi, qui propter amicitiam eius antiquam secessum 
 subinde suaderent: et ne parum esset nuda suadela, etiam loca in

 


 
 quae secederet offerebant. ille iam mundum suspensa ad caelum 
 mente neglexerat nec suadelis blandientibus adnuebat . fecisset 
 fortasse tunc etiam quod a plurimis et fidelibus petebatur, si et 
 diuino imperio iuberetur. sed nec illa sublimis tanti uiri gloria 
 sine praeconio transeunda est, quia iam saeculo tumescente et de 
 fiducia principum infestationem nominis anhelante ille seruos 
 Dei, prout dabatur occasio, exhortationibus dominicis instruebat 
 et ad calcandas passiones huius temporis contemplatione superuenturae 
 claritatis animabat. uidelicet tanta illi fuit cupido sermonis, 
 ut optaret sic sibi passionis nota contingere, ut dum de 
 Deo loquitur in ipso sermonis opere necaretur.

Et hi erant quotidiani actus destinati ad placentem Deo 
 hostiam sacerdotis, cum ecce proconsulis iussu ad hortos eius 
 (ad hortos, inquam, quos inter initia fidei suae uenditos et de Dei 
 indulgentia restitutos pro certo iterum in usus pauperum uendidisset, 
 nisi inuidiam de persecutione uitaret) cum militibus suis 
 princeps repente subitauit , immo ut uerius dixerim subitasse se 
 credidit. unde enim posset tamquam improuiso impetu mens 
 semper parata subitari ? processit ergo iam certus expungi quod 
 diu fuerat retardatum, processit animo sublimi et erecto, hilaritatem 
 praeferens uultu et corda uirtutem. sed dilatus in crastinum 
 ad domum principis a praetorio reuertebatur, cum subito 
 per Carthaginem totam sparsus rumor increbuit productum esse

 


 
 iam Thascium , quem praeter celebrem gloriosa opinione notitiam 
 etiam de commemoratione praeclarissimi operis nemo non nouerat. 
 concurrebant undique uersum omnes ad spectaculum, nobis 
 pro deuotione fidei gloriosum, gentilibus et dolendum. receptum 
 eum tamen et in domo principis constitutum una nocte continuit 
 custodia delicata, ita ut conuiuae eius et cari in contubernio ex 
 more fuerimus. plebs interim tota sollicita ne per noctem aliquid 
 sine conscientia sui fieret ante fores principis excubabat. concessit 
 ei tunc diuina bonitas uere digno, ut Dei populus etiam in 
 sacerdotis passione uigilaret. forsitan tamen quaerat aliquis, 
 quae causa fuerit a praetorio reuertendi ad principem? et uolunt 
 hoc scilicet quidam de suo tunc proconsulem noluisse. absit ut 
 in rebus diuinitus gestis segnitiem siue fastidium proconsulis 
 conquerar. absit ut malum hoc intra conscientiam religiosae 
 mentis admittam, ut de tam beatissimo martyre ructus hominis 
 indicaret. sed crastinus dies ille quem ante annum dignatio 
 diuina praedixerat uere crastinus esse debebat.

Inluxit denique dies alius, ille signatus, ille promissus, ille 
 diuinus, quem si tyrannus ipse differre uoluisset, numquam 
 prorsus ualeret: dies de conscientia futuri martyris laetus et 
 discussis per totum mundi ambitum nubibus claro sole radiatus. 
 egressus est domum principis, sed Christi et Dei princeps et 
 agminibus multitudinis mixtae ex omni parte uallatus [est]. sic 
 autem comitatui eius infinitus exercitus adhaerebat, quasi ad 
 expugnandam mortem manu facta ueniretur. eundi autem interfuit 
 transitus stadii. bene uero et quasi de industria factum, ut 
 et locum congruentis certaminis praeteriret, qui ad coronam 
 iustitiae consummato agone currebat. sed ubi ad praetorium 
 uentum est, nondum procedente proconsule secretior locus datus

 


 
 est. illic cum post iter longum nimio sudore madidatus sederet 
 (sedile autem erat fortuito linteo tectum, ut et sub ictu passionis 
 episcopatus honore frueretur), quidam ex tesserariis quondam 
 Christianus res suas obtulit, quasi uellet ille uestimentis suis 
 humidis sicciora mutare: uidelicet nihil aliud in rebus oblatis 
 ambiebat, quam ut proficiscentis ad Deum martyris sudores iam 
 sanguineos possideret. cui ille respondit et dixit: \'medellas ad- 
 • hibemus querelis, quae hodie forsitan non erunt\\ mirum, si contempsit 
 laborem corpore, qui mortem mente contempserat? quid 
 plura? subito proconsuli nuntiatus est. producitur admouetur 
 interrogatur de suo nomine: se esse respondit. et hactenus uerba.

Legit itaque de tabula iam sententiam iudex quam nuper 
 in uisione non legerat, sententiam spiritalem non temere dicendam, 
 sententiam episcopo tali et tali teste condignam, sententiam 
 gloriosain , in qua dictus est sectae signifer et inimicus 
 deorum, et qui suis futurus esset ipse documento et quod sanguine 
 eius inciperet disciplina sanciri. nihil hac sententia plenius, 
 nihil uerius. omnia quippe quae dicta sunt, licet a gentili dicta, 
 diuina sunt. nec mirum utique cum soleant de passione pontifices 
 prophetare. signifer fuerat, qui de ferendo signo Christi docebat: 
 inimicus deorum, qui idola destruenda mandabat: documento 
 autem suis fuit, qui multis pari genere secuturis prior in prouincia 
 martyrii primitias dedicauit. sanciri etiam coepit eius 
 sanguine disciplina sed martyrum, qui doctorem suum imitatione 
 gloriae consimilis aemulati ipsi quoque disciplinam exempli sui 
 proprio cruore sanxerunt.

Et cum exiret praetorii fores, ibat comes militum turba: 
 et ne quid in passione deesset, centuriones et tribuni latus tegerant . 
 ipse autem locus conuallis est, ubi pati contigit, ut

 


 
 arboribus ex omni parte densatis sublime spectaculum praebeat. at per 
 enormitatem spatii longioris uisu denegato uel per confusam 
 nimis turbam personae fauentes in ramos arborum repserant , ne 
 uel hoc illi negaretur, ut ad Zacchaei similitudinem de arboribus 
 uideretur. sed iam ligatis per manus suas oculis moram carnificis 
 urgere temptabat, cuius munus est ferrum, et labente dextera 
 gladium uix trementibus digitis circuibat, donec ad perpetrandam 
 pretiosi uiri mortem clarificationis hora matura\' centurionis 
 manum concesso desuper uigore firmatam permissis tandem 
 uiribus expediret. o beatum ecclesiae populum qui episcopo suo 
 talibus et oculis pariter et sensibus et quod est amplius publicata 
 uoce compassus est et, sicut ipso tractante semper audierat, Deo 
 iudice coronatus est. quamuis enim non potuerit euenire quod 
 optabant nota communia, ut consortio paris gloriae simul plebs 
 tota pateretur: quicumque sub Christi spectantis oculis et sub 
 auribus sacerdotis ex animo pati uoluit, per idoneum uoti sui 
 testem legationis quodammodo litteras ad Deum misit. 
 
 Sic consummata passione perfectum est, ut Cyprianus qui 
 bonorum omnium fuerat exemplum etiam sacerdotales coronas 
 in Africa primus imbueret, quia et talis esse post apostolos 
 prior coeperat. ex quo enim Carthagini episcopatus ordo numeratur, 
 numquam aliquis quamuis ex bonis et sacerdotibus ad passionem 
 uenisse memoratur. licet semper Deo mancipata deuotio 
 dicatis hominibus pro martyrio deputetur, Cypriapus tamen 
 etiam ad perfectam coronam Domino consummante profecit: ut 
 in ciuitate ipsa, in qua taliter uixerat et in qua prior fecerat 
 multa praeclara prior et sacerdotii caelestis insignia glorioso 
 cruore decoraret . quid hoc loco faciam? inter gaudium passionis 
 et remanendi dolorem in partes diuisus animus et angustum

 


 
 nimis pectus affectus duplices onerant. dolebo quod non comes 
 fuerim? sed illius uictoria triumphanda est. de nictoria triumphabo ? 
 sed doleo quod- comes non sim. uerum uobis tamen et 
 simpliciter confitendum est, quod et uos scitis, in hac me fuisse 
 sententia. multum ac nimis multum de gloria eius exulto, plus 
 tamen doleo quod remansi.