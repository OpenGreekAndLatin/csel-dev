Saepe a me, Innocenti carissime, postulasti, ut de eius miraculo 
 rei, quae in nostram aetatem inciderat, non tacerem. 
 cumque ego id uerecunde et uere, ut nunc experior, negarem 
 meque adsequi posse diffiderem, siue quia omnis humanus 
 sermo inferior esset laude caelesti, siue quia otium quasi 
 quaedam ingenii robigo paruulam licet facultatem pristini siccasset 
 eloquii, tu e contrario adserebas in dei rebus non 
 possibilitatem inspici debere, sed animum, neque eum posse 
 uerba deficere, qui credidisset in uerbo.

Quid igitur faciam? quod inplere non possum, negare 
 non audeo. super onerariam nauem rudis uector inponor et

 

 

 

 

 

 

 

 

 

 

 

 
 
 
 homo, qui necdum scalmum in lacu rexi, Euxini maris credor 
 fragori. nunc mihi euanescentibus terris caelum und i que 
 et undique pontus, nunc unda tenebris inhorrescens et 
 caeca nocte nimborum spumei fluctus canescunt.

hortaris, ut 
 tumida malo uela suspendam, rudentes explicem, clauum regam. 
 pareo iam iubenti et, quia caritas omnia potest, spiritu sancto 
 cursum prosequente confidam habiturus in utraque parte solacium: 
 si me ad optatos portus aestus adpulerit, gubernator 
 putabor; si inter asperos orationis anfractus inpolitus sermo 
 substiterit, facultatem forsitan quaeras, uoluntatem certe flagitare 
 non poteris.

Igitur Vercellae Ligurum ciuitas haud procul a radicibus 
 Alpium sita, olim potens, nunc raro habitatore semiruta. hanc 
 cum ex more consularis inuiseret, oblatam sibi quandam mulierculam 
 una cum adultero .— nam id crimen maritus inpegerat 
 — poenali carceris horrore circumdedit.

neque multo 
 post, cum liuidas carnes ungula cruenta pulsaret. et sulcatis 
 lateribus dolor quaereret ueritatem, infelicissimus iuuenis 
 uolens conpendio mortis longos uitare cruciatus, dum in suum 
 mentitur sanguinem, accusauit alienum solusque omnium miser 
 merito nisus est percuti, quia non reliquit innoxiae, unde

 

 
 
 
 posset negare.

at uero mulier sexu fortior suo, cum eculeus 
 corpus extenderet et sordidas paedore carceris manus post 
 tergum uincula cohiberent, oculis, quos tantum tortor alligare 
 non poterat, suspexit ad caelum et uolutis per ora lacrimis: 
 \'tu,\' inquit, \'testis, domine Iesu, cui occultum nihil est, qui es 
 scrutator renis et cordis, non ideo me negare uelle, ne peream, 
 sed ideo mentiri nolle, ne peccem.

at tu, miserrime homo, si 
 interire festinas, cur duos interimis innocentes? equidem et 
 ipsa cupio mori, cupio inuisum hoc corpus exuere, sed non 
 quasi adultera. praesto iugulum, micantem intrepida excipio 
 mucronem, innocentiam tantum mecum feram. non moritur, 
 quisquis uicturus occiditur.\'

Igitur consularis pastis cruore luminibus ut fera, quae 
 gustatum semel sanguinem semper sitit, duplicari tormenta 
 iubet et saeuum dentibus frendens similem carnifici minitatus 
 est poenam, nisi confiteretur sexus infirmior, quod non potuerat 
 robur uirile reticere.

\'Succurre, domine Iesu: ad unum hominem tuum quam 
 plura sunt inuenta supplicia!\' crines ligantur ad stipitem et 
 toto corpore ad eculeum fortius alligato uicinus pedibus ignis

 

 

 
 
 
 adponitur, utrumque latus carnifex fodit nec papillis dantur 
 indutiae: inmota mulier manet et a dolore corporis spiritu 
 separato, dum conscientiae bono fruitur, uetuit circa se saeuire 
 2 
 tormenta. iudex crudelis quasi superatus adtollitur, illa dominum 
 deprecatur; soluuntur membra conpagibus, illa oculos 
 ad caelum tendit; de communi scelere alius confitetur, illa pro 
 eonfitente negat et periclitans ipsa alium uindicat periclitantem.

Una interim uox: \'caede, ure, lacera; non feci. si dictis 
 tollitur fides, ueniet dies, quae hoc crimen diligenter excutiat;

habebo iudicem meum.\' iam lassus tortor suspirabat in gemitum 
 nec erat nouo uulneri locus, iam uicta saeuitia corpus, quod 
 laniarat, horrebat: extemplo ira excitus consularis: \'quid miramini,\' 
 inquit, \'circumstantes, si torqueri mauult mulier, quam 
 perire? adulterium certe sine duobus committi non potest et 
 ėsse credibilius reor noxiam. ream negare de scelere, quam 
 innocentem iuuenem confiteri.\'

Pari igitur prolata in utrumque sententia damnatos carnifex 
 trahit. totus ad spectaculum populus effunditur et, prorsus 
 quasi migrare ciuitas putaretur, stipatis proruens portis turba 
 densatur. et quidem miserrimi iuuenis ad primum statim 
 ictum amputatur gladio caput truncumque in suo sanguine

 
 
 
 uolutatur cadauer.

postquam uero ad feminam uentum est pt 
 flexis in terram poplitibus super trementem ceruicem mioans 
 eleuatus est gladius et exercitatam carnifex dexteram totis uiribus 
 concitauit, ad primum corporis tactum stetit mucro letalis et 
 leuiter perstringens cutem rasurae modicae sanguinem aspersit. 
 inbellem manum percussor expauit et uictam dexteram gladio 
 marcescente miratus in secundos impetus torquet.

languidus 
 rursum in feminam mucro delabitur et, quasi ferrum ream 
 timeret adtingere, circa ceruicem torpet innoxium. itaque furens .. 
 et anhelus lictor paludamento in ceruicem retorto, dum totas 
 expedit uires, fibulam, quae chlamydis mordebat oras, in humum 
 excussit ignarusque rei ensem librat in uulnus et \'en 
 tibi\', ait mulier, \'ex umero aurum ruit. collige multo quaesitum 
 labore, ne pereat.\' Y,

Rogo, quae est ista securitas? inpendentem non timet 
 mortem, laetatur percussa, carnifex pallet; oculi gladium non 
 uidentes tantum fibulam uident et, ne parum esset, quod non. 
 formidabat interitum, praestabat beneficium saeuienti.

iam igitur 
 et tertius ictus: sacramentum frustrauerat trinitatis. iam spe-:: 
 culator exterritus et non credens ferro mucronem aptabat in

 
 
 
 iugulum, ut, qui secare non poterat, saltim premente manu 
 corpori conderetur: — o omnibus inaudita res saeculis! — ad 
 capulum gladius reflectitur et uelut dominum suum uictus 
 aspiciens confessus est se ferire nonvposse .

Huc, huc mihi trium exempla puerorum, qui inter frigidos 
 flammarum globos hymnos edidere pro fletibus, circa quorum 
 ■ . sarabara sanctamque caesariem innoxium lusit incendium. huc 
 beati Danihelis reuocetur historia, iuxta quem adulantibus 
 caudis praedam suam leonum ora timuerunt.

nunc Susanna 
 nobilis fide mentes omnium subeat, quae iniquo damnata 
 iudicio sancto spiritu puerum replente seruata est. ecce non 
 dispar in utraque misericordia domini: illa liberata per iudicem, 
 ne iret ad gladium, haec a iudice damnata absoluta per gladium 
 est.

Tandem ergo ad feminam uindicandam populus armatur. 
 omnis aetas, omnis sexus carnificem fugat et coetu in circulum 
 coeunte non credit paene unusquisque, quod uidit. turbatur 
 tali nuntio urbs propinqua et tota lictorum caterua glomeratur.

e quibus medius, ad quem damnatorum cura pertinebat, erumpens 
 et canitiem inmundam perfuso puluere

 

 
 
 
 turpans: \'meum,\' inquit, \'o ciues, petitis caput, me illi uicarium 
 datis! si misericordes, si clementes estis, si uultis seruare 
 damnatam, innocens certe perire non debeo.

\' quo fletu uulgi 
 concussus est animus maestusque se per omnes torpor insinuat 
 et mirum in modum uoluntate mutata, cum pietatis fuisset, 
 quod ante defenderant, pietatis uisum est genus, ut paterentur 
 occidi.

Nouus igitur ensis, nouus percussor adponitur. stat 
 uictima Christo tantum fauente munita. semel percussa concutitur, 
 iterum repetita quassatur, tertio uulnerata prosternitur 
 et — o diuinae potentiae sublimanda maiestas! — quae prius 
 fuerat quarto percussa nec laesa, ideo paululum uisa est mori. 
 ne pro ea periret innoxius.

Clerici, quibus id officii erat, cruentum linteo cadauer 
 obuolnunt et fossam humum lapidibus construentes ex more 
 tumulum parant. festinato sol cursu occasum petit et misericordiam 
 domini celatura nox aduenit.

subito teminae palpitat 
 pectus et oculis quaerentibus lucem corpus animatur ad uitam: 
 iam spirat, iam uidet, iam subleuatur et loquitur, iam in illam 
 potest uocem erumpere: dominus auxiliator meus, non 
 timebo, quid faciat mihi homo.

Anus interim quaedam, quae ecclesiae sustentabatur 
 opibus, debitum caelo spiritum reddidit et quasi de industria 
 ordine currente rerum uicarium tumulo corpus operitur. dubia 
 adhuc luce in lictore zabulus occurrit, quaerit cadauer occisae, 
 xsepulchrum sibi monstrari petit; uiuere putat, quam mori 
 potuisse miratur.

recens a clericis caespes ostenditur et dudum 
 superiecta humus cum his uocibus ingeritur flagitanti: \'erue 
 scilicet ossa iam condita, infer nouum sepulchro bellum et, 
 si hoc parum est, auibus ferisque lanianda membra discerpe; 
 septies percussa debet aliquid morte plus perpeti.\'

Tali inuidia carnifice confuso clam domi mulier focilatur 
 et, ne forte creber ad ecclesiam medici commeatus suspicionis 
 panderet uiam, cum quibusdam uirginibus ad secretiorem 
 nillulam secto crine transmittitur. ibi paulatim uirili habitu 
 ueste mutata in cicatricem uulnus obducitur. et — o uere ius 
 summum summa malitia! — post tanta miracula adhuc 
 saeuiunt leges.

En quo me gestorum ordo protraxit! iam enim ad Euagrii 
 nostri nomen aduenimus. cuius ego pro Christo laborem si 
 arbitrer a me dici posse, non sapiam, si penitus tacere uelim, i 
 loce in gaudium erumpente non possim.

quis enim tialeat

 

 
 
 
 digno canere praeconio Auxentium Mediolanii incubantem huius 
 excubiis sepultum paene ante quam mortuum, Romanum episcopum 
 iam paene factionis laqueis inretitum et uicisse aduersarios 
 et non nocuisse superatis?

,Verum haec ipse equidem spatiis exclusus iniquis 
 praetereo atque aliis post (me) memoranda relinquo. 
 praesentis tantum rei fine contentus sum: imperatorem industria 
 adit, precibus fatigat, merito lenit, sollicitudine promeretur, 
 ut redditam uitae redderet libertati.

Plus deum tribuere, quam rogatur, et ea saepe concedere, 
 quae nec oculus uidit nec auris audiuit nec 
 in cor hominis ascenderunt, licet ex sacrorum magisterio 
 uoluminum ante cognouerim, tamen in causa propria

 

 

 

 

 

 

 

 

 

 

 

 

 
 
 
 nune probaui, Rufine carissime. ego enim, qui audacia satis 
 u.ota credebam, si uicissitudine litterarum imaginem nobis 
 praesentiae mentiremur, audio te Aegypti secreta penetrare 
 monachorum inuisere choros et caelestem in terris circuire 
 familiam.

o si mihi nunc dominus Iesus Christus uel Philippi 
 ad eunuchum uel Ambacum ad Danihelum translationem repente 
 concederet, quam ego nunc arte tua stringerem colla conplexibus, 
 quam illud os, quod mecum uel errauit aliquando uel 
 sapuit, inpressis figerem labiis! uerum quia non mereor et 
 inualidum etiam cum sanum est corpusculum crebri fregere 
 morbi, has mei uicarias et tibi obuias mitto, quae te copula 
 amoris innexum ad me usque perducant.

Prima inopinati gaudii ab Heliodoro nuntiata felicitas. non 
 credebam certum, quod certum esse cupiebam, praesertim cum 
 et ille ab alio audisse se diceret et rei nouitas fidem sermonis 
 auferret. rursum suspensam uoto nutantemque mentem quidam 
 Alexandrinus monachus, qui ad Aegyptios confessores et uoluntate 
 iam martyres pio plebis fuerat transmissus obsequio, manifestus 
 ad credulitatem nuntii auctor inpulerat.

fateor et in hoc 

 

 
 
 
 meam labasse sententiam. nam cum et patriam tuam ignoraret 
 et nomen, in eo plus tantum uidebatur adferre, quod eadem 
 adserebat, quae iam alius indicauerat. tandem plenum ueritatis 
 pondus erupit; Rufinum enim Ni\'triae esse et ad beatum perrexisse 
 Macarium crebra conmeantium multitudo referebat.

hic 
 uero tota credulitatis frena laxaui et tunc uere aegrotum esse 
 me dolui. et nisi me adtenuatae corporis uires quadam conpede 
 praepedissent, nec mediae feruor aestatis nec nauigantibus 
 semper incertum mare pia festinatione gradienti ualnisset obsistere. 
 credas mihi uelim, frater, non sic tempestate iactatus 
 portum nauta prospectat, non sic sitientia imbres arua desiderant, 
 non sic curuo adsidens litori anxia filium mater expectat.

Postquam me a tuo latere subitus turbo conuoluit, postquam 
 glutino caritatis haerentem inpia distraxit auulsio, tunc 
 mihi caeruleus supracaput adstitit imbertunc maria 
 undique et undique caelum.tandeminincertoperegrinationis 
 erranti, cum me Thracia, Pontus atque Bithynia totumque Galatiae 
 uel Cappadociae iter et feruido Cilicum terra fregisset aestu, 
 Syria mihi uelut fidissimus naufrago portus occurrit. ubi ego 
 quicquid morborum esse poterat expertus e duobus oculis unum

 

 
 
 
 perdidi; Innocentium enim, partem animae meae, repentinus 
 febrium ardor abstraxit.

nunc uno et toto mihi lumine Euagrio 
 nostro fruor, cui ego semper infirmus quidam ad laborem cumulus 
 accessi. erat nobiscum et Hylas sanctae Melaniae famulus, 
 qui puritate morum maculam seruitutis abluerat; et hic necdum 
 obductam rescidit cicatricem. uerum quia de dormientibus contristari 
 apostoli uoce prohibemur et nimia uis maeroris laeto 
 superueniente nuntio temperata est, indicamus tibi, ut, si nescis, 
 discas, si ante cognouisti, pariter gaudeamus.

Bonosus tuus, immo meus et, ut uerius dicam, noster, 
 scalam praesagatam Iacob somniante iam scandit: portat crucem 
 suam nec de crastino cogitat nec post tergum respicit. seminat 
 in lacrimis, ut in gaudio metat, et sacramento Moysi serpentem 
 in heremo suspendit. cedant huic ueritati tam Graeco quam 
 Romano stilo mendaciis ficta miracula.

ecce puer honestis saeculo 
 nobiscum artibus institutus, cui opes adfatim, dignitas adprime 
 inter aequales, contempta matre; sororibus et carissimo sibi 
 germano insulam pelago circumsonante nauifragam, cui asperae 
 cautes et nuda saxa et solitudo terrori est, quasi quidam nouus 
 paradisi colonus insedit. nullus ibi agricolarum, nullus

 

 
 
 
 monachorum, ne paruulus quidem quem nosti Onesimus, quo uelut 
 fratre minusculo fruebatur, in tanta uastitate adhaeret lateri comes.

solus ibi, immo iam Christo comitante non solus, uidet gloriam 
 dei, quam etiam apostoli nisi in deserto non uiderant. non quidem 
 conspicit turritas urbes, sed in nouae ciuitatis censu dedit 
 nomen suum. horrent sacco membra deformi, sed sic melius 
 obuiam Christo rapietur in nubibus. nulla euriporum amoenitate 
 perfruitur, sed de latere domini aquam uitae bibit. propone 
 tibi ante oculos, amice dulcissime, et in praesentiam rei totus 
 animo ac mente conuertere; tunc poteris laudare uictoriam, 
 cum laborem proeliantis agnoueris.

totam circa insulam fremit 
 insanum mare et sinuosis montibus inlisum scopulis aequor 
 reclamat; nullo terra gramine uiret; nullis uernans campus 
 densatur umbraculis; abruptae rupes quasi quondam horroris 
 carcerem claudunt. ille securus, intrepidus et totus de apostolo 
 armatus nunc deum audit, cum diuina relegit, nunc cum deo 
 loquitur, cum dominum rogat, et fortasse ad exemplum Iohannis 
 aliquid uidet, dum in insula commoratur.

Quas nunc diabolum nectere credis tricas, quas parare 
 arbitraris insidias? forsitan antiquae fraudis memor famem suadere 
 temptabit. sed iam illi responsum est non in solo pane

 

 
 
 
 uiuere hominem. opes forsitan gloriamque proponet, sed dicetur 
 illi: qui cupiunt diuites fieri, incidunt in muscipulam 
 et temptationes, et: mihi gloriatio omnis 
 in Christo est. fessa ieiuniis membra morbo grauante concutiet, 
 sed apostoli repercutietur eloquio: quando infirmor, 
 tunc fortior sum, et:uirtus in infirmitate perficitur. 
 minabitur mortem, sed audiet: cupio dissolui et esse 
 cum Christo. ignita iacula uibrabit, sed excipientur scuto 
 fidei. et, ne multa, inpugnabit satanas, sed tutabitur Christus.

gratias tibi, domine Iesu, quod in die tuo habeo, qui pro me te 
 possit rogare. scis ipse — tibi enim patent pectora singulorum, 
 qui cordis arcana rimaris, qui tantae bestiae aluo inclusum 
 prophetam in profundo uides —, ut ego et ille a tenera pariter 
 infantia ad florentem usque adoleuerimus aetatem, ut idem 
 nos nutricum sinus, idem amplexus fouerint baiulorum et, cum 
 post Romana studia ad Rheni semibarbaras ripas eodem cibo, 
 pari frueremur hospitio, ut ego primus coeperim uelle te colere. 
 memento, quaeso, istum bellatorem tuum mecum quondam 
 fuisse tironem. habeo promissum maiestatis tuae: qui

 

 

 

 
 
 
 docuerit et non fecerit, minimus uocabitur in regno 
 caelorum; < qui autem fecerit et docuerit, hic

magnus uocabitur in regno caelorum.) fruatur ille 
 uirtutis corona et ob cotidiana martyria stolatus agnum sequatur, 
 (mihi) — multae sunt mansiones apud patrem 
 et stella ab stella differt in claritate —, mihi concede, 
 ut inter sanctorum calcanea possim leuare caput; [ut] 
 cum ego uoluerim, ille perfecerit; mihi ignoscas, quia inplere 
 non potui, illi tribuas praemium, quod meretur.

Plura fortasse, quam epistulae breuitas patiebatur, longo 
 sermone protraxerim, quod mihi semper accidere consueuit,, 
 quando aliquid de Bonosi nostri laude dicendum est. sed ut 
 ad id redeam, unde discesseram, obsecro te, ne amicum, qui 
 diu quaeritur, uix inuenitur, difficile seruatur, pariter cum 
 oculis mens amittat. fulgeat quilibet auro et pompaticis ferculis 
 corusca ex sarcinis metalla radient: caritas non potest conparari; 
 dilectio pretium non habet; amicitia, quae desinere potest, 
 uera numquam fuit.

Quantus beatitudinis tuae rumor diuersa populorum ora 
 conpleuerit, hinc poteris aestimare, quod ego te ante incipio 
 amare, quam nosse. ut enim apostolus ait: quorundam hominum 
 peccata manifesta sunt praecedentia ad 
 iudicium, ita e contrario tuae dilectionis fama dispergitur, 
 ut non tantum laudandus sit ille, qui te amat, quam scelus 
 putetur facere ille, qui non amat.

praetermitto innumerabiles, 
 in quibus Christum sustentasti, pauisti, uestisti, uisitasti: Heliodori 
 fratris a te adiuta necessitas mutorum etiam potest ora 
 laxare. quibus gratiis, quo ille praeconio peregrinationis incommoda 
 a te fota referebat, ut ego ille tardissimus, quoniam 
 intolerabilis languor, pinnatis, ut aiunt, pedibus charta caritatis 
 et uoto te salutauerim et iam conplexus sim! gratulor 
 itaque tibi et, nascentem amicitiam ut dominus foederare dignetur, 
 precor.

Et quia frater Rufinus, qui cum sancta Melania ab ; 
 Aegypto Hierosolymam uenisse narratur, indiuidua mihi germanitatis 
 caritate conexus est, quaeso ut epistulam meam huic 
 tuae epistulae copulatam ei reddere non graueris. noli nos ex 
 eius aestimare uirtutibus. in illo conspicies expressa sanctitatis 
 insignia; ego cinis et uilissimi pars luti et iam fauilla, dum 
 uegetor, satis habeo, si splendorem morum eius inbecillitas 
 oculorum meorum ferre sustineat.

ille modo lauit, mundus est 
 et tamquam nix dealbatus; ego cunctis peccatorum sordibus 
 inquinatus diebus ac noctibus opperior cum tremore reddere 
 nouissimum quadrantem. sed tamen quia dominus soluit 
 conpeditos et super humilem et quietum et trementem 
 uerba sua requiescit, forsitan et mihi in sepulchro scelerum 
 iacenti dicat: \'Hieronyme, ueni foras\'. sanctus presbyter Euagrius 
 plurimum te salutat; et Martinianum fratrem iuncto 
 salutamus obsequio, quem ego uidere desiderans catena languoris 
 innector.

In ea mihi parte heremi commoranti, quae iuxta Syriam 
 Sarracenis iungitur, tuae dilectionis scripta sunt perlata, quibus 
 lectis ita reaccensus est animus Hierosolymam proficiscendi, 
 ut paene nocuerit proposito, quod profuerit caritati. nunc igitur, 
 quomodo ualeo, pro me tibi litteras repraesento. etsi corpore 
 absens, amore et spiritu uenio inpendio exposcens, ne nascentes 
 amicitias, quae Christi glutino cohaeserunt, aut temporis aut 
 locorum magnitudo diuellat. quin potius foederemus eas reciprocis 
 epistulis; illae inter nos currant, illae se obuient, illae 
 nobiscum loquantur. non multum perditura erit caritas, si tali 
 secum sermone fabuletur.

Rufinus autem frater, ut scribis, necdum uenit et, si 
 uenerit, non multum proderit desiderio meo, cum eum iam 
 uisurus non sim. ita enim et ille longo a me interuallo separatus 
 est, ut huc non possit currere, et ego arreptae solitudinis 
 terminis arceor, ut coeperit mihi iam non licere, quod nolui.

ob hoc et ego obsecro et, ut tu petas, plurimum quaeso, ut 
 tibi beati Reticii Augustodunensis episcopi commentarios ad describendum 
 largiatur, in quibus Canticum Canticorum sublimi 
 ore disseruit. scripsit mihi et quidam de patria supra dicti fratris 
 Rufini Paulus senex Tertulliani suum codicem apud eum esse, 
 quem uehementer repoposcit. et ex hoc quaeso, ut eos libros, 
 quos non habere me breuis subditus edocebit, librarii manu 
 in charta scribi iubeas.

interpretationein quoque psalmorum 
 Dauiticorum et prolixum ualde de synodis librum sancti Hilarii, 
 quae ei apud Treueris manu mea ipse descripseram, aeque ut 
 mihi transferas peto. nosti hoc esse Christianae animae pabulum, 
 si in lege domini meditetur die ac nocte. ceteros hospitio 
 recipis, solacio foues, sumptibus iuuas; mihi si rogata praestiteris, 
 multa largitus es.

et quoniam tribuente domino multis 
 sacrae bibliothecae codicibus abundamus, impera uicissim: 
 quodcumque uis, mittam. nec putes mihi graue esse, si iubeas: 
 habeo alumnos, qui antiquariae arti seruiant. neque uero

 

 
 
 
 beneficium pro eo, quod postulo, polliceor. Heliodorus frater mihi 
 indicauit te multa de scripturis quaerere nec sic inuenire; aut 
 si omnia habes, incipiet sibi caritas uindicare plus petere.

Magistrum autem pueri tui, de quo dignatus es rescribere, 
 quem plagiatorem esse eius non dubium est, saepe Euagrius 
 presbyter, dum adhuc Antiochiae essem, me praesente 
 corripuit. cui ille respondit: \'ego nihil timeo\'. dicit se a domino 
 suo fuisse dimissum et, si uobis placet, ecce hic est; 
 transmittite eum, quo unltis . arbitror me non peccare, si hominem 
 uagum non sinam longius fugire. quapropter quia ego in 
 hac solitudine constitutus non possum agere quod iussisti, 
 rogaui carissimum mihi Euagrium, ut tam tui quam mei causa 
 instanter negotium prosequatur.

Antiquus sermo est: \'mendaces faciunt, ut nec uera dicentibus 
 credatur\'; quod mihi ego a te obiurgatus de silentio litterarum 
 accidisse uideo. dicam: \'saepe scripsi, sed neglegentia baiulorum 
 fuit\'? respondebis: \'omnium non scribentium uetus ista excusatio 
 est\'. dicam: \'non repperi qui epistulas ferret\'? dices hinc 
 illuc isse quam plurimos. contendam me etiam his dedisse? 
 at illi, quia non reddiderunt, negabunt et erit inter absentes 
 incerta cognitio.

quid igitur faciam? sine culpa ueniam postulabo 
 rectius arbitrans pacem loco motus petere, quam aequo 
 gradu certamina concitare; quamquam ita me iugis tam corporis 
 aegrotatio quam animae aegritudo consumpsit, ut morte 
 inminente nec mei paene memor fuerim. quod ne falsum putes, 
 oratorio more post argumenta testes uocabo.

Sanctus frater Heliodorus hic adfuit, qui, cum mecum heremum 
 uellet incolere, meis sceleribus fugatus abscessit. uerum 
 omnem culpam praesens uerbositas excusabit. nam, ut ait 
 Flaccus in satura: omnibus hoc uitium est cantoribus, 
 inter amicos rogati ut numquam cantent, iniussi numquam 
 desistant. ita te deinceps fascibus obruam litterarum, 
 ut e contrario incipias rogare, ne scribam. sororem meam, 
 filiam in Christo tuam, gaudeo te primum nuntiante in eo 
 permanere, quo coeperat.

hic enim, ubi nunc sum, non solum 
 quid agatur in patria, sed an ipsa patria perstet, ignoro. et 
 licet me sinistro Hibera excetra rumore dilaniet, non timebo 
 hominum iudicium habiturus iudicem meum: si fractus 
 inlabatur orbis, inpauidum ferient ruinae. quapropter 
 quaeso ut apostolici memor praecepti, quo docet opus 
 nOstrum permanere debere, et tibi a domino praemium in illius 
 salute pares et me de communi in Christo gloria crebris reddas 
 sermonibus laetiorem.

Non debet charta diuidere, \'quos amor mutuus copulauit, 
 nec per singulos officia mei sunt partienda sermonis, cum sic 
 inuicem uos ametis, ut non minus tres caritas iungat, quam 
 duos natura sociauit. quin potius, si rei condicio pateretur, sub 
 uno litterulae apice nomina indiuisa concluderem uestris quoque 
 ita me litteris prouocantibus, ut et in uno tres et in tribus 
 unum putarem.

nam postquam sancto Euagrio transmittente 
 in ea ad me heremi parte delatae sunt, quae inter Syros 
 ac Sarracenos uastum limitem ducit, sic gauisus sum, ut illum 
 diem Romanae felicitatis, quo primum Marcelli apud Nolam 
 proelio post Cannensem pugnam superba Hannibalis agmina 
 conciderunt, ego uicerim. et licet supra dictus frater saepe me

 

 

 

 

 

 

 

 

 

 

 
 
 
 uisitet atque ita ut sua in Christo uiscera foueat, tamen longo 
 a me spatio seiunctus non minus mihi dereliquit abeundo 
 desiderium, quam adtulerat ueniendo laetitiam.

Nunc cum uestris litteris fabulor, illas amplexor, illae 
 mecum loquuntur, illae hic tantum Latine sciunt. hic enim 
 aut barbarus seni sermo discendus est aut tacendum est. quotienscumque 
 carissimos mihi uultus notae manus referunt 
 inpressa uestigia, totiens aut ego hic non sum aut uos hic 
 estis. credite amori uera dicenti: et cum has scriberem, uos 
 uidebam.

quibus hoc pnmum queror, cur tot interiacentibus 
 spatiis maris atque terrarum tam paruam epistulam miseritis, 
 nisi quod ita merui, qui uobis, ut scribitis, ante non scripsi. 
 chartam defuisse non puto Aegypto ministrante commercia. et 
 si aliqui Ptolomaeus maria clausisset, tamen rex Attalus membranas 
 e Pergamo miserat, ut penuria chartae pellibus pensaretur; 
 unde pergamenarum nomen ad hanc usque diem tradente 
 sibi inuicem posteritate seruatum est. quid igitur?

arbitrer 
 baiulum festinasse? quamuis longae epistulae una nox sufficit. 
 an uos aliqua occupatione detentos? nulla necessitas maior est 
 caritate. restant duo, ut aut uos piguerit aut ego non

 

 
 
 
 meruerim. e quibus malo uos incessere tarditatis, quam me condemnare 
 non meriti. facilius enim neglegentia emendari potest, 
 quam amor nasci.

Bonosus, ut scribitis, quasi filius lyaco ? aquosa petiit, nos 
 pristina contagione sordentes quasi reguli et scorpiones arentia 
 quaeque sectamur. ille iam calcat super colubri caput, nos serpenti 
 terram ex diuina sententia comedenti adhuc cibo sumus. 
 ille iam potest summum graduum psalmum scandere, nobis 
 adhuc in primo ascensu flentibus nescio an dicere aliquando 
 contingat: leuaui oculos meos in montes, unde ueniat 
 auxilium mihi. ille inter minaces saeculi fluctus in tuto 
 insulae, hoc est ecclesiae gremio, sedens ad exemplum Iohannis 
 librum forte iam deuorat, ego in scelerum meorum sepulchro 
 iacens et peccatorum uinculis. conligatus dominicum de euangelio 
 expecto clamorem: \'Hieronyme, ueni foras\'.

Bonosus, 
 inquam, — quia secundum prophetam omnis diaboli uirtus in 
 lumbo est — trans Euphraten tulit lumbare suum ibi illud 
 in foramine petrae abscondens et postea scissum repperiens 
 cecinit: \'domine, tu possedisti renes meos;

 

 
 
 
 Epistula nincnla mea; tibi sacrificabo hostiam laudis\', me 
 uerus Nabuchodonosor ad Babylonem, id est confusionem 
 mentis meae, catenatum duxit; ibi mihi captiuitatis iugum 
 inposuit, ibi ferri circulum innectens de canticis Sion cantare 
 praecepit. cui ego dixi: dominus soluit conpeditos, 
 dominus inluminat caecos; et, ut breuiter coeptam 
 dissimilitudinem finiam; ego ueniam deprecor, ille expectat 
 coronam.-

Soror mea sancti Iuliani in Christo fructus est: ille plantauit, 
 uos rigate, dominus incrementum dabit. hanc mihi Iesus 
 pro eo nulnere, quod diabolus inflixerat, praestitit uiuam reddendo 
 pro mortua. huic ego, ut ait gentilis poeta, omnia etiam 
 tuta timeo. scitis ipsi lubricum adulescentiae iter, in quo et 
 ego lapsus sunt et uos non sine timore transistis.

hoc illa 
 cum maxime ingrediens omnium fulcienda praeceptis, omnium 
 est sustentanda solaciis, id est crebris uestrae sanctitudinis 
 epistulis roboranda. et quia caritas omnia sustinet, obsecro ut 
 etiam a papa Valeriano ad eam confortandam litteras exigatis. 
 nostis puellares animos his rebus plerumque solidari, si se 
 intellegant curae esse maioribus.

In mea enim patria rusticitatis uernacula deus uenter est 
 et de die uiuitur: sanctior est ille, qui ditior est. accessit huic

 

 
 
 
 patellae iuxta tritum populi sermone prouerbium dignum operculum, 
 Lupicinus sacerdos — secundum illud quoque, de quo 
 semel in uita Crassum ait risisse Lucilius: \'similem habent 
 labra lactucam asino cardus comedente\' —, uidelicet ut 
 perforatam nauem debilis gubernator regat et caecus caecos 
 ducat in foueam talisque sit rector, quales illi qui reguntur.

Matrem communem, quae, cum uobis sanctitate societur, 
 in eo uos praeuenit, quia tales genuit, cuius uere uenter 
 aureus potest dici, eo salutamus honore, quo nostis; una quoque 
 suspiciendas cunctis sorores, quae sexum uicere cum saeculo, 
 quae oleo ad lampadas largiter praeparato sponsi opperiuntur 
 aduentum.

o beata domus, in qua morantur Anna uidua, 
 uirgines prophetissae, geminus Samuhel nutritus in templo! 
 o tecta felicia, in quibus cernimus Macchabaeorum martyrum 
 coronis cinctam martyrem matrem! nam licet cotidie Christum 
 confiteamini, dum eius praecepta seruatis, tamen ad priuatam 
 gloriam publica haec accessit uobis et aperta confessio, quod 
 per uos ab urbe uestra Arriani quondam dogmatis uirus

 

 
 
 
 exclusum est.

et miremini forsitan, quod in fine iam epistulae 
 rursus exorsus sim. quid faciam? uocem pectori negare non 
 ualeo. epistulae breuitas conpellit tacere, desiderium uestri 
 cogit loqui. praeproperus sermo; confusa turbatur oratio; amor 
 ordinem nescit.

Humanae uitae breuitas damnatio delictorum est et in 
 ipso saepe lucis exordio mors secuta nascentem labentia cotidie 
 in uitium saecula profitetur. nam cum primum paradisi colonum 
 uiperinis nexibus praepeditum coluber deduxisset ad terras, 
 aeternitas mortalitate mutata in nongentos et eo amplius annos, 
 secundam quodammodo inmortalitatem, maledicti hominis distulerat 
 elogium. exinde paulatim recrudescente peccato totius 
 orbis naufragium gigantum adduxit inpietas.

post illud, ut 
 ita dixerim, purgati baptismum mundi in breue tempus hominum 
 uita contracta est. hoc quoque spatium sceleribus nostris

 

 

 

 

 

 

 

 

 

 

 

 

 

 

 

 
 
 
 semper contra diuina pugnantibus paene perdidimus. quotus 
 enim quisque aut centenariam transgreditur aetatem aut non 
 ad eam sic peruenit, ut peruenisse paeniteat, secundum quod 
 in libro psalmorum scriptura testatur: dies uitae nostrae 
 septuaginta anni, si autem multum, octoginta; 
 quidquid reliquum est, labor et dolor?

\'Quorsum\', ais, \'ista tam alto repetita principio et ita procul 
 coepta, ut merito quiuis Horatiano de nobis possit sale 
 ludere: et gemino bellum Troianum orditur ab ono ?\' 
 uidelicet ut senectutem tuam et caput ad Christi similitudinem 
 candidum dignis uocibus praedicem.

ecce iam centenarius aetatum 
 circulus uoluitur et tu semper domini praecepta custodiens futurae 
 beatitudines uitae per praesentium exempla meditaris. oculi 
 puro lumine uigent, pedes inprimunt certa uestigia, auditus

 

 
 
 
 penetrabilis, dentes candidi, uox canora, corpus solidum et suci plenum. 
 cani cum rubore discrepant, uirtus cum aetate dissentit. non 
 memoriae tenacitatem, ut in plerisque cernimus, antiquior senecta 
 dissoluit, non calidi acumen ingenii frigidus sanguis obtundit, non 
 contractam rugis faciem arata frons asperat, non denique tremula 
 manus per curuos cerae tramites errantem stilum ducit.

futurae 
 resurrectionis uirorem in te nobis dominus ostendit, ut peccati 
 sciamus esse, quod ceteri adhuc uiuentes praemoriuntur in 
 carne, iustitiae, quod tu adulescentiam in aliena aetate mentiris. 
 et quamquam multis istam corporis sanitatem, etiam peccatoribus, 
 euenire uideamus, tamen illis hoc diabolus ministrat, 
 ut peccent, tibi dominus praestat, ut gaudeas.

Doctissimi quique Graecorum, de quibus pro Flacco agens 
 luculente Tullius ait: ingenita leuitas et erudita uanitas, 
 regum suorum uel principum laudes accepta mercede 
 dicebant. hoc ego nunc faciens pretium posco pro laudibus.

et ne putes modica esse, quae deprecor, margaritam de euaugelo 
 postularis, eloquia domini eloquia casta,

 

 
 
 
 argeutuni igue exauiinatum terKae , purgatum septuplum, 
 scilicet commentarios Fortunatiani et propter notitiam 
 persecutorum Aurelii Victoris historiam simulque epistulas 
 Nouatiani, ut, dum scismatici hominis uenena cognoscimus.

libentius sancti martyris Cypriani bibamus antidotum. misimus 
 interim tibi, id est Paulo seni, Paulum seniorem, in quo 
 propter simpliciores quosque multum in deiciendo sermone 
 laborauimus. sed nescio quomodo, etiam si aqua plena sit, 
 tamen eundem odorem lagoena seruat, quo, dum rudis esset, 
 inbuta est. si hoc munusculum placuerit, habemus etiam alia 
 condita, quae cum plurimis orientalibus mercibus ad te, si 
 spiritus sanctus adflauerit, nauigabunt.

Quanto studio et amore contenderim, ut pariter in heremo 
 moraremur, conscium mutuae caritatis pectus agnoscit. quibus

 

 

 

 

 

 

 

 

 

 

 

 

 

 

 

 
 
 
 lamentis, quo dolore, quo gemitu te abeuntem prosecutus 
 sim, istae quoque litterae testes sunt, quas lacrimis cernis 
 interlitas. uerum tu quasi paruulus delicatus contemptum rogantis 
 per blandimenta fouisti et ego incautus, quid tunc 
 agerem, nesciebam. tacerem?

sed quod ardenter nolebam, 
 moderate dissimulare non poteram. inpensius obsecrarem? sed 
 audire nolebas, quia similiter non amabas. quod unum potuit, 
 spreta caritas fecit. quem praesentem retinere non ualuit, quaerit 
 absentem. quoniam igitur et tu ipse abiens postularas, ut 
 tibi, postquam ad deserta migrassem, inuitatoriam a me scriptam 
 transmitterem, et ego facturum receperam, inuito, iam 
 propera. nolo pristinarum necessitatum recorderis — nudos amat 
 heremus —, nolo te antiquae peregrinationis terreat difficultas. 
 qui in Christo credis, et eius crede sermonibus: quaerite 
 primum regnum dei, et haec omnia adponentur 
 uobis. non pera tibi sumenda, non uirga est; adfatim diues 
 est, qui cum Christo pauper est.

Sed quid ago? rursus inprouidus obsecro? abeant preceS , 
 blandimenta discedant; debet amor laesus irasci. qui rogantem 
 contempseras, forsitan audies obiurgantem. quid facis in paterna 
 domo, delicate miles? ubi uallum, ubi fossa, ubi hiemps 
 acta sub pellibus? ecce de caelo tuba canit, ecce cum nubibus 
 debellaturus orbem imperator armatus egreditur, ecce bis acutus 
 gladius ex regis ore procedens obuia quaeque metit: et 
 tu mihi de cubiculo ad aciem, de umbra egrederis ad solem?

corpus adsuetum tunica loricae onus non suffert, caput opertum 
 linteo galeam recusat, mollem otio manum durus exasperat 
 capulus. audi edictum regis tui: qui mecum non est, 
 contra me est; et qui mecum non colligit, spargit. 
 recordare tirocinii tui diem, quo Christo in baptismate consepultus 
 in sacramenti uerba iurasti: pro nomine eius non te 
 matri parciturum esse, non patri.

ecce aduersarius in pectore 
 tuo Christum conatur occidere; ecce donatiuum, quod militaturus 
 acceperas, hostilia castra suspirant. licet paruulus ex collo

 

 
 
 
 pendeat nepos, -licet sparso crine et scissis uestibus ubera, 
 quibus nutrierat, mater ostendat, licet in limine pater iaceat, 
 per calcatum perge patrem, siccis oculis ad uexillum crucis 
 uola! pietatis genus est in hac re esse crudelem.

Ueniet postea dies, quo uictor reuertaris in patriam, quo 
 Hierosolymam caelestem uir fortis coronatus incedas. tunc 
 municipatum cum Paulo capies, tunc et parentibus tuis eiusdem 
 ciuitatis ius petes, tunc et pro me rogabis, qui, ut uinceres, 
 incitaui. neque uero nescio, qua te nunc dicas conpede praepediri.

non est nobis ferreum pectus nec dura praecordia, non 
 ex silice natos Hyrcanae nutriere tigrides. et nos per ista transiuimus. 
 nunc tibi blandis uidua soror haeret lacertis, nunc illi, 
 cum quibus adoleuisti, uernulae aiunt: \'cui nos seruituros relinquis?\' 
 nunc et gerula quondam, iam anus, et nutricius, secundus 
 post naturalem pietatis pater, clamitat: \'morituros expecta

paulisper et sepeli.\' forsitan et laxis uberum pellibus, arata 
 rugis fronte antiquum referens mamma lallare congeminet. 
 dicant, si uolunt, et grammatici: in te omnis domus inclinata 
 recumbit. facile rumpit haec uincula amor Christi et 
 timor gehennae.

(at scriptura praecipit parentibus obsequendum\': 
 sed quicumque eos supra Christum amat, perdit animam suam. 
 gladium tenet hostis, ut me perimat, et ego de matris lacrimis 
 cogitabo ? propter patrem militiam deseram, cui sepulturam 
 Christi causa non debeo, quam etiam omnibus eius causa 
 debeo? domino passuro timide consulens Petrus scandalum 
 fuit. Paulus retinentibus fratribus, ne Hierosolymam pergeret, 
 respondit: quid facitis plorantes et conturbantes 
 cor meum? ego enim non solum ligari, sed et mori 
 in Hierusalem paratus sum pro nomine domini 
 nostri Iesu Christi.

aries iste pietatis, quo fides quatitur,

 

 
 
 
 euaugelii retundendus est muro: mater mea et fratres mei 
 hi sunt, quicumque faciunt uoluntatem patris mei, 
 qui in caelis est. si credunt in Christo, faueant mihi pro 
 eius nomine pugnaturo; si non credunt, mortui sepeliant 
 mortuos suos.

\'Sed hoc,\' ais, \'in martyrio\'. erras, frater, erras, si putas 
 umquam Christianum persecutionem non pati; et nunc cum 
 maxime oppugnaris, si te oppugnari nescis. aduersarius noster 
 tamquam leo rugiens aliquem deuorare quaerens circuit et tu 
 pacem putas? sedetininsidiiscumdiuitibusinoccultis , 
 ut interficiat innocentem; oculi eius in pauperem 
 respiciunt; insidiatur in occulto sicut leo in 
 spelunca sua; insidiatur, ut rapiat pauperem: et tu 
 frondosae arboris tectus umbraculo molles somnos, futura praeda, 
 carpis?

inde me persequitur luxuria, inde auaritia conatur inrumpere, 
 inde uenter meus uult mihi deus esse pro Christo, conpellit

 

 

 

 
 
 
 libido, ut habitantem in me spiritum sanctum fugem, ut templum 
 eius uiolem, persequitur me, inquam, hostis, cui nomina 
 mille, mille nocendi artes: et ego infelix uictorem me 
 putabo, dum capior?

Nolo, frater carissime, examinato pondere delictorum minora 
 arbitreris idolatriae crimina esse, quae diximus; immo 
 apostoli disce sententiam, qui ait: hoc enim scitote intellegentes, 
 quia omnis fornicator aut inmundus aut 
 fraudator, quodestidolatria , nonhabethereditatem 
 in regno dei et Uhnstl .

et quamquam generaiiter aauersus 
 deum sapiat, quidquid diaboli est, et, quod diaboli est, idolatria 
 sit, cui omnia idola mancipantur, tamen et in alio loco speciatim j 
 nominatimque determinat dicens: mortificate membra 
 uestra, quae in terra sunt, exponentes fornicationem, 
 inmunditiam et concupiscentiam malam et 
 cupiditatem, quae sunt idolorum seruitus, propter

 

 
 
 
 quae uenit ira dei. non est tantum in eo seruitus idoli.

si quis duobus digitulis tura conprehensa in bustum arae iaciat 
 aut haustum patera fundat merum. neget auaritiam idolatriam, 
 qui potest triginta argenteis dominum uenditum appellare 
 iustitiam; neget sacrilegium in libidine, sed is, qui membra 
 Christi et hostiam uiuam placentem deo cum publicarum libidinum 
 uictimis nefaria conluuione uiolauit; non fateatur idolatras 
 eos, sed similis eorum, qui in actibus apostolorum ex 
 patrimonio suo partem pretii reseruantes praesenti periere uindicta.

animaduerte, frater: non tibi licet de tuis quicquam habere 
 . rebus. omnis, inquit dominus, qui non renuntiauerit 
 cunctis, quae possidet, non potest meus. esse discipulus.

Cur timido animo Christianus es? respice cum patre relictum 
 rete, respice surgentem de teloneo publicanum, statim apostolum. 
 filius hominis non habet, ubi caput reclinet: et tu 
 amplas porticus et ingentia tectorum spatia metaris? hereditatem 
 expectas saeculi, coheres Christi? interpretare uocabulum monachi, 
 hoc est nomen tuum: quid facis in turba, qui solus es?

et 
 haec ego non integris rate uel mercibus quasi ignaros fluctuum 
 doctus nauta praemoneo, sed quasi nuper naufragio eiectus in 
 litus timida nauigaturis uoce denuntio. in illo aestu Charybdis 
 luxuriae salutem uorat, ibi ore uirgineo ad pudicitiae perpetranda 
 naufragia Scyllaceum renidens libido blanditur; hic barbarum 
 litus, hic diabolus pirata cum sociis portat uincla capiendis.

nolite credere, nolite esse securi. licet in morem stagni fusum 
 aequor adrideat, licet uix summa iacentis elementi spiritu terga 
 crispentur, magnus hic campus montes habet, intus inclusum 
 est periculum, intus est hostis. expedite rudentes, uela suspen-I

 

 
 
 
 dite. crux antemnae figatur in frontibus: tranquillitas ista tempestas 
 est. \'quid ergo? quicumque in ciuitate sunt, Christiani 
 non sunt?\' non est tibi eadem causa, quae ceteris. dominum 
 ausculta dicentem: si uis perfectus esse, uade, uende 
 omnia tua et da pauperibus et ueni, sequere me. tu 
 autem perfectum te esse pollicitus es. nam cum derelicta mi- litia 
 castrasti te propter regnum caelorum, quid aliud quam 
 perfectam sectatus es uitam? perfectus autem seruus Christi 
 nihil praeter Christum habet aut, si praeter Christum habet, 
 perfectus non est. et si perfectus non est, cum se perfectum 
 deo fore pollicitus sit, ante mentitus est. os autem, quod 
 mentitur, occidit animam. igitur, ut concludam, si per- 
 fectus es, cur bona paterna desideras? si perfectus non es, 
 dominum fefellisti. diuinis euangelium uocibus tonat: non. 
 potestis duobus dominis seruire, et audet quisquam 
 mendacem Christum facere mamonae et domino seruiendo? 
 uociferatur ille saepe: si quis uult post me ueni, ab- neget 
 se ipsum et tollat crucem suam et sequatur

 

 
 
 
 iii e. et ego onustus auro arbitror me Christum sequi? qui 
 dicit se in Christo manere, debet, quomodo ille 
 ambulauit, et ipse ambularet.

Quodsi nihil habes, ut responsurum te scio, cur tam 
 bene paratus ad bella non militas? nisi forte in patria tua te 
 arbitraris hoc facere, cum in sua dominus signa non fecerit. 
 et cur id? cum auctoritate sume rationem: nemo propheta 
 in sua patria honorem habet. \'non quaero\', inquies, 
 \'honorem; sufficit mihi conscientia mea\'. neque dominus quaerebat, 
 quippe qui, ne a turbis rex constitueretur, aufugit.

sed 
 nbi honor non est, ibi contemptus est; ubi contemptus, ibi 
 frequens iniuria; ubi autem iniuria, ibi et indignatio; ubi indignatio, 
 ibi quies nulla; ubi quies non est, ibi mens a proposito 
 saepe deducitur; ubi autem per inquietudinem aliquid 
 aufertur ex studio, minus fit ab eo, quod tollitur, et ubi minus 
 est, perfectum non potest dici. ex hac supputatione illa summa 
 nascitur, monachum perfectum in patria sua esse non posse. 
 perfectum autem esse nolle delinquere est.

Sed de hoc gradu pulsus prouocabis ad clericos: \'an de 
 his aliquid audeam dicere, qui certe in suis urbibus commorantur?\' 
 absit ut quicquam de his sinistrum loquar, qui apostolico 
 gradui succedentes Christi corpus sacro ore conficiunt, 
 per quos nos etiam Christiani sumus, qui claues regni caelorum 
 habentes quodammodo ante iudicii diem iudicant, qui 
 sponsam domini sobria castitate conseruant. sed alia, ut ante 
 praestruxi, monachi causa est, alia clericorum.

clerici oues 
 pascunt, ego pascor; illi de altario uiuunt, mihi quasi infructuosae 
 arbori securis ponitur ad radices, si munus ad altare 
 non defero. nec possum obtendere paupertatem, cum in euangelio 
 anum uideam duo, quae sola sibi supererant, aera mittentem. 
 mihi ante presbyterum sedere non licet; illi, si peccauero, 
 licet tradere me satanae in interitum carnis, ut spiritus 
 saluus fiat.

et in ueteri quidem lege, quicumque sacerdotibus 

 

 
 
 
 non obtemperasset, aut extra castra positus lapidabatur a populo 
 aut gladio ceruice subiecta contemptum expiabat cruore. 
 nunc uero inoboediens spiritali mucrone truncatur aut eiectus 
 de ecclesia rabido daemonum ore discerpitur.

quod si te quoque 
 ad eundem ordinem pia fratrum blandimenta sollicitant, 
 gaudebo de ascensu, timebo de lapsu. qui episcopatum 
 desiderat, bonum opus desiderat. scimus ista, sed 
 iunge, quod sequitur: oportet autem huiusmodi inreprehensibilem 
 esse, unius uxoris uirum, sobrium, 
 pudicum, prudentem, ornatum, hospitalem, docibilem, 
 nOlI uinolentum, non percussorem, sed modestum.

et ceteris de eo, quae sequuntur, explicitis non 
 minorem in tertio gradu adhibuit diligentiam dicens: diaconos 
 similiter pudicos, non bilingues, non multo 
 xuino deditos, non turpilucros, habentes mysterium 
 fidei in conscientia pura. et hi autem probentur 
 primum et sic ministrent nullum crimen habentes. ;

uae illi homini, qui uestem non habens nuptialem ingreditur 
 ad cenam! nihil superest, nisi ut statim audiat: amice,

 

 
 
 
 quomodo huc uenisti? et illo obmutescente dicatur ministris: 
 tollite illum pedibus et manibus et mittite eum 
 in tenebras exteriores; ibi erit fletus et stridor 
 dentium.

uae illi, qui acceptum talentum in sudario ligans 
 ceteris lucra facientibus id tantum, quod acceperat, reseruarit! 
 ilico indignantis domini clamore ferietur: s ern e nequam, 
 quare non dedisti pecuniam meam ad mensam, et 
 ego ueniens cum usuris exegissem? id est: \'deposuisses 
 ad altare, quod ferre non poteras. dum enim tu, ignauus 
 negotiator, denarium tenes, alterius locum, qui pecuniam duplicare 
 poterat, occupasti\'. quam ob rem sicut, qui bene ministrat, 
 bonum gradum sibi adquirit, ita, qui indigne ad calicem domini 
 accedit, reus erit dominici corporis et sanguinis.

Non omnes episcopi episcopi. adtendis Petrum, sed et ludam 
 considera. Stephanum suspicis, sed et Nicolaum respice, quem

 

 
 
 
 dominus in Apocalypsi sua odit; qui tam turpia et nefanda 
 commentus est, ut Ophitarum heresis ex illa radice nascatur. 
 probet se unusquisque et sic accedat. non facit ecclesiastica 
 dignitas Christianum. Cornelius centurio adhuc ethnicus dono 
 spiritus sancti inundatur; presbyteros Danihel puer iudicat; 
 Amos ruborum mora destringens repente propheta est; Dauid 
 pastor adlegitur in regem; minimum discipulum Iesus amat plurimum.

inferius, frater, accumbe, ut minore uemente sursum 
 iubearis accedere. super quem dominus requiescit, nisi super humilem 
 et quietum et trementem uerba sua? cui plus creditur, plus 
 ab eo exigitur. potentes potenter tormenta patientur. 
 nec sibi quisquam de corporis tantum mundi castitate supplaudat, 
 cum omne uerbum otiosum, quodcumque locuti fuerint homines, 
 reddituri sint pro eo rationem in die iudicii, cum etiam

 

 
 
 
 conuicium in fratrem homicidii sit reatus.

non est facile stare 
 loco Pauli, tenere gradum iam cum Christo regnantium, ne 
 forte ueniat angelus, qui scindat uelum templi tui, qui candelabrum 
 tuum loco moueat. aedificaturus turrem futuri operis 
 sumptus supputa. infatuatum sal ad nihilum est utile, nisi ut 
 proiciatur foras et a porcis conculcetur. monachus si ceciderit, 
 rogabit pro eo sacerdos; pro sacerdotis lapsu quis rogaturus 
 est?

Sed quoniam e scopulosis locis enauigauit oratio et 
 inter cauas spumeis fluctibus cautes fragilis in altum cumba 
 processit, expandenda uela sunt uentis et quaestionum scopulis 
 transuadatis laetantium more nautarum epilogi celeuma cantandum 
 est. o desertum Christi floribus uernans!

o solitudo, 
 in qua illi nascuntur lapides, de quibus in Apocalypsi ciuitas 
 magni regis extruitur! o heremus familiari deo gaudens! quid 
 agis, frater, in saeculo, qui maior es mundo? quam diu te

 

 
 
 
 tectorum umbrae premunt? quam diu fumeus harum urbium carcer 
 includit? crede mihi, nescio quid plus lucis aspicio. libet 
 sarcina carnis abiecta ad purum aetheris uolare fulgorem.

pau- pertatem 
 times? sed beatos pauperes Christus appellat. labore 
 terreris? sed nemo athleta sine sudoribus coronatur. de cibo 
 cogitas? sed fides famem non sentit. super nudam metuis humum 
 exesa ieiuniis membra conlidere? sed dominus tecum iacet: 
 squalidi capitis horret inculta caesaries? sed caput tuum 
 Christus est. infinita heremi uastitas tenet? sed tu paradisum 
 mente deambula. quotienscumque illuc cogitatione conscenderis. 
 totiens in heremo non eris. scabra sine balneis adtrahitur cutis? 
 sed qui in Christo semel lotus est, non illi necesse est iterum 
 lauare.

et, ut breuiter, ad cuncta apostolum audias respondentem: 
 non sunt condignaepassiones huius saeculi 
 ad superuenturam gloriam, quae reuelabitur in 
 uobis. delicatus es, carissime, si et hic uis gaudere cum saeculo 
 et postea regnare cum Christo.

Ueniet , ueniet illa dies, qua corruptiuum hoc et mortale 
 incorruptionem induat et inmortalitatem. beatus seruus, quem 
 dominus inuenerit uigilantem. tunc ad uocem tubae pauebit terra 
 cum populis, tu gaudebis. indicaturo domino lugubre mundus 
 inmugiet; tribus ad tribum ferient pectora; potentissimi quondam 
 reges nudo latere palpitabunt; exhibebitur cum prole sua 
 uere tunc ignitus Iuppiter; adducetur et cum suis stultus 
 Plato discipulis; Aristoteli argumenta non proderunt.

tunc tu 
 rusticanus et pauper exultabis, ridebis et dices: \'ecce crucifixus 
 deus meus, ecce iudex, qui obuolutus pannis in praesepio 
 uagiit. hic est ille operarii et quaestuariae filius, hic, qui matris 
 gestatus sinu hominem deus fugit in Aegyptum, hic uestitus 
 coccino, hic sentibus coronatus, hic magus daemonium habens 
 et Samarites. cerne manus, Iudaee, quas fixeras; cerne latus, 
 Romane, quod foderas. uidete corpus, an idem sit, quod

 

 
 
 
 dicebatis clam nocte tulisse discipulos\'. ut haec tibi, frater. 
 dicere. ut his interesse contingat, qui nunc labor durus est? .

Quoniam uetusto oriens inter se populorum furore conlisus 
 indiscissam domini tunicam et desuper textam minntatim per 
 frusta discerpit et Christi uineam exterminant uulpes, ut inter 
 lacus contritos, qui aquam non habent, difficile, ubi fons signatus 
 et hortus ille conclusus sit, possit intellegi, ideo mihi

 

 

 

 

 

 

 

 

 

 

 
 
 
 cathedram Petri et fidem apostolico ore laudatam censui consulendam 
 inde nunc meae animae postulans cibum, unde olim 
 Christi uestimenta suscepi.

neque uero tanta uastitas liquentis 
 elementi et interiacens longitudo terrarum me a pretiosae 
 margaritae potuit inquisitione prohibere. ubicumque fuerit 
 corpus, illuc congregabuntur et aquilae. profligato 
 a subole mala patrimonio apud uos solos incorrupta patrum 
 seruatur hereditas. ibi caespite terra fecundo dominici seminis 
 puritatem centeno fructu refert; hic obruta sulcis frumenta in 
 lolium anenasque degenerant.

nunc in occidente sol iustitiae 
 I oritur; in oriente autem lucifer ille, qui ceciderat, super sidera 
 posuit thronum suum. uos estis lux mundi, uos sal terrae, 
 uos uasa aurea et argentea; hic testacea uasa uel lignea uirgam 
 ferream et aeternum opperiuntur incendium.

Quamquam igitur tui me terreat magnitudo, tamen inuitat 
 humanitas. a sacerdote uictima salutem, a pastore praesidium 
 ouis flagito. facessat inuidia, Romani culminis recedat ambitio: 
 cum successore piscatoris et discipulo crucis loquor. ego nul - 
 Ilum primum nisi Christum sequens beatitudini tuae, id est

 

 
 
 
 cathedrae Petri, communione consocior. super illam petram 
 aedificatam ecclesiam scio. quicumque extra hanc domum agftum 
 comederit, profanus est. si quis in Noe arca non fuerit, periet 
 regnante diluuio.

et quia pro facinoribus meis ad eam solitudiliem 
 conmigraui, quae Syriam iuncto barbariae fine determinat, 
 nec possum sanctum domini tot interiacentibus spatiis a sanctimonia 
 tua semper expetere, ideo hic collegas tuos Aegyptios 
 confessores sequor et sub onerariis nauibus parua nauicula 
 delitesco. non noui Vitalem, Meletium respuo, ignoro Paulinum. 
 quicumque tecum non colligit, spargit, hoc est, qui 
 Christi non est, antichristi est.

Nunc igitur — pro dolor! — post Nicenam fidem, post Alexandrinum 
 iuncto pariter occidente decretum trium ύποστάεν 
 ab Arrianorum prole, Campensibus, nouellum a me, homine 
 Romano, nomen exigitur. qui ista, quaeso, apostoli prodidere? 
 quis nouus magister gentium Paulus haec docuit? interrogamus, 
 quid tres hypostases posse arbitrentur intellegi: \'tres personas 
 subsistentes\' aiunt.

respondemus nos ita credere: non sufficit 
 sensus, ipsum nomen efflagitant, quia nescio quid ueneni in

 

 
 
 
 syllabis latet. clamamus: \'si quis tres hypostases ut tria 
 ἐνυπόστατα , hoc est ut tres subsistentes personas, non confitetur, 
 anathema sit\' et, quia uocabula non edicimus, heretici iudicamur. 
 si quis autem hypostasin usian intellegens non in tribus 
 personis unam hypostasin dicit, alienus a Christo est et sub 
 hac confessione uobiscum pariter cauterio unionis inurimur.

Decernite, obsecro: si placet, non timebo tres hypostases 
 dicere; si iubetis, condatur noua post Nicenam fides et similibus 
 uerbis cum Arrianis confiteamur orthodoxi. tota saecularium 
 litterarum schola nihil aliud hypostasin nisi usian 
 nouit. et quisquam, rogo, ore sacrilego tres substantias praedicabit?

una est dei sola natura, quae uere est — ad id enim, 
 quod subsistit, non habet aliunde, sed suum est —, cetera, quae 
 creata sunt, etiamsi uidentur esse, non sunt, quia aliquando 
 non fuerunt et potest rursus non esse, quod non fuit. deus 
 solus, qui aeternus est, hoc. est, qui exordium non habet, 
 essentiae nomen uere tenet. idcirco et ad Moysen de rubo 
 loquitur: ego sum, qui sum, et rursum: qui est, misit 
 me. erant utique tunc angeli, caelum, terra uel maria: et

 

 

 

 
 
 
 quomodo commune nomen essentiae proprium sibi uindicat deus?

sed quia illa sola est infecta natura et in tribus personis 
 deitas una subsistit, quae est uere, una natura est: quisque 
 tria esse, hoc est tres ύποστάσε l ς , dicit, sub nomine pietatis 
 tres naturas conatur adserere. et si ita est, cur ab Arrio 
 parietibus -separamur perfidia copulati? iungatur cum beatitudine 
 tua Ursinus, cum Ambrosio societur Auxentius.

absit 
 hoc a Romana fide: sacrilegium tantum religiosa populorum 
 corda non hauriant. sufficiat nobis dicere unam substantiam, 
 tres personas subsistentes perfectas, aequales, coaeternas; taceantur 
 tres hypostases, si placet, et una teneatur. non bonae 
 suspicionis est, cum in eodem sensu uerba dissentiunt.

sufficiat 
 nobis memorata credulitas aut, si rectum putatis, scribite tres 
 hypostases cum interpretationibus suis debere nos dicere. non 
 negamus, sed, mihi credite, uenenum sub melle latet. transfigurauit 
 se angelus satanae in angelum lucis: bene interpretantur 
 hypostasin, et cum id, quod ipsi exponunt, habere me 
 dicam, hereticus iudicor. quid tam anxie unum uerbum tenent? 
 quid sub ambiguo sermone latitant? si sic credunt, ut

 

 
 
 
 interrpretantur , non damno, quod retinent; si sic credo, ut ipsi sentire 
 se simulant, permittant mihi meis uerbis suum sensum 
 loqui.

Quam ob rem obtestor beatitudinem tuam per crucifixum, 
 mundi salutem, per homousiam trinitatem, ut mihi epistulis 
 tuis siue tacendarum siue dicendarum hypostaseon detur auctoritas. 
 et ne forte obscuritas, in quo dego, loci fallat baiulos 
 litterarum, ad Euagrium presbyterum, quem optime nosti, dignare 
 scripta transmittere.

simul etiam, cui apud Antiochiam 
 debeam communicare, significes, quia Campenses, cum Tarsensibus 
 hereticis copulantur, nihil aliud ambiunt, quam ut auctoritate 
 communionis uestrae fulti tres hypostases cum antiquo 
 sensu praedicent.

Inportuna in euangelio mulier tandem meruit audiri et 
 cluso cum seruis ostio, media licet nocte, ab amico amicus 
 panes accepit; deus ipse, qui nullis contra se superari uiribus 
 potest, publicani precibus uincitur; Nineue ciuitas, quae peccato 
 periit, fletibus stetit. quorsum ista tam longo repetita 
 prooemio? uidelicet, ut paruum magnus aspicias, ut diues 
 pastor morbidam non contemnas ouem.

Christus in paradisum 
 de cruce latronem tulit et, ne quis aliquando seram conuersionem 
 putaret, fecit homicidii poena martyrium. Christus, 
 inquam, prodigum filium reuertentem laetus amplectitur et 
 nonaginta nouem sanis pecudibus derelictis una ouicula, quae 
 remanserat, umeris boni pastoris aduehitur\'. Paulus ex

 

 

 

 

 

 

 

 
 
 
 persecutore fit praedicator; oculis carnalibus excaecatur, ut mente 
 plus uideat, et qui uinctos Christi famulos ducebat ad concilium 
 Iudaeorum, ipse postea de Christi uinculis gloriatur.

Ego igitur, ut ante iam scripsi, Christi uestem in Romana 
 urbe suscipiens nunc barbaro Syriae limite teneor. et ne putes 
 alterius hanc de me fuisse sententiam, quid mererer, ipse constitui. 
 uerum, ut ait gentilis poeta: caelum, non animum 
 mutat, qui trans mare currit, ita me incessabilis inimicus 
 postergum secutus est, ut maiora in solitudine bella 
 nunc patiar.

hinc enim praesidiis fulta mundi Arriana rabies 
 fremit; hinc in tres partes scissa ecclesia ad se rapere festinat. 
 monachorum circa commanentium antiqua in me surgit 
 auctoritas. ego interim clamito: \'si quis cathedrae Petri iungitur, 
 meus est\'. Meletius, Yitalis atque Paulinus tibi haerere 
 se dicunt: possem credere, si hoc unus adsereret; nunc aut . 
 duo mentiuntur aut omnes.

idcirco obtestor beatitudinem tuam 
 per crucem domini, per necessarium fidei nostrae decus, passionem: 
 ita, qui apostolos honore sequeris, sequaris et merito, 
 ita in solio cum duodecim iudicaturis sedeas, ita te alius senem 
 cum Petro cingat, ita municipatum caeli cum Paulo consequaris, 
 ut mihi litteris tuis, apud quem in Syria debeam communicare, 
 significes. noli despicere animam, pro qua Christus est mortuus.

Decreueram quidem utendum mihi psalmistae uoce dicentis: 
 cum consisteret aduersum me peccator, obmutui 
 et humiliatus sum et silui a bonis et iterum: 
 ego uero tamquam surdus non audiebam et tamquam 
 mutus non aperiens os suum factus sum ut 
 homo non audiens, sed quoniam caritas omnia superat et 
 propositum uincit affectus, non tam iniuriam facientibus reddo 
 uicem, quam tibi respondeo postulanti. apud Christianos enim 
 non qui patitur, ut ait quidam, sed qui facit contumeliam, 
 miser est.

Et primo quidem, antequam de fide mea, quam optime 
 nosti, tecum loquar, aduersus barbariam istius loci uersu cogor 
 clamare uulgato:

 

 

 

 

 

 

 

 

 

 

 

 
 
 
 
 quod genus hoc hominum? quaeue hunc tam barbara morem 
 permittit patria? hospitio prohibemur arenae . 
 bella cient primaque netant consistere terra 
 
 et cetera. quae idcirco de gentili poeta sumpsimus, ut qui Christi 
 pacem non seruat, pacem saltim discat ab ethnico.

hereticus 
 uocor homousiam praedicans trinitatem; Sabellianae inpietatis 
 arguor tres subsistentes, ueras, integras perfectasque personas 
 indefessa uoce pronuntians. si ab Arrianis, merito; si ab orthodoxis , 
 qui huiusmodi arguunt fidem, esse orthodoxi desierunt 
 aut, si eis placet, hereticum me cum occidente, hereticum 
 cum Aegypto, hoc est cum Damaso Petroque, condemnent. 
 quid unum hominem exceptis sociis criminantur?

si riuus tenuiter 
 effluit, non est aluei culpa, sed fontis. pudet dicere: de 
 cauernis cellularum damnamus orbem, si in sacco et cinere 
 uolutati de episcopis sententiam ferimus. quid facit sub tunica 
 paenitentis regius animus? catena, sordes et comae non sunt 
 diadematis signa, sed fletus.

permittant mihi, quaeso, nihil 
 loqui. cur eum lacerant, qui non meretur inuidiam? hereticus

 

 
 
 
 sum: quid ad te? quiesce, iam dictum est. plane times, ne 
 eloquentissimus homo in Syro sermone uel Graeco ecclesias 
 circumeam, populos seducam, scisma conficiam. nihil alicui 
 praeripui, nihil otiosus accipio. manu cotidie et proprio sudore 
 quaerimus cibum scientes ab apostolo scriptum esse: qui autem 
 non operatur, nec manducet.

Haec, uenerabilis et sancte pater, cum quali gemitu, cum 
 quali dolore conscripserim, testis est Iesus. tacui, numquid 
 semper tacebo? dicit dominus. non mihi conceditur unus 
 angulus heremi. cotidie exposcor fidem, quasi sine fide renatus 
 sim. confiteor, ut uolunt: non placet. subscribo: non credunt.

unum tantum placet, ut hinc recedam. iam iam cedo. abruperunt 
 a me partem animae meae, carissimos fratres. ecce discedere 
 cupiunt, immo discedunt melius esse dicentes inter 
 feras habitare, quam cum talibus Christianis; et ego ipse, nisi 
 me et corporis inbecillitas et hiemis retineret asperitas, modo 
 fugerem. uerumtamen, dum uernum tempus adueniat, obsecro, 
 ut paucis mihi mensibus heremi concedatur hospitium; aut si 
 et hoc tardum uidetur, abscedo.

domini est terra et plenitudo 
 eius. ascendant soli caelum, propter illos tantum Christus 
 mortuus sit, habeant, possideant, glorientur; mihi autem 
 absit gloriari nisi in cruce domini nostri Iesu

 

 
 
 
 Christi, per quem mihi mundus crucifixus est et 
 ego mundo.

De fide autem quod dignatus es scribere, sancto Cyrillo 
 dedi conscriptam fidem. qui sic non credit, alienus a Christo est. 
 ceterum ego fidei meae testes habeo aures tuas et beati 
 fratris Zenobii, quem tecum omnes, qui hic sumus, plurimum 
 salutamus.

Et factum est in anno, quo mortuus us estrex Ozias: 
 uidi dominum sedentem super thronum excelsum 
 et eleuatum. antequam de uisione dicamus, pertractandum 
 uidetur, qui sit Ozias, quot annis regnauerit, qui ei in ceteris 
 gentibus sint coaeui.

et de persona quidem, sicut in Regnorum 
 et Praeteritorum libris legimus, fuit uir iustus et

 
 
 
 fecit rectum in conspectu domini aedificans templumaquaeductum 
 fabricans, offerens uasa et pro hoc merito aduersarios 
 superans, quodque maximum pietatis indicium est, habens multos 
 in suo imperio prophetas. hic, quamdiu uixit Zacharias sacerdos 
 cognomento Intellegens, placuit deo et cum omni ueneratione 
 delubrum eius ingressus est.

postquam uero Zacharias obiit, 
 uolens per se offerre donaria sacerdotalem ordinem non tam 
 pie quam audacter inuasit et reclamantibus leuitis et ceteris 
 sacerdotibus: (nonne tu es Ozias rex et non sacerdos?\' audire 
 noluit statimque lepra perfusus in fronte est secundum prophetae 
 uocem dicentis: inple, domine, facies eorum ignominia, 
 quam corporis partem sacerdos auri lammina protegebat, 
 quam in Ezechiel dominus iubet tau litterae inpressione signari, 
 de qua Dauid exultat dicens: signatum est super nos 
 lumen uultus tui, domine, in qua allophylus procax fundae 
 lapide ictus interiit.

regnauit autem Ozias annis quinquaginta 
 duobus, quo tempore apud Latinos Amulius, apud 
 Athenienses Agamestor undecimus imperabant. post cuius mortem 
 Esaias propheta hanc uisionem, quam explanare nunc 
 nitimur, uidit, id est eo anno, quo Romulus, Romani imperii 
 conditor, natus est, sicut manifestum esse poterit his, qui uoluerint 
 legere Temporum librum, quem nos in Latinam linguam 
 ex Graeco sermone transtulimus.

Et factum est in annoquo mortuus est rexOzias\': 
 uidi dominum sedentem super thronum excelsum 
 et eleuatum. praemissa historia spiritalis sequitur intellectus, 
 cuius causa historia ipsa replicata est. uiuente leproso rege 
 et, quantum in se est, sacerdotium dissipante Esaias uisionem 
 uidere non potuit.

quam diu ille regnum tenuit in ludaea, propheta 
 oculos non leuauit ad caelum, non ei sunt reserata caelestia, 
 non apparuit dominus sabaoth nec in mysterio fidei 
 ter sancti nomen auditum est. quando uero ille mortuus est, 
 uniuersa, quae subsequens sermo monstrabit, aperto sese 
 lumine prodiderunt. tale quiddam et in Exodo scriptum est: 
 dum Pharao uixit, populus Israhel ex luti et lateris palearumque 
 opere non suspirauit ad dominum; dum ille regnauit, 
 nemo quaesiuit deum patrum Abraham, Isaac et Iacob.

quando 
 uero ille mortuus est, suspirauerunt filii Israhel, ut scriptura 
 dicit: et ascendit clamor eorum ad dominum, cum 
 utique iuxta historiam tunc magis gaudere debuerint et ante 
 suspirare, dum uiueret. Ezechiel quoque prophetante Phaltias 
 filius Banaiae occubuit et post pessimi ducis interitum: cecidi, 
 inquit, super faciem meam et clamaui uoce magna et 
 dixi : heu mihi, heu mihi, adonai domine, in

 

 . 
 
 
 consummationem tu facis reliquias Israhel.

si ergo intellegas 
 in Ozia et Pharaone et Phaltia et ceteris istiusmodi contrarias 
 fortitudines, uidebis, quomodo illis uiuentibus nullus nostrum 
 uideat ac suspiret et in paenitentiam corruat. non regnet, 
 ait apostolus, peccatum in mortali uestro corpore. 
 regnante peccato Aegyptiis extruimus ciuitates, in cinere uersamur 
 et sordibus, pro frumento paleas, pro solida petra luti 
 opera sectamur.

Sequitur: uidi dominum sedentem super thronum 
 excelsum et eleuatum. uidit et Danihel sedentem 
 dominum, sed non super thronum excelsum et eleuatum. pollicetur 
 et alibi uox diuina dicens: ueniam et sedebo et 
 iudicabo populum in ualle Iosaphat, quod interpretatur 
 \'domini indicium\'.

qui peccator est et mei similis, uidet 
 dominum sedentem in ualle Iosaphat, non in colle, non in 
 monte, sed in ualle et in ualle iudicii; qui uero iustus et 
 Esaiae similis est, uidet illum sedentem super thronum excelsum 
 et eleuatum. ut autem et aliud inferam: quando eum 
 mente pertracto regnare thronis, dominationibus, angelis ceterisque 
 uirtutibus, uideo excelsum thronum eius; quando autem 
 considero, quo- modo genus dispenset humanum et pro nostra 
 salute saepe descendere dicatur ad terras, uideo humilem et 
 terrae proximum thronum eius.

Sequitur: uidi dominum sedentem super thronum

 

 
 
 
 excelsum et eleuatum, et plena domus a gloria 
 eius. et seraphim stabant in circuitu eius. quidam 
 ante me tam Graeci quam Latini hunc locum exponentes dominum 
 super thronum sedentem deum patrem et duo seraphim, 
 quae ex utraque parte stantia praedicantur, dominum nostrum 
 Iesum Christum et spiritum sanctum interpretati sunt.

quorum 
 ego auctoritati, quamuis sint eruditissimi, non adsentio, multo 
 si quidem melius est uera rustice quam diserte falsa proferre, 
 maxime cum Iohannes euangelista in hac eadem uisione non 
 deum patrem, sed Christum scribat esse conspectum. nam 
 cum de incredulitate diceret Iudaeorum, statim causas incredulitatis 
 exposuit: et ideo non poterant credere in eum, 
 quiadixitEsaias : aure audietis et nonintellegetis , 
 etcernentesaspicietisetnonuidebitis . haecautem 
 dixit, quando uidit gloriam unigeniti et testificatus 
 est de eo.

in praesenti uolumine Esaiae ab ea, qui sedet 
 in throno, iubetur, ut dicat: aure audietis et non intellegetis. 
 qui autem hoc iubet, ut euangelista intellegit, Christus 
 est; unde nunc colligitur non posse seraphim Christum 
 intellegi, cum Christus sit ipse, qui sedeat.

et licet in Actibus 
 apostolorum aduersus Iudaeos inter se dissidentes Paulus dicat: 
 bene spiritus sanctus locutus est per Esaiam prophetam 
 ad patres nostros dicens: uade ad populum istum

 

 
 
 
 F 
 et dic: aure audietis et non intellegetis, et uidentes 
 uidebitis et non perspicietis. incrassatum est 
 enim cor populi huius et auribus suis grauiter 
 audierunt et oculos suos clauserunt, ne quando 
 uideant oculis et auribus audiant et corde intellegant 
 et conuertant se et sanem illos, mihi tamen 
 personae diuersitas non facit quaestionem, cum sciam et Christum 
 et \'spiritum sanctum unius esse substantiae nec alia 
 spiritus uerba esse quam filii nec aliud filium iussisse quam 
 spiritum.

Sequitur: et plena domus a gloria eius. domus dei, 
 quae sursum est, gloria plena conspicitur; haec uero, quae 
 deorsum est, nescio an plena sit gloria, nisi forte secundum 
 psalmistae sensum dicentis: domini est terra et plenitudo 
 eius nos quoque dicamus eos esse in terra plenos 
 gloria, qui possint dicere: nos omnes ex plenitudine eius 
 accepimus.

istam domum sapientes mulieres aedificant et 
 insipiens dissipat manibus, de ista et Esaias loquitur: et 
 erit in nouissimis diebus manifestus mons domini 
 et domus dei in summis montibus et eleuabitur 
 super colles. haec est domus, de qua et alibi supra dictus 
 Paulus sacrata uoce testatur: et Moyses quidem fidelis

 

 
 
 
 in tota domo eius quasi famulus in testimonium 
 eorum, quae dicenda erant; Christus uero ut filius 
 super domum eius, cuius domus sumus nos, sitamen 
 principium substantiae eius usque ad finem firmum 
 teneamus. de hac et ad Timotheum loquitur: haec 
 autem scribo, ut scias, quemadmodum oporteat 
 te conuersari in domo dei, quae est ecclesia.

Sequitur: et seraphim stabant in circuitu eius: 
 sex alae uni et sex alae alteri. et duabus quidem 
 uelabant faciem et duabus uelabant pedes et duabus 
 uolabant. et clamabant alter ad alterum et dicebant: 
 sanctus sanctus sanctus dominus sabaoth , 
 plena est uniuersa terra gloria eius.

uolumus scire, 
 quae sint seraphim stantia in circuitu dei; quae sex alae unius 
 et simul iunctis duodecim; quomodo duabus uelent faciem et 
 duabus pedes et duabus uolent, cum superius in circuitu dei 
 stare dicantur, aut quomodo stent in circuitu, cum duo sint; 
 quid sit illud, quod alter ad alterum clamitent et ter sancti nomen 
 ingeminent; quomodo superius domus plena gloria et nunc 
 terra esse dicatur.

quae cum non minimum puluerem moueant 
 et prima statim fronte difficultatem interpretationis obiciant, 
 in commune dominum deprecemur, ut mihi quoque de altari

 

 
 
 
 carbo mittatur et omni peccatorum sorde detersa primum 
 possim dei sacramenta conspicere, dehinc enarrare, quae uidero.

seraphim, sicut in interpretatione nominum Hebraeorum inuenimus, 
 aut \'incendium\' aut \'principium oris eorum\' interpretantur. 
 quaerimus, quid sit hoc incendium. saluator ait: ignem 
 ueni mittere super terram et quam uolo, ut arde! 
 duo discipuli, quibus in itinere scripturas dominus aperuerat 
 a Moysi et omnibus prophetis incipiens, postquam reserati 
 sunt oculi eorum, cognoscentes eum dixerunt ad alterutrum: 
 nonne cor nostrum erat in nobis ardens, in 
 uia cum adaperiebat nobis scripturas?

et in Deuteronomio 
 deus ipse ignis scribitur esse consumens et in Ezechiele 
 quoque a renibus usque ad pedes uidetur igneus et eloquia 
 domini eloquia casta, argentum igne examinatum 
 terrae, purgatum septuplum et multa alia, quae 
 si de omnibus scripturis uoluero replicare, perlongum est. 
 ergo quaerimus, ubi sit hoc incendium salutare.

nulli dubium, 
 quin in sacris uoluminibus, ex quorum lectione uniuersa hominum 
 uitia purgantur. de eo uero, quod sequitur \'principium 
 oris eorum\', quomodo possit ad scripturas referri, uereor, ne,

 

 

 

 
 
 
 si dicere coeperimus, non tam interpretari, quam uim scripturis 
 adferre uideamur.

initium oris et communis eloquii et 
 hoc omne, quod loquimur, Hebraeam linguam, qua uetus testamentum 
 scriptum est, uniuersa antiquitas tradidit. postquam 
 uero in fabricatione turris per offensam dei linguarum diuersitas 
 adtributa est, tunc sermonis uarietas in omnes dispersa 
 est nationes. igitur et incendium et initium oris in duobus 
 animaduertitur testamentis, quae circa deum stare non mirum 
 est, cum per ea dominus ipse discatur.

\'Sex alae uni et sex alae alteri\' Victorinus noster 
 duodecim apostolos interpretatus est. nos possumus et duodecim 
 lapides altaris, quos ferrum non tetigit, et duodecim 
 gemmas, ex quibus sacerdotis insigne constructum est, 
 accipere, quas et Ezechiel memorat et Apocalypsis non tacet. 
 quorum quid uerum sit, deus uiderit; quid uerisimile, in 
 sequentibus exponemus.

Et duabus quidem uelabant faciem et duabus 
 uelabant pedes et duabus uolabant. uelabant 
 faciem non suam, sed dei. quis enim eius potest scire principium, 
 quid, antequam istum conderet mundum, in rerum

 

 
 
 
 I fuerit aeternitate, quando thronos, dominationes, potestates, 
 \' angelos totumque ministerium caeleste condiderit?

et duabus 
 uelabant pedes: non suos, sed dei. extrema quippe 
 eius scire quis potest? quid post consummationem saeculi 
 sit futurum, quid, postquam genus hominum fuerit 
 iudicatum, quae sequatur uita, an rursum alia futura sit 
 terra et post transitionem alia rursum elementa uel alius 
 mundus solque condendus sit. priora adnuntiate mihi 
 et, in nouissimo quae futura sunt, et dicam, quia 
 dii estis, ait Esaias significans neminem posse, quid ante 
 mundum fuerit et quid post mundum futurum sit, enarrare. 
 et duabus uolabant :

media tantum cognoscimus, quae 
 ex scripturarum nobis lectione panduntur: quando mundus 
 factus sit, quando plasmatus homo, quando diluuium, quando 
 lex data sit, ut ex uno homine uniuersa terrarum spatia 
 conpleta sint et in extremo tempore dei filius pro nostra salute 
 sumpserit carnem. cetera uero, quae diximus, ista duo seraphim 
 in facie pedibusque texerunt.

Et clamabant alter ad alterum: pulchre positum alter 
 ad alterum. quidquid enim in ueteri legimus testamento, hoc. 
 idem et in euangelio repperimus et, quod in euangelio fuerit 
 lectitatum, hoc ex ueteris testamenti auctoritate deducitur; nihil 
 dissonum, nihil diuersum est.

Et dicebant: sanctus sanctus sanctus dominus 
 sabaoth. in ambobus testamentis atrinitas praedicatur. quod 
 autem sabaoth et saluator noster dicatur, accipe exemplum 
 in uicesimo tertio psalmo: uirtutes, quae domino ministrabant, 
 ad caelestes alias fortitudines proclamabant, ut pandant ianuam 
 domino reuertenti: tollite portas, principes, uestras — 
 sine, ut Aquila interpretatur, adtollite, portae, capita 
 uestra — et introibit rex gloriae.

rursum illae, quia 
 indutum carne conspiciunt, nouo mysterio stupefactae interrogant: 
 quis est iste rex gloriae? accipiuntque responsum: 
 dominus uirtutum ipse est rex gloriae, quod 
 in Hebraeo scribitur: \'dominus sabaoth\'. sciendumque, quia, 
 ubicumque septuaginta interpretes \'dominum uirtutum\' et 
 \'dominum omnipotentem\' expresserint, in Hebraeo sit positum 
 \'dominus sabaoth\', quod interpretatur Aquila \'dominus militiarum \'. 
 dominus quoque ipse hic quattuor litterarum est, quod 
 proprie in deo ponitur: iod he iod he, id est duobus IA, 
 quae duplicata ineffabile illud et gloriosum dei nomen efficiunt.

Plena est uniuersa terra gloria eius. hoc adhuc 
 a seraphim dicitur de aduentu domini saluatoris, quomodo

 

 
 
 
 in omnem terram praedicatio illius porrigatur et apostolorum 
 sonus mundi limites penetret.

Sequitur: et eleuatum est superliminare a uoce, 
 qua clamabant. legimus in ueteri testamento, quod semper 
 dominus Moysi et Aaron ad ostium tabernaculi sit locutus, quasi 
 ante euangelium necdum eos in sancta sanctorum induxerit, 
 sicuti ecclesia postea introducta est dicens: introduxit me 
 rex in cubiculum suum.

quando ergo dominus noster 
 descendit ad terras, superliminare illud, id est quasi quoddam 
 obstaculum , intrare cupientibus sublatum est et uniuersus hic 
 mundus inpletus fumo, id est gloria dei. ubi autem in Latino \'eleuatum\' 
 legimus, in Graeco \'sublatum\' ponitur. sed quia uerbi 
 ambiguitas utroque modo interpretari potest, nostri \'eleuatum\' 
 interpretati sunt pro \'ablato.\' 
 Et domus inpleta est fumo.

deus, ut supra diximus, 
 ignis est; hic cum in Sina monte descendisset ad Moysen, 
 ad aduentum eius uidebantur lampades discurrentes et plenus 
 omnis mons fumo. unde in psalmis dicitur: qui tangis montes, 
 et fumigabunt. ex igne ergo, quoniam totam substantiam 
 capere non possumus, leuior quaedam in uniuersum mundum 
 et, ut ita dicam, rarior fumi natura dispergitur, quam nos capientes 
 dicamus:ex parte cognoscimus etexparteprophetamus 
 et: nuncuide mus perspeculumin aenigmate.

Et seraphim stabant in circuitu eius: sex alae 
 uni et sex alae alteri. quidam Graecorum, uir in scripturis 
 adprime eruditus, seraphim uirtutes quasdam in caelis esse 
 exposuit, quae ante tribunal dei adsistentes laudent eum et 
 in diuersa ministeria mittantur maximeque ad eos, qui purgatione 
 indigent et ob pristina peccata aliqua ex parte suppliciis. 
 \'quod autem sublatum est\', inquit, \'superliminare et domus inpleta 
 est fumo, signum est templi Iudaici destruendi et incendii 
 uniuersae Hierusalem\'.

nonnulli uero in superioribus consentientes 
 in extrema parte dissentiunt. nam superliminare 
 sublatum illo tempore praedicant, quando uelum templi scissum 
 est et uniuersa domus Israhel erroris nube confusa, 
 quando Iosephus refert sacerdotes ex adytis templi uirtutum 
 caelestium audisse uocem: \'transeamus ex his sedibus\'.

Est uero quidam, a quo ego perplurima didicisse me 
 gaudeo et qui Hebraeum sermonem ita elimarit, ut inter scribas 
 eorum Chaldaeus aestimetur. is longe alia uia ingressus 
 est. ait enim nullum prophetarum extra Esaiam uidisse seraphim 
 circa deum stantia et ne ipsa quidem seraphim alibi lectitari, 
 dein consummationis et captiuitatis Hierusalem, quae sub

 

 
 
 
 Nabuchodonosor facta est, signum esse praemissum.

ab Ozia 
 quippe, sub quo prophetare orsus est, usque ad Sedechiam, 
 qui extremus regnauit et qui caecus in Babylonem ductus est. 
 fuisse reges undecim et duodecimum Godoliam, quem constituerat 
 rex Babyloniae super terram. quem interfecit Ismahel 
 filius Nathaniae inter medias epulas, reliquiarum patriae parricida, 
 et has esse duodecim alas, e quibus quattuor faciem 
 suam uelent, sicut in nonnullis exemplariis inuenitur, quattuor 
 uolent, quattuor pedes suos contegant.

ex his quippe duodecim 
 regibus quattuor tantum iustos fuisse reges: Oziam, Ioatham, 
 Ezechiam et Iosiam, qui sublimes per singulas captiuitates 
 glorificare audeantdeum : sanctus sanctus sanctus dominus 
 sabaoth. reliquos uero propter peccata uelare faciem et alios, 
 quia in captiuitatem ducti sunt, pedum celare uestigia. superliminare 
 nero sublatum et domum inpletam fumo, sicut supra 
 diximus, euersionem Hierusalem et incendium templi exposuit.

Et ut, quia semel eius coepi referre sententiam, etiam 
 ea, quae necdum a me sunt tacta, contingam, forcipem, de 
 qua altaris carbo conprehensus est, et labia purgata propriam 
 Esaiae adseruit passionem, qua sub Manasse interfectus est

 

 
 
 
 rege. et tunc uere purgatis labiis dixit ad dominum: ecce 
 ego, mitte me, et dixit: o miser ego, quoniam conpunctus 
 sum!

donec Ozias uiuit, non intellegis, Esaia, esse 
 te miserum, non conpungeris, non moueris; sed quando ille 
 mortuus est, tunc animaduertfs inmunda habere te labia, tunc 
 indignum te esse cognoscis uisione dei. utinam autem et ego 
 conpungar et post conpunctionem praedicatione dei dignus efficiar, 
 quia, cum sim homo et inmunda labia habeam, in medio quoque 
 populi inmunda labia habentis habitem!

Esaias, ut iustus, tantum 
 in sermone peccauerat; ideo sola labia habebat inmunda; 
 ego uero, qui et oculis uideo ad concupiscendum et manu 
 scandalizor et pede et omni membrorum parte delinquo, inmunda 
 habeo omnia et, quia semel spiritu baptizatus tunicam 
 pollui, secundi baptismatis purgatione, id est ignis, indigeo.

Non sunt, ut quidam putant, in scripturis uerba simplicia; 
 plurimum in his absconditum est. aliud littera, aliud 
 mysticus sermo significat. ecce dominus in euangelio cingitur 
 linteo, peluem ad lauandos pedes discipulorum praeparat, serui 
 fungitur ministerio; esto, doceat humilitatem, ut nobis

 

 
 
 
 inuicem ministremus : non abnuo, non recuso. quid est, quod 
 Petro recusanti dicit: nisi lauero pedes tuos, non habebis 
 partem mecum et ille respondit: non solum, domine, 
 pedes, sed et manus et caput?

ascensurus dominus ad 
 caelum, quia apostoli, ut homines terrae insistentes, adhuc habebant 
 peccatorum sordibus pollutos pedes, uult eos a delictis 
 penitus liberare, ut eis possit prophetalis sermo congruere: 
 quam speciosi pedes euangelizantium pacem! et 
 imitari ualeant ecclesiae uerba dicentis: laui pedes meos, 
 quomodo inquinabo illos?, ut, etiam si quis post resurrectionem 
 postea his adhaeserit puluis, in inpiam eum excutiant 
 ciuitatem in testimonium laboris, quod eo usque pro 
 omnium salute contenderint facti Iudaeis ut Iudaei, gentibus 
 ut gentiles, ut etiam propria uestigia aliqua ex parte polluerint.

igitur, ut ad propositum reuertamur, sicuti apostoli purgatione 
 indigebant pedum, sic, quia Esaias tantum in sermone 
 peccauerat, labia habebat inmunda et, quantum ego arbitror, 
 quia Oziam in templum inruentem non corripuerat nec iuxta 
 Heliae exemplum libera uoce inpium designarat, labia habebat 
 inmunda.

In medio quoque populi inmunda labia habentis 
 habitem. Esaias, quia conpunctus est et se miserum

 

 
 
 
 contestatur, purgatione dignus efficitur; populus uero non solum 
 non agens paenitentiam, sed ne sciens quidem, quia labia 
 habeat inmunda, purgationis remedium non meretur. prouidendum 
 igitur sub hoc exemplo non solum, ut ipsi simus 
 iusti, sed, ne cum peccatoribus moremur, quia et hoc in peccati 
 ac miseriae parte ducit propheta.

Sequitur: et regem dominum sabaoth ego uidi 
 oculis meis . aiunt Iudaei Esaiam a maioribus suis idcirco 
 interemptum, quia, cum Moyses posteriora dei uiderit, hic 
 dominum sabaoth oculis carnalibus uidisse se scribat, super 
 hoc deo dicente: nemo faciem meam uidebit et uiuet.

quos interrogabimus, quomodo se deus in lege aliis prophetis 
 in uisione et somnio dicat ostendi, Moysi uero facie ad faciem 
 conloqui, et quomodo stet illa sententia: nemo faciem meam 
 uidebit et u i uet , cum facie ad faciem se ad Moysen locutum 
 esse fateatur. respondebunt utique secundum possibilitatem 
 humanam deum uisum, non ut est, sed ut uoluit se uideri. 
 quibus et nos dicemus eodem modo et ab Esaia esse uisum 
 restante summa, ut Moyses deum aut uiderit aut non uiderit.

uidit: ergo et Esaias uidisse se dicens inpie est interfectus a

 

 
 
 
 uobis, quia deus uideri potest. non uidit: interficite et Moysen 
 cum Esaia, quia eiusdem mendacii reus est dicens se uidisse 
 eum, qui uideri non potest. quemcumque in expositione eius 
 loci super Moysi habuerint intellectum, etiam nos ad Esaiae 
 temperabimus uisionem.

Sequitur: et missum est ad me unum de seraphim 
 et in manu sua habebat carbonem, quem forcipeacceperatdealtari . 
 ettetigitos meum et dixit: 
 ecce tetigit hoc labia tua et auferet iniquitates 
 tuas et peccata tua circumpurgabit. secundum omnes 
 editiones, quas supra exposuimus, siue duo testamenta intellegere 
 uolueris siue aliquas apparitrices in caelestibus uirtutes 
 siue in signum captiuitatis umbram quandam futurae ueritatis 
 praefiguratam, nunc accipe seraphim.

nos, quia primam sententiam 
 sequimur, euangelicum testamentum missum adserimus 
 ad prophetam, quod habens in se utraque mandata, id est et 
 sua et ueteris testamenti, ignitum sermonem dei duplici praeceptorum 
 acie conprehendit et tactis labiis, quidquid fuerat 
 ignorantiae, hoc, siquidem nos labia interpretamur inmunda, 
 purgationis suae pepulit ueritate.

hanc forcipem Iacob in scala 



 

 
 
 
 conspicit; hic est gladius bis acutus; haec duo minuta, quae 
 mulier uidua mittit in dona dei; hic stater duos denarios 
 habens, qui in ore piscis repertus pro domino et Petro redditur; 
 hac duplici, quae unione retinetur, uirtute carbo conprehensus 
 mittitur ad prophetam, quem et in centesimo nono decimo 
 psalmo, cum propheta deum rogaret dicens: domine, libera 
 animam meam a labiis iniquis et alingua dolosa, et 
 post interrogationem spiritus sancti: quid detur tibi aut 
 quid adponatur tibi ad linguam dl0sam?dictumesset: 
 sagittae potentis acutae cum carbonibus desolatoriis, 
 scimus prophetae esse concessum.

uere quippe desolator 
 carbo, qui linguam puram faciat a peccato, sermo diuinus 
 est, de quo et in Esaia dicitur: habes carbones ignis, 
 sedebis super eos, hi erunt tibi in adiutorium.

Et audiui uocem domini dicentis: quem 
 mittam et quis ibit ad populum istum? et dixi: 
 ecce ego, mitte me. et ait: uade et dic populo 
 huic: aure audietis et non intellegetis. interrogantis 
 sunt uerba domini, non iubentis, quem debeat mittere et quis

 

 
 
 
 sit iturus ad populum, cui facilis propheta respondit: ecce 
 ego, mitte me et post pollicitationem iubetur, ut dicat: uade 
 et dic populo huic: aure audietis et non intellegetis, 
 et cernentes aspicietis et non uidebitis et 
 cetera, quae ipsius prophetiae sermo contexit.

audiui ego hoc 
 in loco non paruam Hebraei mei disputationem, cuius pauca 
 ponam, ut sensum hominis aduertas. aiebat: (de Moysi etEsaia , 
 quis melius fecerit, requiramus: utrumne Moyses, qui, cum a 
 deo mitteretur ad populum, ait: precor, domine, non sum 
 dignus et rursum: prouide alium, quem mittas, an 
 Esaias, qui, cum non fuisset electus, ultro se obtulit dicens: 
 ecce ego, mitte me.

nec ignoro\', dicebat, \'periculosum esse 
 de sanctorum meritis disputare et aliquid uel minus uel plus 
 adserere uelle de eo, quem dominus coronauit; sed quia ipse 
 dixit: quaerite et inuenietis. pulsate et aperietur 
 uobis, etiam nos, non ut de aliquo detrahamus, sed ut scripturae 
 sensum scientes ad eius nos dirigamus exempla, debemus 
 inquirere, quod potest facere quaestionem.

qui Moysi\', 
 inquit, \'adsertor est, humilitatem eius praedicat et mansuetudinem, 
 quod se indignum iudicans ministerio dei maior effectus 
 sit; Esaias uero, quia ultro se obtulit, incipiens prophetare a 
 maledictis coepit: aure audietis et non intellegetis, et 
 cernentes aspicietis et non uidebitis.

ob quod multa 

 

 
 
 
 perpessus et ab omni populo pro insano habitus, cum iterum 
 ei uox diuina dixisset: clama, sciens, quid superiori facilitate 
 se ipsum offerens pertulisset, non ait: ecce ego, mitte m e, 
 sed interrogauit, quid illud esset, quod clamare deberet: et 
 dixi, ait: quid clamabo?

cui simile est illud Hieremiae: 
 accipe calicem uini meri huius de manu mea et 
 potionabis omnes gentes, ad quas ego te mittam, 
 et bibent et uoment et insanient et cadent a facie 
 gladii, quem mittam in medio eorum. quod cum audisset 
 propheta, non rennuit, non secundum exemplum Moysi 
 dixit: precor, domine, non sum dignus et: prouide 
 alium, quemmittas , sed amator populi sui et putans, quia 
 ex potu calicis inimicae gentes interficerentur et ruerent, calicem 
 meri libenter accepit non intellegens in omnibus gentibus 
 etiam Hierusalem conprehendi.

denique inter ceteras nationes: 
 et accepi, ait, calicem de manu domini et potionaui 
 omnes gentes, ad quas misit me dominus, et Hierusalem 
 et ciuitates Iuda et reges eius etprincipes 
 eius ad ponendas ea in desolationem et ininuium et 
 in sibilationem. pro qua prophetia, licet in plerisque codicibus 
 ordo peruersus sit, quid etiam in alio loco dicat, ausculta: 
 seduxisti me, domine, et seductus sum;

 

 
 
 
 Epistula me et potuisti; factus sum in derisum, tota 
 die egi in subsannatione.

e contrario, qui adsertor est\', 
 dicebat, \'Esaiae, illa proferat: prophetam non tam suo merito 
 quam misericordia dei confisum, postquam seraphim audierit: 
 ecce tetigit hoc labia tua et auferet iniquitates 
 tuas et peccata tua circumpurgabit, otio noluisse torpere 
 et ultro in ministerium dei, quasi a peccatis liberum, 
 zelo obtulisse se fidei.

Moysen uero, quia saecularibus eruditus 
 fuerit disciplinis et interfecto Aegyptio conscientia eius aliqua 
 ex parte sorduerit, unde et uox ad eum de rubo facta sit dicens: 
 ne accesseris huc. solue calciamentum depedibus 
 tuis; locus enim, in quo tu stas, terra sancta 
 est, et scierit sibi aduersus magos, aduersum Pharao, pessimum 
 regem, futurum esse certamen, se excusasse dicentem: precor, 
 domine, non sum dignus, pro quo in Hebraeo legitur: 
 non habeo labia circumcisa septuaginta interpretibus 
 sensum potius quam uerbum de uerbo exprimentibus.

ex quo 

 

 
 
 
 manifeste posse intellegi et Esaiam recte post circumcisa labia 
 in dei se obtulisse ministerium et aloysen adhuc incircumcisis 
 labiis tam grande ministerium recusasse\'.

Aure audietis et non intellegetis, et cernentes 
 aspicietis et non uidebitis. totus hic locus, sicut 
 in euangelio saluator dicit, ad id pertinet tempus, quo ipse 
 descendere dignatus ad terras signa Iudaeis non intellegentibus 
 perpetrauit.

Et quoniam usque ad finem capituli explanatio multiplex 
 sequitur et excipientes iam inpleuimus ceras, hucusque dictasse 
 sufficiat, quia et oratio, quae non propriae manus stilo expolitur, 
 cum per se inculta est, tum multo molestior fit, si 
 taedium sui prolixitate congeminet, et oculorum dolore cruciati 
 auribus tantum studemus et lingua.

(17.) Septuaginta: et missum est ad me unum de 
 seraphim; Aquila et Theodotion: et uolauit ad me unum 
 de seraphim; Symmachus: et uolauit ad me unus de 
 seraphim. cotidie ad nos mittitur seraphim, cotidie ingemescentium 
 atque dicentium: o miser ego, quoniam conpunctus 
 sum, ora purgantur et, cum a peccatis fuerint liberati, 
 praeparant se ministerio dei.

quod autem ceteri interpretes 
 pro \'missum esse\' \'uolasse\' dixerunt, intellege uelocem diuini 
 sermonis aduentum super eos, qui digni societate illius iudicantur. 
 in genere quoque diuersitas est. Septuaginta, Aquila 
 et Theodotion seraphim neutro genere transtulerunt, Symmachus 
 masculino. nec putandum sexum esse in uirtutibus dei, 
 cum etiam ipse spiritus sanctus secundum proprietates linguae

 

 

 

 

 

 

 

 

 

 
 
 
 Hebraeae feminino genere proferatur \'ruach\', Graece neutro 
 xo πνεύμα , Latine masculino \'spiritus\'.

ex quo intellegendum 
 est, quando de superioribus disputatur et masculinum aliquid\' 
 seu femininum ponitur, non tam sexum significari, quam idioma 
 sonare linguae; siquidem ipse deus inuisibilis et incorruptibilis 
 omnibus paene linguis profertur genere masculino, et cum in 
 eum non cadat sexus.

illorum quoque, pius licet, attamen 
 coarguendus error, qui in orationibus et oblationibus suis audent 
 dicere: \'qui sedes super cherubim et seraphim\'. nam et 
 super cherubim scriptum est sedere deum. ut ibi: qui sedes 
 super cherubim, ostendere, super seraphim uero sedere 
 deum nulla scriptura commemorat, et ne ipsa quidem seraphim 
 circa deum stantia excepto praesenti loco in scripturis omnibus 
 inuenimus.

(18.) Septuaginta: et in manu habebat carbonem, 
 quem forcipe acceperat de altari, et tetigit os 
 meum; Aquila: et in manu eius calculus in forcipe, 
 quem acceperat de altari, et tetigit os meum; Theodotion: 
 et in manu eius calculus in forcipe, quem 
 acceperat de altari, et tetigit os meum; Symmachus: 
 et in manu eius calculus in forcipibus, quem sumpserat 
 de altari, et detulit ad os meum.

quantum ad

 

 
 
 
 historiam pertinet, uidetur deus sedere in templo Hierusalem et 
 ante eum de altari secundum Septuaginta ad Esaiam carbo deferri, 
 de altari uero incensi siue holocaustorum. quantum autem 
 ad mysticos intellectus, ille eis ignis mittitur, quem Hieremias 
 ferre non poterat, qui, cum animae nostrae arcana penetrarit, 
 ita nos dissoluit, ita a ueteri homine in nouum excoquit, ut 
 in illam uocem possimus erumpere: uiuo autem iam non 
 ego, sed gratia dei, quae in me est.

forcipes quoque 
 secundum interpretes ceteros, licet in sacerdotali semper suppellectile 
 fuerint, diuersas gratias debemus accipere, quibus 
 niultifarie et multis modis olim deus patribus nostris locutus 
 est in prophetis. quia in Hebraeo pro \'carbone\' \'calculus\' legitur 
 ceteris quoque super hoc consonantibus, uidetur mihi sermo 
 diuinus calculi appellatione signari. sicut enim calculus genus 
 est lapidis durissimi et rotundi et omni puritate leuissimi, ita 
 sermo dei, qui neque hereticorum neque omnium aduersariorum 
 potest contradictionibus cedere, calculus dicitur.

de hoc calcnlo 
 Sephora filium circumcidit et Iesus populum purgat 
 a uitiis; et in Apocalypsi dominus pollicetur uincentibus, ut 
 accipiant calculum et scribatur super eum nomen nouum. uidetur 
 autem mihi et Septuaginta in eo, quod SvOpaxa transtulerunt, 
 idem sensisse, quod ceteri; ἂνϑραξ quippe, quem nos 
 carbunculum interpretamur, genus lapidis fulgidi atque lucentis,

 

 

 
 
 
 quem etiam in duodecim lapidibus inuenimus.

siue igitur calculum 
 siue carbunculum lapidem accipimus, in calculo diuini 
 sermonis ueritas et rigor, in carbunculo lucens doctrina et 
 manifestamonstratur ; eloquia enim domini eloquia casta, 
 argentum igne probatum terrae, purgatum septuplum 
 et alibi: mandatum domini lucidum, inluminans 
 oculos.

quod autem ait: in manu habebat carbonem, 
 manum intellegamus operationem, ut ibi: in manu 
 linguae mors et uita et in psalmo: cadent in manu 
 gladii. aut certe uere manus apparuit, ut per similitudinem 
 humanae formae, dum manus cernitur porrigentis, propheta 
 non timeat; iuxta quod et ipsum deum et angelos in humanas 
 uidimus mutasse formas, ut metus uidentibus demeretur.

(19.) Septuaginta: et dixit: ecce tetigit hoc labia 
 tua et auferet iniquitates tuas et peccata tua circumpurgabit; 
 Aquila: ecce tetigit hoc labia tua et 
 recedet iniquitas tua et peccatum tuum propitiabitur; 
 ceteri interpretes in Aquilae uerba consentiunt.

primum 
 necesse est, ut labia nostra tangantur; deinde, cum tacta fuerint, 
 fugetur iniquitas et, cum iniquitas fuerit effugata, propitietur 
 dominus, quia apud ipsum est propitiatio et secundum apostolum 
 ipse est propitiatio pro peccatis nostris. 
 purgatis autem peccatis nostris audibimus uocem domini

 

 
 
 
 dicentis: quem mittam? et respondebimus: ecce ego, mitte 
 me.

(20.) Septuaginta: et audiui uocem domini dicentis: 
 quem mittam et quis ibit ad populum istum? 
 Aquila, Theodotion et Symmachus: et audiui uocem domini 
 dicentis: quem mittam et quis ibit nobis? 
 de conparatione Esaiae et Moysi, quomodo alius ministerium 
 recusarit, alius ultro se offerens dura perpessus sit, in alio 
 loco disputauimus.

sed ne uideremur aliquid praeterisse eorum, 
 quas Iudaei uocant δευτερώσεις et in quibus uniuersam scientiam 
 ponunt, nunc breuiter illud adtingimus, quare in Hebraeo 
 sit positum: et quis ibit nobis? sicut enim in Genesi dicitur: 
 faciamus hominem ad imaginem et similitudinem 
 nostram, ita et hic puto dictum: quis ibit nobis? 
 «nobis\' autem quibus aliis aestimandum est, nisi patri et filio 
 et spiritui sancto, quibus uadit, quicumque eorum obsequitur 
 uoluntati?

et in eo quidem, quod unius loquentis persona proponitur, 
 diuinitatis est unitas; in eo uero, quod dicitur \'nobis\', 
 personarum diuersitas indicatur. legimus in Canticis Canticorum 
 uocem sponsi dicentis ad sponsam: surge, ueni, proxima 
 mea, sponsa mea, columba mea, quia ecce hiems 
 transiit, pluuia abiit sibi. quando enim anima in cogitationum 
 tranquillitate consedit, quando supra petram fundata

 

 
 
 
 est et fides eius alta radice fixa est, uniuersi temptationum 
 fluctus sibi pertranseunt et ei non peatranseunt , qui temptatur.

notandum autem, quomodo ad ld , quod dominus dixerat: quem 
 mittam et quis ibit nobis? propheta ex parte responderit: 
 ecce ego, mitte me et sequenti tacuerit intellegens nullum 
 hominum dignum esse, qui deo pergeret et omne iter 
 suum eius faceret esse, qui mitteret. quam humilitatem dominus 
 aduertens, quod se secundis putaret indignum, imperauit sequentia 
 dicens: uade.

(21.) Septuaginta: et dixi: ecce ego sum, mitte me; 
 Aquila et Theodotion: ecce adsum, mitte me; Symmachus: 
 ecce, mitte me. deus, qui uocauit ea, quae non sunt, quasi 
 sint, et qui dixit: ego sum, qui sum, et alibi: qui est, 
 misit me, quoscumque uocauerit, statim facit subsistere, 
 quoniam omnia, quae absque eo sunt, non sunt.

unde propheta 
 purgatus a uitiis ausus est dicere: ecce ego sum, licet in 
 Latinis codicibus propter interpretum uarietatem \'sum\' non 
 sit adpositum. quidam obseruandum putant, ad quos prophetas 
 \'mittentis\' aut \'missi\' sermo dicatur, quod est Graece \'apostolus\', 
 et hanc esse differentiam nolunt, ut, quicnmque mittantur, 
 et prophetae sint pariter et apostoli, ad quos uero 
 mittentis sermo non ponitur, tantum prophetae sint; quod ego

 

 
 
 
 superfluum puto.

et quia semel ad tractatum istius uocabuli 
 uenimus, sciendum \'Silam\', collegam Pauli, lingua Hebraea \'apostolum\' 
 dici, qui cum eo nonnullas epistulas scribit; et uitiose 
 \'Siluanus\' legitur pro \'Sila\', cum Siluanum in apostolorum Actis 
 nOlI legimus.

Commentaria cum legerem Graeco Latinoque sermone in 
 euangeliorum interpretatione a nostris, id est orthodoxis, uiris 
 olim ac nuper scripta de eo, quod legitur: osanna filio 
 Dauid, non solum diuersa, sed etiam contraria sibimet proferunt. 
 dilectionis tuae ardenti illo strenuitatis ingenio abscisis

 

 

 

 

 

 

 

 

 
 
 
 opinionibus ambiguitatibusque subplosis, quid se habeat apud 
 Hebraeos, uiuo sensu scribas, ut hoc, sicut et de multis, 
 tibi curae nostrae in Christo Iesu gratias referant.

Multi super hoc sermone diuersa finxerunt, e quibus noster 
 Hilarius in commentariis Mathei ita posuit: \'osanna\' Hebraico 
 sermone significatur\'redemptiodomusDauid\'. 
 primum \'redemptio\' lingua Hebraea \'pheduth> interpretatur, 
 deinde \'domus\' \'beth\', \'dauid\' uero in hoc loco non esse nomen 
 insertum omnibus patet. alii opinati sunt \'osanna\' \'gloriam\' dici 
 — porro \' gloria5 \'chabod\' appellatur —, nonnulli \' gratiam3 , cum 
 \'gratia\' \' thoda1 siue \'anna\' nuncupetur.

Restat ergo, ut omissis opinionum riuulis ad ipsum

 

 

 

 

 

 

 

 

 
 
 
 fontem/unde ab euangelistis sumptum est, recurramus. nam quomodo 
 illud neque in Graecis neque in Latinis codicibus possumus 
 inuenire: ut conpleretur id, quod dictum est 
 per prophetas: quoniam Nazaraeus uocabitur, et 
 illud: ex Aegypto uocaui filium meum, ita et nunc ex 
 Hebraeis codicibus ueritas exprimenda est, unde in hanc uocem 
 uulgus et maxime consona inter se paruulorum turba proruperit 
 dicente Matheo: turbae autem, quae praecedebant 
 et quae sequebantur, clamabant dicentes: osanna 
 filio Dauid ; benedictus, qui uenit in nomine domini, 
 osanna in excelsis.

Marcus uero ita posuit: clamabant 
 dicentes: osanna, benedictus, qui uenit in nomine 
 domini; benedictum, quod uenit in nomine domini, 
 regnum patris nostri Dauid, osanna in excelsis. 
 Iohannes quoque pari uoce consentit: et clamabant: osanna, 
 benedictus, qui uenit in nomine domini, rex 
 Israhel.

solus Lucas uerbum \'osanna non posuit in reliqua 
 interpretationis parte consentiens: benedictus, qui uenit 
 rex in nomine domini, pax in caelo et gloria in excelsis. 
 igitur, ut diximus, ipsa Hebraea uerba ponenda sunt 
 et omnium interpretum opinio digerenda, quo facilius, quid 
 super hoc sentiendum sit, ex retractatione cunctorum ipse sibi 
 lector inueniat.

In centesimo septimo decimo psalmo, ubi nos legimus: 
 o domine, saluum [me fac, o dttmine , beneprospera ; 
 benedictus, qui uenit in nomine domini, in Hebraeo 
 legitur: anna adonai, osianna, anna adonai, aslianna; 
 baruch abba basem adonai. quod Aquila, Symmachus, 
 Theodotion et quinta editio, ne quid.in Latino mutare 
 uideamur, ita exprimunt: w δή y.6pts, owaov δή , w svj ϰ ó ριε , 
 εύόδωσον δή εύλογητὸς o ἐρχόμενς ev όνόμαπ ϰυριου .

sola sexta 
 editio cum interpretibus septuaginta ita congruit, ut, ubi ceteri 
 posuerant w δή , illa scripserit w. et quia \'osianna\', quod nos 
 corrupte\'propter ignorantiam dicimus \'osanna\', \'saluifica\' siue 
 \'saluum fac\' exprimatur, omnium interpretatione signatum est; 
 nunc illud in cura est, quid sine adiectione saluandi solus 
 \'anna sermo significet.

sciendumque. quia in hoc loco ter 
 dicatur \'anna\'; et primum quidem ac secundum eisdem litteris 
 scribitur, aleph, nun, he, tertium uero heth, nun, he. 
 Symmachus igitur, qui in centesimo septimo decimo psalmo 
 cum omnium interpretatione consenserat, ut nobis manifestiorem 
 tribueret intellectum, in centesimo quinto decimo psalmo;

 

 
 
 
 ubi dicitur: o domine, libera animam meam, ita interpretatus 
 est: obsecro, domine, libera animam meam.

ubi autem Septuaginta w et ille \'obsecro* transtulerunt, Aquila 
 et ceteris editionibus w δή interpretantibus, in Hebraeo scribis 
 \'anna\', uerum ita, ut in principio aleph habeat, non 
 heth. ex quo animaduertimus, si ex aleph scribatur anna, 
 significari \'obsecro\', si autem ex heth, esse coniunctionem 
 siue interiectionem, quae apud Graecos ponitur δή et est in 
 aomv δή , cuius interpretationem Latinus sermo non exprimit.

Sed quoniam hae minutiae et istiusmodi disputationis 
 arcanum propter barbariam linguae pariter ac litterarum legenti 
 molestiam tribuunt, ad explanandi conpendium uenio, ut dicam 
 de centesimo septimo decimo psalmo, qui manifeste de Christo 
 prophetat et in synagogis Iudaeorum celeberrime legebatur, 
 unde et populis notior erat, hos uersus esse adsumptos, quod 
 ille, qui repromittebatur de genere Dauid, uenerit saluaturus 
 Israhel dicente Dauid: lapidem, quem reprobauerunt 
 aedificantes, hic factus est in caput anguli. a domino 
 factus est hoc et est mirabilis in oculis nostris. 
 haec est dies, quam fecit dominus: exultemus 
 I et laetemur in ea. o domine, saluum fac, o domine,

 

 
 
 
 bene prospera; benedictus, qui uenit n nomine 
 domini. benediximus uos de, domo domini; deus 
 dominus et inluxit nobis.

unde et euangelistarum scriptura 
 commemorat pharisaeos et scribas haec indignatos, quod 
 uiderunt populum psalmi prophetiam super Christo intellegere 
 conpletam et clamantes paruulos: osianna filio Dauid, di- I 
 xisse ei: audis, quid isti loquuntur? et Iesum respondisse: ) 
 numquam legistis, quia ex ore infantium et lactantium 
 perfecisti laudem? centesimum septimum decimum 
 psalmum octaui psalmi adsertione firmantem.

et de eo quidem, 
 quod facile exprimi poterat: benedictus, qui uenit in 
 nomine domini, omnium euangelistarum scriptura consentit; 
 de uerbo uero \' osianna3 , quia in Graecum non poterant transferre 
 sermonem, sicuti et in \'alleluia\' et in \'amen\' et in plerisque 
 factum uidemus, ipsum Hebraeum posuerunt dicentes 
 \'osianna\'.

Lucas igitur, qui inter omnes euangelistas Graeci 
 sermonis eruditissimus fuit, quippe ut medicus et qui in 
 Graecis euangelium scripserit, quia se uidit proprietatem sermonis 
 transferre non posse, melius arbitratus est tacere, quam 
 id ponere, quod legenti faceret quaestionem.

Ad summam, sicuti nos in lingua Latina habemus et. 
 interiectiones quasdam, ut in exultando dicamus ua\' et in

 

 
 
 
 admirando \'papae\' et in dolendo \'heu\' et, quando silentium 
 nolumus imperare, strictis dentibus spiritum coartamus et 
 cogimus in sonandum \'st\', ita et Hebraei inter reliquas proprietates 
 linguae suae habent interiectionem, ut, quando uolunt 
 dominum deprecari ponant uerbum petentis affectu et dicant 
 \'anna domine,\' quod Septuaginta dixerunt \'o domine!

\'osi\' 
 ergo \'saluifica\' interpretatur, anna interiectio deprecantis est. 
 si ex his duobus uelis conpositum uerbum facere, dices \'osianna\' 
 siue, ut nos loquimur, \'osanna\' media uocali littera elisa, 
 sicuti facere solemus in uersibus, quando meneincepto desistere 
 uictam scandimus \'men incepto\'. aleph quippe, 
 littera prima uerbi sequentis, extremam prioris uerbi inueniens 
 exclusit.

quapropter, ut ad quaestionis originem reuertamur, 
 ubi nos legimus in Latino : odomine . saluum fac, odomine , 
 bene conplace; benedictus, qui uenit in nomine 
 domini, iuxta Hebraeum sensum legere possumus: obsecro, 
 domine, saluum fac, (obsecro); obsecro, domine,

 

 
 
 
 prospera, obsecro; benedictus, qui uenit in nomine 
 domini. \'saluum\' autem \'fac\' dicitur, ut subaudiamus \'populum 
 tuum Israhel\' siue generaliter \'mundum\'.

denique Matheus, 
 qui euangelium Hebraeo sermone conscripsit, ita posuit: \'osianna 
 barrama \', id est \'osanna in excelsis\', quod saluatore 
 nascente salus in caelum usque, id est etiam ad excelsa, peruenerit 
 pace facta non solum in terra, sed et in caelo, ut iam 
 dici aliquando cessaret: inebriatus est gladius meus in 
 caelo.

Haec interim iuxta mediocritatem sensus mei breuiter 
 strictimque dictaui. ceterum sciat beatitudo tua in istiusmodi 
 disputationibus molestiam in legendo non debere subrepere, quia 
 facile et nos potuimus aliquid ementiri, quod exuna uoce solueret 
 quaestionem, sicuti et ceteros fecisse monstrauimus. sed magis 
 condecet ob ueritatem laborare paulisper et peregrino aurem 
 adcommodare sermoni, quam de aliena lingua fictam ferre 
 sententiam..

Beatitudinis tuae interrogatio disputatio fuit et sic quaesisse 
 quaerenda uiam est dedisse quaesitis. sapienter quippe 
 interroganti sapientia reputabitur. ais: \'quis est iste in 
 euangelio pater, qui duobus filiis substantiam diuidit? qui duo 
 filii? qui maior quiue minor? quomodo iunior acceptam substantiam 
 cum meretricibus dissipat, fame facta a principe regionis 
 praeponitur porcis, siliquas comedit, ad patrem redit, 
 accipit anulum, stolam et immolatur ei uitulus saginatus? 
 qui sit maior frater et quomodo de agro ueniens susceptioni 
 fratris inuideat? et cetera, quae in euangelio plenius explicantur\'.

addis insuper: \'scio multos diuersa in hac lectione dixisse 
 b et fratrem maiorem Iudaeum, minorem aestimasse gentilem. 
 sed quaero, quomodo Iudaico populo possit aptari: ecce tot 
 annis seruio tibi et numquam mandatum tuum 
 praeteriui, et numquam dedisti mihi haedum, ut

 

 

 

 

 

 

 

 

 
 
 
 cura amicis meis epularer, et illud: fili, tu mecum 
 es semper et omnia mea tua sunt. si autem\', ais, \'de 
 iusto et peccatore uoluerimus esse parabolam, iusto non poterit 
 conuenire, ut de salute alterius, et fratris maxime, contristetur. 
 si enim inuidia diaboli mors introiuit in orbem terrarum 
 et imitantur eum, qui sunt ex parte ipsius, numquam 
 personae iusti tam inmanis inuidia poterit coaptari, ut foris 
 steterit et clementissimo patri rigidus obstiterit solusque 
 liuore cruciatus laetitiae domus interesse noluerit\'.

Itaque, sicut in ceteris parabolis, quae non sunt a saluatore 
 dissertae , quam ob causam dictae sint, solemus inquirere, ita 
 et in hac facere debemus, quare dominus in istiusmodi uerba 
 proruperit et ob quam interrogationem responsionis similitudo 
 prolata sit. scribae et pharisaei mussitabant dicentes: quare hic 
 peccatores recipit et uescitur cum eis? superior quippe 
 sermo praemiserat: erant autem accedentes ad eum omnes 
 publicani et peccatores audire eum.

itaque hinc 
 omnis inuidia, cur, quos legis praecepta damnarent, eorum 
 confabulationem atque conuiuium dominus non uitaret. et haec 
 Lucas; ceterum Mattheus ita loquitur: cum autem discumberent 
 in domo, ecce multi peccatores et publicani 
 uenientes recumbebant cum Iesu et discipulis eius. J

 

 
 
 
 quod uidentes pharisaei dicebant discipulis eius: quare 
 cum publicanis et peccatoribus manducat magister 
 \'uester? qui audiens dixit: non necesse habent sani medicum, 
 sed male habentes. euntes autem discite, quid 
 sit: misericordiam uolo et non sacrificium. non ueni 
 I uocare iustos, sed peccatores.

Marcus quoque in eadem 
 uerba consentit. igitur, ut diximus, omnis ex lege quaestio na- 
 I scebatur . lex quippe iusti tenax clementiam non habebat, sed, 
 quicumque adulter, homicida, fraudator et, ut breuiter dicam, 
 mortali crimine tenebatur, nulla uenia paenitentiae laxabatur a 
 crimine, oculum pro oculo, dentem pro dente, animam pro anima 
 iubebatur exsoluere. omnes itaque declinauerunt, simul 
 inutiles facti sunt; non erat, qui faceret bonum, non 
 erat usque ad unum. ubi autem abundauit peccatum, 
 superabundauit gratia et misit deus filium suum 
 factum ex muliere, qui destructo medio pariete fecit utrumque 
 unum et austeritatem legis euangelii gratia temperauit. 
 unde et Paulus ad ecclesias scribens:

gratia uobis, inquit, 
 et pax a deo patre et domino Iesu Christo: gratia, quae 
 non ex merito retributa, sed ex donante concessa est; pax 
 uero, qua reconciliati deo sumus, habentes propitiatorium dominum 
 Iesum, qui donauit nobis delicta nostra et deleuit,

 

 

 

 
 
 
 quod erat chirographum mortis contra nos, adfigens illud cruci, 
 et principatus et potestates fecit ostentui triumphans eas in 
 ligno.

quae autem potest maior esse clementia, quam ut filius 
 dei hominis filius nasceretur, decem mensum fastidia sustineret, 
 partus expectaret aduentum, inuolueretur pannis, subiceretur 
 parentibus, per singulas adoleret aetates et post contumelias 
 uocum, alapas et flagella crucis quoque pro nobis fieret maledictum, 
 ut nos a maledicto legis absolueret patri factus oboediens 
 usque ad mortem, et id opere conpleret, quod ante ex 
 persona mediatoris fuerat deprecatus dicens: pater, uolo, 
 ut, quomodo ego et tu unum sumus, et isti in nobis 
 unum sint?

ergo, quia ad hoc uenerat, ut, quod erat inpossibile 
 legis, quia nemo ex ea iustificabatur, ineffabili misericordia 
 uinceret, publicanos et peccatores ad paenitentiam prouocabat 
 conuiuium quoque eorum expetens, ut et inter conuiuia 
 docerentur, sicuti manifestum esse poterit ei, qui euangelia 
 sollicita mente perlegerit, quomodo et cibus eius et potus et 
 deambulatio et uniuersa, quae gessit, salutem hominum procurarint. 
 hoc uidentes scribae et pharisaei aduersum legem 
 eum facere dicebant: ecce homo uorax et uini potator,

 

 
 
 
 amicus publicanorum et peccatorum. nam et ante reprehenderant, 
 quare curaret in sabbatis dominus.

ergo, ut hanc 
 eorum accusationem clementiae ratione superaret, tres parabolas 
 posuit, e quibus una est nonaginta nouem ouium in 
 montibus relictarum et unius perditae, quae pastoris umeris 
 est reuecta, alia dragmae, quam mulier accenso lumine perquisiuit 
 et inuenta ea uicinas ad laetitiam conuocauit dicens: 
 congratulamini -mihi, quia inueni dragmam, quam 
 perdideram, tertia uero duorum filiorum, de qua ut disputarem 
 pauca, iussisti.

Et de oue quidem ac dragma, licet ad unum pertineant 
 intellectum, non est istius temporis disputatio; hoc tantum 
 dixisse sufficiat ob id has parabolas esse propositas, ut*, quomodo 
 ibi in inuentione pecons et dragmae laetitia est angelorum 
 et circum manentium uicinarum, sic in publicanorum 
 peccatorumque paenitentia omnium debere esse laetitiam, quibus 
 non sit necessaria paenitentia.

unde uehementer admiror 
 Tertullianum in eo libro, quem de pudicitia aduersum paenitentiam 
 scripsit et sententiam ueterem noua opinione dissoluit, 
 hoc uoluisse sentire, quod publicani et peccatores, qui cum 
 domino uescebantur, ethnici fuerint dicente scriptura: non

 

 

 
 
 
 erit uectigal pendens ex Israhel; quasi uero et Mattheus ( 
 non ex circumcisione fuerit publicanus et ille, qui cum pharisaeo 
 in templo orans oculos ad caelum non audebat erigere, 
 non ex Israhel fuerit publicanus ac non Lucas memoret: et\' 
 omnis populus audiens et publicani iustificauerunt 
 dominum baptizati baptismo Iohannis, aut cuiquam cre - \' 
 dibile possit uideri ethnicum templum ingressum aut dominum 
 cum ethnicis habuisse conuiuium, cum id maxime cauerit, ne 
 legem soluere uideretur, et primum uenerit ad oues perditas 
 domus Israhel, Chananaeae quoque deprecanti pro filiae salute 
 responderit: non oportet tollere panem filiorum et dare 
 eum canibus et alibi discipulis praeceperit: in uiam gentium 
 ne abieritis et in ciuitates Samaritanorum ne 
 introieritis.

ex quibus omnibus edocemur in publicanis non 
 tam gentilium quam generaliter omnium peccatorum, id est, 
 qui erant et de gentibus et de Iudaeis, accipi posse personas. 
 ille autem, quia iuxta insanas feminas suas id dogmatis defendebat, 
 quo Christianos nollet recipi paenitentes, frustra ar-I 
 gumentatus est publicanos Iudaeos non fuisse, ut in persona I 
 eorum gentilium tantum populus possit intellegi. itaque, ne 
 longum faciam, ipsa euangelii uerba proponam et in modum

 

 
 
 
 commentatoris, quid mihi uideatur, ad singula quaeque subnectam. 
 -

Homo quidam habebat duos filios. hominem deum 
 dici multis testimoniis adprobatur, ut ibi: duorum hominum 
 testimonium uerum est. ego de me testimonium 
 dico et pater, qui me misit.

in alia parabola pastor, in 
 alia pater familias nuncupatur, in alia uineam locat, in alia 
 inuitat ad nuptias et diuersis similitudinibus rem significat 
 eandem, ut Iudaeorum superbiam reprobet et in commune 
 omnium peccatorum, siue gentilium siue Israhel, paenitentiam 
 probet. quod autem ait \'duos filios\', omnes paene scripturae 
 de duorum uocatione populorum plenae sunt sacramentis.

Et dixit illi adulescentior: pater, da mihi portionem 
 substantiae, quae me contingit. substantia dei est 
 omne, quod uiuimus, sapimus, cogitamus, in uerba prorumpimus. 
 hoc deus aequaliter uniuersis et in commune largitus est 
 euangelista dicente: erat lux uera, quae inluminat omnem 
 hominem uenientem in mundum.

iste est dexter oculus, 
 qui ab scandalis obseruandus est; haec lucerna corporis; hoc 
 talentum, quod non est in sudario conligandum, id est delicate 
 otioseque tractandum, nec in terra defodiendum, terrenis scilicet 
 cogitationibus obscurandum.

Qui diuisit eis substantiam. significantius in Graeco 
 legitur δ l ειλεν αύτοις tdv p(ov, id est, dedit liberum arbitrium, 
 dedit mentis propriae uoluntatem, ut uiueret unusquisque non 
 ex imperio dei, sed ex obsequio suo, id est non ex necessitate, 
 sed ex uoluntate, ut uirtus haberet locum, ut a ceteris animantibus 
 distaremus, dum ad exemplum dei permissum est 
 nobis facere, quod uelimus. unde et in peccatores aequum iudicium 
 et in sanctos aut in iustos praemium retribuetur.

Et non post multos dies collectis omnibus adulescentior 
 filius p eregre profectus est in regionem 
 longinquam. si deus tenet caelum palmo et terram pugillo 
 et Hieremias dicit: deus adpropinquans et non deus de 
 longinquo, per Dauid quoque, quia nullus absque eo locus 
 sit, praedicatur, quomodo filius peregre proficiscitur et a patre 
 discedit? sciendum igitur non locorum spatiis, sed affectu 
 aut esse nos cum deo aut ab eo abscedere. quomodo enim 
 ad discipulos loquitur: ecce ego uobiscum sum omnibus 
 diebus usque ad consummationem saeculi, ita ad eos, 
 qui sui iactantiam praeferunt et esse cum domino non merentur, 
 dicit: discedite a me, non noui uos, qui operamini 
 iniquitatem.

Recessit ergo iunior filius cum sua substantia a patre

 

 
 
 
 ret peregre profectus est. et Cain egressus a facie dei habitauit 
 in terra Naid, quod interpretatur \'fluctuatio.\' quicumque 
 a deo recedit, statim saeculi fluctibus quatitur et mouentur 
 pedes eius.

nam postquam moti sunt homines ab oriente et a 
 uero lumine recesserunt, tunc aduersum deum inpietatis suae 
 aedificauere turrem, tunc dogmatum superbias confinxerunt 
 uolentes curiositate non licita in ipsius caeli alta penetrare. 
 et uocatus est locus ille Babel, id est \'confusio\'.

Et ibi dissipauit substantiam suam uiuens luxuriose. 
 luxuria inimica deo, inimica uirtutibus perdit omnem 
 substantiam patris et ad praesens uoluptate deleniens futuram 
 cogitari non sinit paupertatem.

Cumque consumpsisset omnia, facta est fames 
 ualida per regionem illam. a patre acceperat facultates, 
 ut inuisibilia eius per ea, quae sunt uisibilia, cognosceret et 
 ex pulchritudine creaturarum consequenter intellegeret creatorem. 
 qui ueritatem in iniustitia detinens et pro deo idola 
 colens naturae bona uniuersa consumpsit et consumptis omnibus 
 coepit egere uirtutibus derelicto fonte uirtutum.

facta 
 est fames ualida per regionem illam. omnis locus, quem 
 patre incolimus absente, famis, penuriae, egestatis est. famis 
 autem μετά ἐϰτάσεως ualidae haec est regio, de qua dicitur

 

 
 
 
 per prophetam: qui habitatis in regione umbrae mortis, 
 lux fulgebit super uos. at contra... alia est regio, quam 
 possessuri sumus mundi corde atque uiuentes, quam sanctus 
 desiderat dicens: credo uidere bona domini in regione 
 uiuentium.

Et ipse coepit egere et abiit et coniunxit se uni 
 de principibus regionis illius. deserto nutricio, qui ad 
 primam uocem bona ei fuerat cuncta largitus, iunxit se principi 
 mundi huius, id est diabolo, rectori tenebrarum istarum, 
 quem nunc inimicum hominem, nunc iudicem iniquitatis, nunc 
 draconem, nunc satan, nunc malleum, nunc perdicem, nunc 
 Belial, nunc rugientem leonem, nunc Leuiathan, nunc tenninim 
 et multis aliis uocabulis scriptura cognominat.

quod autem ait 
 \'uni de principibus: plures esse intellegendum est, qui per 
 istum uolitent aerem et diuersorum fraude uitiorum genus hominum 
 suae subiciant seruituti.

Qui misit illum in agro suo, ut pasceret porcos. 
 porcus animal inmundum, quod caeno et sordibus delectatur.

 

 
 
 
 talis est daemonum multitudo, quae per idola manu facta cruore 
 pecudum et uictimis pascitur et nouissime saginatiore 
 quadam hostia, ipsius hominis morte, saturatur. misit ergo 
 eum in possessionem suam, id est suum effecit esse famulum, 
 ut pasceret porcos immolans eis animam suam.

Et cupiebat saturare uentrem suum de siliquis 
 porcorum, et nemo illi dabat. id, quod in Ezechiele cum 
 increpatione dicitur ad Hierusalem: et factum est in te* 
 peruersum ultra mulieres in fornicatione tua, et post 
 te non sunt fornicatae in eo, quod dedisti mercedes, 
 et mercedes tibi non sunt datae, uidemus in filio minore 
 conpletum.

substantiam suam in regione principis perdidit et 
 post perditas facultates missus ad porcos egestate contabuit. 
 daemonum cibus est ebrietas, luxuria, fornicatio et uniuersa 
 uitia. haec blanda sunt et lasciua et sensus uoluptate demulcent 
 statimque, ut apparuerint, ad usum sui prouocant. quibus ideo 
 luxuriosus adulescens non poterat saturari, quia semper uoluptas 
 famem sui habet et transacta non satiat.

et satanas, cum 
 aliquem sua arte deceperit et proprium ei iugum inposuerit, 
 ultra ad uitiorum abundantiam non procurat sciens esse iam 
 mortuum, sicuti multos idolatras uidemus pannis, miseria,

 

 
 
 
 egestate confectos. hi sunt, in quibus propheticus sermo conpletur: 
 omnibus meretricibus dantur mercedes, tu autem dedisti 
 mercedes omnibus amatoribus tuis et non accepisti 
 mercedes.

possumus autem et aliter siliquas interpretari. 
 daemonum cibus est cafmina poetarum, saecularis sapientia, 
 rhetoricorum pompa uerborum. haec sua omnes suauitate 
 delectant et, dum aures uersibus dulci modulatione currentibus 
 Ijapiunt , animam quoque penetrant et pectoris interna deuinciunt. 
 uerum ubi cum summo studio fuerint ac labore perlecta, nihil 
 aliud nisi inanem sonum et sermonum strepitum suis lectoribus 
 tribuunt: nulla ibi saturitas ueritatis, nulla iustitiae 
 refectio repperitur. studiosi earum in fame ueri, in uirtutum 
 penuria perseuerant.

huius sapientiae typus et in Deuteronomio 
 sub mulieris captiuae figura describitur, de qua diuina uox 
 praecipit, ut, si Israhelites eam habere uoluerit uxorem, caluitium 
 ei faciat, ungues praesecet, pilos auferat et, cum munda fuerit 
 effecta, tunc transeat in uictoris amplexus. haec si secundum 
 litteram intellegimus, nonne ridicula sunt?

atqui et nos hoc 
 facere solemus, quando philosophos legimus, quando in manus 
 nostras libri ueniunt sapientiae saecularis: si quid in eis utile 
 repperimus, ad nostrum dogma conuertimus, si quid uero

 

 
 
 
 superfluum, de idolis, de amore, de cura saecularium rerum, 
 haec radimus, his caluitium indicimus, haec in unguium morem 
 ferro acutissimo desecamus.

unde et apostolus prohibet, ne 
 in idolo quis recumbat, dicens: uidete autem, ne haee 
 licentia uestra offendiculum fiat infirmibus. si enim 
 quis uiderit eum, qui habet scientiam, in idolio 
 . recumbentem, nonne conscientia eius, cum sit infirma, 
 aedificabitur ad manducandum idolothyta et peribit, 
 qui infirmus est, in tua scientia frater, propter quem 
 Christus mortuus est?

nonne tibi uidetur sub aliis uerbis 
 dicere, ne legas philosophos, oratores, poetas, ne in eorum 
 lectione requiescas? nec nobis blandiamur, si his, quae sunt 
 scripta, non credimus, cum aliorum conscientia uulneretur et 
 putemur probare, quae, dum legimus, non reprobamus. alioquin 
 quale erit, ut aestimemus apostolum eius, qui uescebatur in 
 idolio, scientiam conprobasse et eum dixisse perfectum, quem 
 sciret de idolothytis manducare? absit, ut de ore Christiano 
 sonet \'Iuppiter omnipotens\' et \'mehercule\' et \'mecastor\' et 
 cetera magis portenta quam numina.

at nunc etiam sacerdotes 
 dei omissis euangeliis et prophetis uidemus comoedias legere, 
 amatoria bucolicorum uersuum uerba cantare, tenere Vergilium

 

 
 
 
 et id, quod in pueris necessitatis est, crimen in se facere 
 uoluntatis. cauendum igitur, ne captiuam habere uelimus 
 uxorem, ne in idolio recumbamus; aut, si certe fuerimus eius 
 amore decepti, mundemus eam et omni sordium horrore purgemus, 
 ne scandalum patiatur frater, pro quo Christus est 
 mortuus, cum ex uoce Christiani carmina in idolorum laudes 
 conposita audierit personare.

In se autem conuersus dixit: quanti mercennarii 
 patris mei abundant pane, ego autem hic fame pereo! 
 mercennarios secundum alium intellectum eos aduertimus ex 
 Iudaeis, qui ob praesentia tantum bona legis praecepta custodiunt, 
 id est iusti sunt et misericordes, non ob ipsam iustitiam 
 et ob ipsum misericordiae bonum, sed ut a deo terrenae 
 fertilitatis et longae uitae praemium consequantur.

qui autem 
 ista desiderat, metu conpellitur ad obsequium praeceptorum, 
 ne eorum praeuaricatione, quae iussa sunt, careat concupitis. 
 porro, ubi metus estnon est dilectio. perfecta quippe dilectio 
 foras mittit timorem. nam qui diligit, non ideo imperata custodit, 
 quia aut timore poenarum aut praemii auiditate conpellitur, 
 sed quia hoc ipsum, quod a deo iubetur, est optimum.

 

 
 
 
 sensus itaque iste est: cquanti ex Iudaeis ob praesentia tantum 
 bona a dei obsequio non recedunt, et ego egestate conficior

Surgens ibo ad patrem meum. pulchre ait \'surgens\'; 
 patre quippe absente non steterat. peccatorum iacere, stare 
 iustorum est. ad Moysen dicitur: tu uero hic sta mecum; 
 et in centesimo tricesimo tertio psalmo: ecce nunc benedicite 
 dominum, omnes serui domini, qui statis in domo 
 domini, ad benedictionem domini stantes propheta in 
 domo domini cohortatur.

Et dicam illi: pater, peccaui in caelum et coram 
 te; iam non sum dignus uocari filius tuus. peccauerat 
 in caelum, qui Hierusalem caelestem reliquerat matrem; peccauerat 
 coram patre, qui conditore deserto fuerat ligna ueneratus; 
 non erat dignus uocari filius dei, qui seruus esse maluerat 
 idolorum. omnis enim, qui peccatum facit, de diabolo 
 patre natus est.

Fac me sicut unum ex mercennariis tuis. fac me, 
 inquit, \'sicut unum ex Iudaeis, qui te ob praesentium tantum 
 rerum promissa uenerantur. recipe filium paenitentem, qui 
 mercennariis tuis peccantibus saepissime pepercisti\'.

Et uenit usque ad patrem suum. uenimus ad patrem, 
 quando a porcorum recedimus pastione, secundum illud: 
 statim ut conuersus ingemueris, saluus eris.

Cumque adhuc longe esset, uidit eum pater eius 
 et misericordia motus est. antequam dignis operibus et 
 uera paenitentia ad patrem rediret antiquum, deus, apud quem 
 cuncta futura iam facta sunt et qui omnium est praescius 
 futurorum, ad eius praecurrit aduentum et per uerbum suum, 
 quod carnem sumpsit ex uirgine, reditum filii iunioris anticipat.

Et procurrens incubuit super collum ipsius. ante 
 uenit ad terras, quam ille domum confessionis intraret, incubuit 
 super collum ipsius, id est corpus sumpsit humanum, et, 
 sicuti super pectus Iohannes recubuit, qui secretorum eius 
 effectus est particeps, ita et iugum suum leue, id est mandatorum 
 suorum facilia praecepta, ex gratia magis quam ex 
 merito super iuniorem filium conlocauit.

Et osculatus est eum iuxta illud, quod in Cantico 
 Canticorum ecclesia de sponsi precatur aduentu: osculetur 
 me ab osculis oris sui, nolo mihi,\' dicens, per Moysen, 
 nolo per prophetas loquatur; ipse meum corpus adsumat, ipse 
 me osculetur in carne\', ut et illud quoque, quod in Esaia 
 scriptum est, huic sententiae coaptemus: si quaeris, quaere 
 et ad me habita in saltu.

et ibi quippe flens ecclesia

 

 
 
 
 clamare iubetur ex Seir, quia Seir pilosus> et \'hispidus\' interpretatur, 
 ut antiquum gentilium significet horrorem illa pariter 
 I similitudine respondente: nigra sum et speciosa filia 
 Hierusalem.

Dixit autem illi filius: pater, peccaui in caelum 
 et coram te; iam non sum dignus uocari filius tuus. 
 dicit se dignum non esse filium nuncupari et tamen ex naturae 
 uoce, ex illa substantia, quam illi pater fuerat aliquando 
 largitus, in nomen trepidus ueritatis erumpit: pater, inquiens, 
 peccaui in caelum.

frustra igitur quidam argumentantur 
 I nomen patris in sanctos tantummodo conuenire, cum etiam 
 hic deum patrem uocet, qui se filii nomine confitetur indignum; 
 nisi forte ideo patrem audet uocare, quia plena mente conuersus 
 est.

Dixit autem pater ad pueros suos: celerius proferte 
 stolam priorem, stolam, quam Adam peccando perdiderat, 
 stolam, quae in alia parabola indumentum dicitur 
 nuptiale, id est uestem spiritus sancti, quam qui non habuerit, 
 non potest regis interesse conuiuio.

Et date anulum in manu illius, signaculum simi-. 
 litudinis Christi secundum illud: credentes signati estis 
 spiritu repromissionis sancto. et ad principem dicitur 
 Tyri, qui similitudinem conditoris amiserat: tu es

 

 
 
 
 resignaeulum similitudinis et corona decoris, in deliciis paradisi 
 dei natus es.

Esaias quoque de hoc signaculo loquitur: 
 tunc manifesti erunt, qui signantur. hoc signaculum in 
 manu datur, quando opera iustitiae scriptura significat, ut ibi: 
 factum est uerbum domini in manu Aggei prophetae; 
 et ad Hierusalem: ornaui te, inquit, ornamento et inposui 
 tibi armillas circa manus tuas.

rursum ad eum uirum, 
 qui indutus est podere, alius locus signaculi demonstratur: 
 pęrtransi mediam Hierusalem et da signum in frontibus 
 uirorum gementium et dolentium in omnibus 
 iniquitatibus, quae fiunt in medio eorum. quare? ut 
 postea possint dicere: signatum est super nos lumen 
 uultus tui, domine.

Et calciamenta in pedibus eius. sponsi quippe perdiderat 
 dignitatem. nudis pedibus pascha celebrare non poterat. 
 haec sunt calciamenta, de quibus dominus ait: et calceaui 
 te hyacinthum. et calciamenta in pedibus eius, necubi 
 coluber insidians plantam gradientis inuaderet, ut super scorpiones 
 et serpentes securius ambularet, ut praepararetur ad 
 euangelium pacis iam non ingrediens secundum carnem, sed 
 secundum spiritum, et dictum ei propheticum conueniret:

 

 
 
 
 quam speciosi pedes euangelizantium pacem, euangelizantium 
 bona!

Et adferte uitulum saginatum et occidite, et manducemus 
 et epulemur, quoniam hic filius meus mortuus 
 fuerat et reuixit, perierat et inuentus est. uitulus 
 saginatus, qui ad paenitentium immolatur salutem, ipse saluator 
 est, cuius cotidie carne pascimur, cruore potamur.

fidelis 
 mecum lector intellegis, qua pinguedine saturati in ructum 
 laudum eius erumpimus dicentes: eructauit cor meum 
 uerbum bonum, dico ego opera mea regi, licet quidam 
 superstitiose magis quam uere non considerantes textum psalmi 
 ex patris persona hoc arbitrentur intellegi.

quod autem ait: 
 epulemur, quoniam hic filius meus mortuus fuerat et 
 reuixit, perierat et inuentus est, ad eundem superioris 
 parabolae pertinet sensum, in qua dicitur: sic, dico uobis, 
 gaudium erit coram angelis dei super unum peccatorem 
 paenitentiam agentem.

Et coeperunt epulari. hoc conuiuium cotidie celebratur, 
 cotidie pater filium recipit: semper Christus credentibus 
 immolatur.

Erat autem filius illius senior in agro. hucusque 
 de persona iunioris filii disputatum est, quem secundum

 

 

 

 
 
 
 praesentem parabolam in publicanis et peccatoribus, qui a 
 domino ad paenitentiam prouocabantur, debemus accipere, 
 secundum mysticos autem intellectus de futura quoque uocatione 
 gentium prophetari.

nunc ad seniorem filium sermo transgreditur, 
 quem multi simpliciter ad omnium sanctorum personam, 
 multi proprie ad Iudaeos referunt. et de sanctis quidem 
 non difficilis interpretatio est in eo, quod dicitur: numquam 
 mandatum tuum praeteriui, licet illud uideatur obsistere, 
 quod reuersioni fratris inuideat. in Iudaeos autem cum liuor 
 in fratris salute conueniat, hoc repugnat, quod numquam se 
 dicat eius praeterisse mandatum; de quibus quid nobis uideatur, 
 suis locis conabimur explanare.

erat autem filius illius 
 senior in agro, in terrenis operibus labore desudans, longe 
 a gratia spiritus sancti, a consilio patris extorris. hic est, qui 
 ait: agrum emi et necesse habeo exire et uidere illum; 
 rogo te, habe me excusatum; hic, qui iuga bouum conparat 
 quinque et legis onere depressus terrenorum sensuum 
 uoluptate perfruitur; hic, qui uxore ducta ire ad nuptias non 
 potest et effectus caro nequaquam unum esse cum spiritu; in 
 huius personam etiam illius parabolae operarii congruunt, in 
 qua prima, tertia, sexta, nona hora, id est uocationibus uariis, 
 mittuntur ad uineam et indignantur sibi undecimae horae operarios 
 coaequari.

Et cum ueniret, adpropinquauit domui et audiuit 
 symphoniam et.chorum. illud, quod in quodam psalmo 
 superscribitur \'pro meleth \', huic sensui conuenit, siquidem 
 \' meleth \' chorus in unum concinens dicitur. male autem quidam 
 de Latinis symphoniam putant esse genus organi, cum 
 concors in dei laudem concentus ex hoc uocabulo significetur; 
 \'symphonia\' quippe \'consonantia\' exprimitur in Latinum.

Et uocauit unum de pueris et interrogauit, quidnam 
 essent haec. et nunc interrogat Israhel, quare deus in 
 gentium adsumptione laetetur, et aemulatione cruciatus paternam 
 scire non potest uoluntatem.

Qui ait illi, quoniam frater tuus uenit et occidit 
 pater tuus uitulum saginatum, quoniam incolumem 
 illum recepit. causa laetitiae, quod pari in dei laudes toto 
 orbe uoce concinitur, salus est gentium, salus est peccatorum. 
 laetantur angeli, omnis in gaudium creatura consentit et de 
 solo dicitur Israhel:

Iratus autem noluit intrare. irascitur se absente 
 fratrem esse susceptum, irascitur eum uiuere, quem putabat 
 extinctum. et nunc foris stat Israhel, et nunc discipulis

 

 

 
 
 
 euangelia in ecclesia audientibus mater eius et fratres foris stant 
 quaerentes eum.

Egressus autem pater illius coepit rogare eum. 
 quam benignus et clemens pater! rogat filium, ut laetitiae 
 domus particeps fiat; rogat autem per apostolos, euangelii 
 praedicatores. e quibus Paulus ait: precamur pro Christo, 
 reconciliamini deo, et alibi: uobis primum oportebat 
 adnuntiare uerbum domini, sed, quia indignos uos 
 iudicastis, ecce conuertimur ad gentes.

Ipse autem respondens ait patri suo: ecce tot 
 annis seruio tibi. pater supplex ad concordiam deprecatur, 
 ille iustitiam, quae in lege est, sequens dei iustitiae non subicitur. 
 porro quae maior iustitia dei, quam ignoscere paenitentibus, 
 filium seruare redeuntem? ecce tot annis seruio 
 tibi et numquam mandatum tuum praeteriui. quasi hoc 
 ipsum non sit praeterire mandatum, saluti alterius inuidere, 
 ante deum se iactare iustitiae, cum nemo coram eo mundus sit.

quis enim laetabitur castum se habere cor, nec si unius 
 quidem fuerit diei? Dauid confitetur et dicit: ecce enim in 
 iniquitatibus conceptus sum et in delictis concepit 
 me mater mea, et in alio loco: si iniquitates adtendis,, 
 domine, quis sustinebit? et hic dicit numquam se praeter- I

 

 
 
 
 isse mandatum, totiens ob idolatriam captiuitatibus traditus.

ecce tot annis seruio tibi et numquam mandatum 
 tuum praeteriui. hoc est, quod Paulus apostolus loquitur: 
 quid ergo dicimus? quia gentes, quae non sectabantur 
 iustitiam, adprehenderunt iustitiam, iustitiam 
 autem, quae ex fide est; Israhel uero sectando legem 
 iustitiae ad legem iustitiae non peruenit. quare? quia 
 non ex fide, sed quasi ex operibus legis.

potest ergo et ex 
 eius persona dici, qui iuxta eundem apostolum in iustitia, 
 quae ex lege est, sine reprehensione uersatus sit, licet mihi 
 uideatur magis se iactare Iudaeus quam uera dicere ad 
 exemplum illius pharisaei: deus, gratias ago tibi, quia 
 non sum sicut ceteri homines, raptores, iniusti, 
 adulteri, et sicut hic publicanus.

oro te, nonne tibi uidetur 
 ea, quae ille de publicano dixerat, dicere iste de fratre: 
 hic, qui comedit omnem substantiam suam uiuens 
 cum meretricibus? ad id autem, quod ait: mandatum 
 tuum numquam praeteriui, patris sermo non congruit; 
 non enim confirmauit uera esse, quae dixerat filius, sed irascentem 
 alia ratione conpescuit: fili, tu mecum es semper. 
 numquid ait:

lbene quidem dicis et fecisti cuncta, quae iusseram\'? 
 sed: \'mecum es\', inquit, \'semper. mecum es lege, qua 
 stringeris; mecum es, dum mihi et in captiuitatibus erudiris;

 

 
 
 
 mecum es, non quia mea praecepta conpleueris, sed quod te in 
 longam regionem abire non passus sim; mecum es ad extremum 
 secundum illud, quod locutus sum ad Dauid: si dereliquerint 
 filii eius legem meam et in iudiciis meis non ambulauerint, 
 si iustificationes meas profanauerint et mandata 
 mea non custodierint, uisitabo in uirga iniquitates 
 eorum et in flagellis iniustitias eorum; misericordiam 
 autem meam non auferam ab eo\'.

quo testimonio 
 et id, in quo filius senior gloriatur, falsum esse conuincitur, 
 dum in dei iudiciis non ambulauit et eius mandata non fecit. 
 et, quomodo ista non faciens cum patre semper fuerit, edocemur: 
 dum peccans uisitatur in uirga et uisitato misericordia 
 non negatur.

nec mirandum est patri eum ausum fuisse 
 mentiri, qui fratri potuit.inuidere, maxime cum in die iudicii 
 quidam inpudentius mentiantur: \'nonne in nomine tuo comedimus 
 et bibimus et uirtutes multas fecimus, daemonia eiecimus?\' 
 quid uero sit: et omnia mea tua sunt, suo loco, 
 congruentius explicabitur.

Et numquam dedisti mihi haedum, ut cum amicis 
 meis epularer. \'tantus\', inquit Israhel, \'sanguis effusus 
 est, tot hominum caesa sunt milia, et nullus eorum nostrae 
 extitit salutis redemptor. ipse Iosias, qui placuit in conspectu 
 tuo, et nuper Macchabaei, qui pro tua hereditate pugnabant,

 

 
 
 
 contra fas sanctitatis hostium gladiis interempti sunt, et nullus 
 cruor nobis reddidit libertatem: ecce adhuc Romano imperio 
 subiacemus. non propheta, non sacerdos, non iustus 
 quisquam immolatus est nobis, et pro luxurioso filio, id est 
 pro gentibus, pro peccatoribus totius creaturae gloriosus sanguis 
 effusus est; cumque merentibus minora non dederis, 
 inmeritis maiora tribuisti. numquam dedisti mihi haedum, 
 ut cum amicis meis epularer\'.

erras, Israhel; dic potius: 
 \'ut tecum epularer\'. aut potest tibi aliqua esse iocunditas nisi 
 patre tecum celebrante conuiuium? saltem exemplo docere 
 praesenti. reuerso filio iuniore et pater laetatur et pueri. manducemus, 
 ait, et epulemur, non \'manducate et epulamini\'. 
 at tu ea mente, qua inuides fratri, qua a patris recedis aspectu 
 et semper in agro es, nunc quoque uis absente eo inire conuiuium. 
 numquam dedisti mihi haedum.

numquam pater 
 deteriora dat munera. habes uitulum immolatum: ingredere, 
 manduca cum fratre. quid haedum quaeris, cui agnus est 
 missus? et, ne simules te nescire, quod missus est, Iohannes 
 tibi eum in heremo demonstrat: ecce agnus dei, ecce, qui 
 to llit peccata mundi. et pater quidem quasi clemens et 
 paenitentiam tribuens te hortatur ad uitulum non immolans 
 haedum, quem stare scit a sinistris. tu uero in fine saeculi

 

 
 
 
 ipse tibi es haedum immolaturus antichristum et cum amicis 
 tuis, spiritibus inmundis, eius carne saturandus expleto uaticinio: 
 tu confregisti capita draconis; dedisti eum 
 escam populis Aethiopibus.

Cum autem filius tuus hic, qui comedit omnem 
 facultatem suam uiuens cum meretricibus, uenit, et 
 occidisti ei uitulum saginatum. confitetur et nunc Israhel 
 saginatum uitulum fuisse, qui caesus est; intellegunt uenisse 
 Christum, sed torquentur inuidia et nolunt fratre non 
 pereunte saluari.

Ipse autem dixit illi: fili, tu mecum es semper 
 et omnia mea tua sunt. filium uocat, licet intrare nolentem. 
 quomodo autem dei omnia Iudaeorum sunt? numquid angeli, 
 throni, dominationes ceteraeque uirtutes? \'omnia\' ergo intellegamus 
 legem, prophetas, eloquia diuina.

haec ei dedit, ut 
 in lege eius meditaretur die ac nocte, secundum illum canonem, 
 quem saepe exposuimus, scripturarum \'omnia\' non ad totum 
 referenda esse, sed ad partem maximam, ut ibi: omnes declinauerunt, 
 simul inutiles facti sunt, et alibi: omnes, 
 qui uenerunt ante me, fures fuerunt et latrones, et 
 Paulus ad Corinthios: omnibus, inquit, omnia factus sum, 
 ut omnes lucrifacerem, et ad Philippenses: omnes enim,

 

 
 
 
 quae sua sunt, quaerunt, non ea, quae sunt Christi 
 Iesu. quamquam nihil umquam illi negasse credendus sit, 
 quem ad esum uituli cohortatur.

Epulari nos oportet et gaudere, quoniam hic 
 frater tuus mortuus fuerat et reuixit, perierat et inuentus 
 est. confidamus igitur et nos uiuere posse per paenitentiam, 
 qui fueramus mortui per delicta. et hic quidem 
 ipse filius reuertitur; in superioribus uero, in oue scilicet et 
 in dragma, quod errarat, adfertur et, quod perierat, inuenitur.

et simili tres parabolae fine clauduntur, dum et in ista 
 ponitur: perierat et inuentus est, ut intellegamus diuersis 
 similitudinibus de eadem peccatorum susceptione signatum.

Et haec quidem in ethnici persona dicta sint et Iudaei; 
 uideamus autem, quomodo super sancto generaliter et 
 peccatore parabola ista possit intellegi. et de ceteris quin 
 iusto conueniant, non ambigitur; illud est, in quo legenti 
 scrupulus commouetur, cur iustus saluti peccatoris inuideat 
 et in tantum iracundia repleatur, ut nec fratris misericordia 
 nec patris precibus nec totius domus iocunditate superetur.

ad quod breuiter respondebimus omnem mundi istius iustitiam 

 

 
 
 
 ad dei conparationem non esse iustitiam. quomodo enim ex 
 peccatis Hierusalem Sodoma iustificatur, non quo ipsa sit 
 iusta, sed quo maioribus delictis fiant minora delicta iustitia, 
 ita et hominum uniuersa iustitia hon est, deo conlata, iustitia.

denique Paulus, qui dixerat: quotquot ergo perfecti, hoc 
 sapimus, in alio loco confitetur et clamitat: o profundum 
 diuitiarum sapientiae et scientiae dei, quam inscrutabilia 
 iudicia eius et inuestigabiles uiae eius! et alibi: 
 ex parte cognoscimus et ex parte prophetamus, et: 
 nunc per speculum uidemus in aenigmate, et ad Romanos: 
 miser ego homo, quis me liberabit de corpore 
 mortis huius?

ex quibus omnibus edocemur dei solius perfectam 
 esse iustitiam, qui.solem suum oriri facit super iustos 
 et iniustos et dat pluuiam serotinam et matutinam merentibus 
 pariter et non merentibus, qui de uicis, angulis et plateis 
 inuitat ad nuptias et ouem, quae ad exemplum filii paenitentis 
 redire ipsa non poterat uel nolebat, quaerit et inuenit 
 et inuentam suis umeris reportat. multum enim errando laborauerat.

Ut autem doceamur in sanctos quoque cadere posse 
 inuidiam et soli deo puram clementiam derelinqui, filiorum 
 Zebedei consideremus exemplum, pro quibus cum mater mota 
 pietatis affectu nimis grandia postulasset, reliqui decem discipuli 
 indignati sunt. et Iesus aduocans eos dixit: scitis, quia 
 principes gentium dominantur eorum et, qui maiores 
 sunt, potestatem exercent in eis. non ita erit inter 
 uos, sed quicumque uestrum uoluerit maior esse, 
 fiat uester minister et, quicumque uoluerit inter uos 
 esse primus, fiat uester seruus; quomodo et filius 
 hominis non uenit ministrari, sed ministrare et dare 
 animam suam redemptionem pro multis.

nulli periculosum, 
 nulli uideatur esse blasphemum, quod et in apostolis 
 inuidiae malum diximus potuisse subrepere, cum etiam de 
 angelis hoc putemus. sidera quippe non sunt munda in 
 conspectu eius et contra angelos suos peruersum 
 quid intellexit et in psalmis dicitur: non iustificabitur 
 in conspectu eius omnis uiuens.

non ait \'non iustificabitur 
 omnis homo\', sed comnis uiuens\', id est non euangelista, non 
 apostolus, non propheta, - ad maiora conscendo - non angelus, 
 non throni, non dominationes, non potestates ceteraeque uirtutes. 
 solus deus est, in quo peccatum non cadit; cetera,

 

 
 
 
 cum sint liberi arbitrii, iuxta quod et homo ad imaginem et 
 similitudinem dei factus est, in utramque partem possunt 
 suam flectere uoluntatem.

quodsi hac sententia non adduceris, 
 saltem illius auctoritate parabolae commouere, in qua per 
 totam diem operarii mittuntur ad uineam. et in prima hora 
 uocatur Adam, Abel, Seth; in tertia Noe; in sexta Abraham; 
 in nona Moyses; in undecima gentilium populus, cui dicitur: 
 quid hic statis tota die otiosi? et ille respondit: nemo 
 nos conduxit. quod autem extrema hora nostri sit saluatoris 
 aduentus, testis estlohannes apostolus dicens: fratres, uouissima 
 hora est. etenim, sicut audistis, quia antichristus 
 uenit, nunc antichristi multi facti sunt, propter quod 
 cognoscimus, quia nouissima hora est.

si haec displicet 
 interpretatio, sequor, quocumque duxeris, ita tamen, ut eos, qui 
 uocati sunt primi, iustos esse fatearis. quod cum obtinuero, illud 
 inferam: et quomodo iustimurmurauerunt aduersus patrem 
 familias dicentes: hi, qui nouissimi uenerunt et una 
 hora fecerunt, aequales illos nobis fecisti, qui portauimus 
 pondus diei et ardorem? uidentur quidem iuste dicere

 

 
 
 
 non aequalem debere esse mercedem eius, qui a prima hora 
 ad noctem usque sudauerit, et eius, qui una hora sit in labore 
 uersatus, sed ipsa iustitia habet in se liuorem, cur alterius 
 inuideat felicitati.

denique et dominus oculum in eis arguit 
 inuidentem dicens: aut oculus tuus nequam est, quia 
 ego bonus eum? unde et ab apostolo solus iustus, solus 
 dicitur inmortalis, non quo et angeli iniusti sint et mortales, 
 sed quo ipse sit inmortalis et iustus, cui conlata uniuersa 
 iustitia iniquitas inuenitur.

Ut autem in hac eadem parabola, quam nunc proposuimus, 
 iniustitiam intellegas conductorum, adtende paulisper. 
 qui prima hora conductus est, plus meretur ab eo, qui hora 
 tertia est missus ad uineam; rursum horae tertiae operarius 
 sextae horae operarium antecedit et sextae horae nonae horae 
 uincit operarium. quomodo igitur nouissimo omnes inuident et 
 eandem in se iustitiam non requirunt?

tu, qui hora nona conductus 
 es, cur inuides ei, qui undecima hora est missus in 
 uineam? quodcumque responderis, quamuis diuersum adserueris 
 laborem, ut et praemium maius in diuerso labore merearis, eidem 
 apud sextum sententiae subiacebis. et tu, qui hora sexta

 

 
 
 
 conductus es, nouissimo inuides, cur tecum denarium, id est aequalem 
 consequatur salutem, licet salutis pro labore diuersa sit gloria. 
 eadem de te tertius potest dicere et de tertio rursum primus

uerum ipsi inter se ob non aequalem laborem et uocationis\' 
 spatia diuersa aequale praemium libenter accipiunt; in nouissimo 
 tantum operario, id est in gentium salute, discordant 
 et domino iniuriam faciunt et sub omnibus parabolis arguuntur 
 inuidiae.

Non ambigo, quin inculta tibi nostrae paruitatis uideatur 
 oratio; sed saepe causatus sum excoli non posse sermonem, 
 nisi quem propria manus limauerit. itaque ignosce dolentibus 
 oculis, id est ignosce dictanti, maxime cum. in ecclesiasticis 
 rebus non quaerantur uerba, sed sensus, id est panibus sit 
 uita sustentanda, non siliquis.

Audi, filia, et uide et inclina aurem tuam et obliuiscere 
 populum tuum et domum patris tui; et

 

 

 

 

 

 

 

 

 

 

 

 

 

 

 
 
 
 concupiscet rex decorem tuum. in quadragesimo quarto psalmo 
 deus ad animam loquitur humanam, ut secundum exemplum 
 Abrahae exiens de terra sua et de cognatione sua relinquat 
 Chaldaeos, qui \'quasi daemonia\' interpretantur, et habitet in 
 regione uiuentium, quam alibi propheta suspirat dicens: credo 
 uidere bona domini in terra uiuentium.

uerum non sufficit 
 tibi exire de patria, nisi obliuiscaris populi et domum 
 patris tui et carne contempta sponsi iungaris amplexibus. ne 
 respexeris, inquit, retro nec steteris in tota circa regione; 
 in montem saluum te fac, ne forte conprehendaris. 
 non expedit adprehenso aratro respicere postergum nec 
 de agro reuerti domum nec post Christi tunicam ad tollendum 
 aliud uestimentum tecta descendere.

grande miraculum: pater 
 filiam cohortatur: (ne memineris patris\'. uos de patre diabolo 
 estis et desideria patris uestri uultis facere dicitur 
 ad Iudaeos et alibi: qui facit peccatum, de diabolo

 

 
 
 
 est. tali primum parente generati nigri sumus et post paenitentiam 
 necdum culmine uirtutis ascenso dicimus: nigra 
 sum et speciosa filia Hierusalem.

exiui de domo infantiae 
 meae, oblita sum patris, renascor in Christo. quid pro 
 hoc mercedis accipio? sequitur: et concupiscet rex decorem 
 tuum. hoc ergo illud magnum est sacramentum: propter 
 hoc relinquet homo patrem et matrem et adhaerebit 
 uxori suae et erunt ambo — in carne una? iam non, ut 
 ibi, in una carne, sed spiritu.

non est sponsus tuus adrogans, 
 non superbus: Aethiopissam duxit uxorem. statim ut uolueris 
 sapientiam ueri audire Salomonis et ad eum ueneris, confitebitur 
 tibi cuncta, quae nouit, et inducet te rex in cubiculum 
 suum et mirum in modum colore mutato sermo tibi ille conueniet: 
 quae est ista, quae ascendit dealbata?

Haec idcirco, mi domina Eustochium — dominam quippe 
 debeo uocare sponsam domini mei —, ut ex ipso principio lectionis 
 agnosceres non me nunc laudes uirginitatis esse dicturum,

 

 

 

 
 
 
 quam probasti optime, eam cum secuta- es, nec enumeraturum 
 molestias nuptiarum, quomodo uterus intumescat, infans uagiat, 
 cruciet paelex, domus cura sollicitet et omnia, quae putantur 
 bona, mors extrema praecidat — habent enim et maritatae ordinem 
 suum, honorabiles nuptias et cubile inmaculatum —, sed ut 
 intellegeres tibi exeunti de Sodoma timendum esse Loth uxoris 
 exemplum.

nulla in hoc libello adulatio — adulator quippe 
 blandus inimicus est —, nulla erit rhetorici pompa sermonis, 
 quae te iam inter angelos statuat et beatitudine uirginitatis exposita 
 mundum subiciat pedibus tuis.

Nolo tibi uenire superbiam de proposito, sed timorem. 
 onusta incedis auro, latro uitandus est. stadium est haec uita 
 mortalibus: hic contendimus, ut alibi coronemur. nemo inter 
 serpentes et scorpiones securus ingreditur. inebriatus est, 
 inquit dominus, gladius meus in caelo, et tu pacem arbitraris 
 in terra, quae tribulos generat et spinas, quam serpens 
 comedit?

non est nobis conluctatio aduersus carnem 
 et sanguinem, sed aduersus principatus et potestates

 

 
 
 
 huius mundi et harum tenebrarum, aduersus spiritalia 
 nequitiae in caelestibus. magnis inimicorum circumdamur 
 agminibus, hostium plena sunt omnia. caro fragilis 
 et cinis futura post modicum pugnat sola cum pluribus.

cum autem fuerit dissoluta et uenerit princeps mundi istius 
 et inuenerit in ea nihil, tunc secura audies per prophetam: 
 non timebis a timore nocturno, a sagitta uolante per 
 diem, a negotio perambulante in tenebris, ab incursu 
 et daemonio meridiano. cadent a latere tuo mille et 
 decem milia a dextris tuis, ad te autem non adpropinquabit.

quodsi eorum te multitudo turbauerit et ad singula 
 incitamenta uitiorum coeperis aestuare et dixerit tibi cogitatio 
 tua: \'quid faciemus?\', respondebit Heliseus: noli timere, 
 quoniam plures nobiscum sunt, quam cum illis, et 
 orabit et dicet: domine, adaperi oculos puellae tuae et 
 uideat. et apertis oculis uidebis igneum currum, qui te ad 
 exemplum Heliae in astra sustollat, et tunc laeta cantabis: 
 anima nostra quasi passer erepta est de laqueo

 

 

 
 
 
 uenantium: laqueus contritus est et nos liberati sumus.

Quamdiu hoc fragili corpusculo continemur, quamdiu 
 habemus thesaurum istum in uasis fictilibus et concupiscit 
 spiritus aduersus carnem et caro aduersus spiritum, 
 nulla est certa uictoria. aduersarius noster diabolus tamquam 
 leo rugiens aliquid deuorare quaerens circuit. posuisti, 
 ait Dauid, tenebras et facta est nox. in ipsa pertransibunt 
 omnes bestiae siluae, catuli leonum rugientes, 
 ut rapiant et quaerant a deo escam sibi.

non quaerit 
 diabolus homines infideles, non eos, qui foris sunt et quorum 
 carnes rex in olla succendit Assyrius: de ecclesia Christi rapere 
 festinat. escae eius secundum Ambacum electae sunt: 
 Iob subuertere cupit et deuorato Iuda ad cribrandos apostolos 
 expetit potestatem. non uenit saluator pacem mittere super 
 terram, sed gladium.

cecidit lucifer, qui mane oriebatur, et 
 ille, qui in paradiso deliciarum nutritus est, meruit audire: 
 si alte feraris ut aquila, inde te detraham, dicit

 

 
 
 
 dominus. dixerat enim in corde suo: super sidera caeli ponam 
 sedem meam et ero similis altissimo. unde cotidie 
 ad eos, qui per scalam Iacob somniante descendunt, loquitur 
 deus: ego dixi: dii estis et filii altissimi omnes. uos 
 autem sicut homines moriemini et tamquam unus de 
 principibus cadetis.

cecidit enim primus diabolus et, cum 
 stet deus in synagoga deorum, in medio autem deos discernat, 
 apostolus eis, qui dii esse desinunt, scribit: ubi enim in 
 uobis suntdissensioneset aemulationesnonne homines 
 estis et secundum hominem ambulatis?

Si Paulus apostolus, uas electionis et praeparatus in 
 euangelium Christi, ob carnis aculeos et incentiua uitiorum 
 reprimit corpus suum et seruituti subicit, ne aliis praedicans 
 ipse reprobus inueniatur, et tamen uidet aliam legem in membris 
 suis repugnantem legi mentis suae et captiuantem se in 
 lege peccati, si post nuditatem, ieiunia, famem, carcerem, 
 flagella, supplicia in semet uersus exclamat: infelix ego

 

 
 
 
 homo, quis me liberabit de corpore mortis huius?, 
 tu te putas securam esse debere?

caue, quaeso, ne quando 
 de te dicat deus: uirgo Israhel cecidit; non est, qui 
 suscitet eam. audenter loquor: cum omnia deus possit, 1 
 suscitare uirginem non potest post ruinam. ualet quidem 
 liberare de poena, sed non ualet coronare corruptam.

timea- ! 
 mus illam prophetiam, ne in nobis etiam conpleatur: et uirgines 
 bonae deficient. obserua, quid dicat: et uirgines 
 bonae deficient: quia sunt et uirgiues malae. qui uiderit, 
 inquit, mulierem ad concupiscendum, iam moechatus 
 est eam in corde suo. perit ergo et mente uirginitas. istae 
 sunt uirgines malae, uirgines carne, non spiritu, uirgines 
 stultae, quae oleum non habentes excluduntur ab sponso.

Si autem et illae uirgines uirgines sunt, ob alias tamen 
 culpas uirginitate corporum non saluantur, quid fiet illis, quae 
 prostituerunt membra Christi et mutauerunt templum sancti 
 spiritus in lupanar?

ilico audient: descende, sede in terra,

 

 
 
 
 uirgo filia Babylonis, sede in terra: non est thronus 
 filiae Chaldaeorum; non uocaberis ultra mollis et 
 delicata. accipe molam, mole farinam, discoperi uelamentum, 
 denuda crura tua, transi flumina et reuelabitur 
 ignominia tua et apparebunt obprobria tua, 
 et hoc post dei filii thalamos, post oscula fratruelis et sponsi 
 illa, de qua quondam sermo propheticus concinebat: adstitit 
 regina a dextris tuis in uestitu deaurato, circumdata 
 uarietate.

nudabitur et posteriora eius ponentur in facie 
 ipsius; sedebit ad aquas solitudinis et posita base diuaricabit 
 pedes suos omni transeunti et usque ad uerticem polluetur. 
 rectius fuerat homini subisse coniugium, ambulasse 
 per plana, quam ad altiora tendentem in profundum inferi 
 cadere.

non fiat, obsecro, ciuitas meretrix fidelis Sion, ne post 
 trinitatis hospitium ibi daemones saltent et sirenae nidificent 
 et hiricii. non soluatur fascia pectoralis, sed statim ut libido 
 titillauerit sensum, ut blandum uoluptatis incendium dulci 
 nos calore perfuderit, erumpamus in uocem: dominus

 

 
 
 
 auxitiator meus, non timebo, quid faciat mihi caro.

cumI 
 paululum interior homo inter uitia atque uirtutes coeperit 
 fluctuare, dicito: quare tristis es, anima mea, et quare 
 conturbas me? spera in domino, quoniam confitebor 
 illi, salutare uultus mei et deus meus.\'nolo sinas cogitationem 
 crescere; nihil in te Babylonium, nihil confusionis 
 adolescat. dum paruus est hostis, interfice; nequitia elidatur 
 in semine.

audi psalmistam loquentem: filia Babylonis 
 misera, beatus, qui retribuet tibi retributionem tuam; 
 beatus, qui tenebit et adlidet paruulos tuos ad petram. 
 quia ergo inpossibile est in sensum hominis non inruere 
 notum medullarum calorem, ille laudatur, ille praedicatur beatus, 
 qui, statim ut coeperit cogitare, interficit cogitatus et 
 elidit eos ad petram; petra autem est Christus.

0 quotiens in heremo constitutus et in illa uasta solitudine, 
 quae exusta solis ardoribus horridum monachis praestat 
 habitaculum, putaui me Romanis interesse deliciis!

 

 
 
 
 sedebam solus, quia amaritudine repletus eram. horrebam sacco 
 membra deformis, squalida cutis situm Aethiopicae carnis 
 adduxerat. cotidie lacrimae, cotidie gemitus et, si quando repugnantem 
 somnus inminens oppressisset, nuda humo uix ossa 
 haerentia conlidebam.

de cibis uero et potu taceo, cum etiam 
 languentes aqua frigida utantur et coctum aliquid accepisse 
 luxuriae sit. ille igitur ego, qui ob gehennae metum tali me 
 carcere ipse damnaueram, scorpionum tantum socius et ferarum, 
 saepe choris intereram puellarum. pallebant ora ieiuniis 
 et mens desideriis aestuabat in frigido corpore et ante hominem 
 suum iam carae praemortua sola libidinum incendia 
 bulliebant.

itaque omni auxilio destitutus ad Iesu iacebam 
 pedes, rigabam lacrimis, crine tergebam et repugnantem carnem 
 ebdomadarum inedia subiugabam. non erubesco infelicitatis 
 meae, quin potius plango non esse, quod fuerim. memini 
 me clamantem diem crebro iunxisse cum nocte nec prius a 
 pectoris cessasse uerberibus, quam domino rediret increpante 
 tranquillitas. ipsam quoque cellulam meam quasi cogitationum

 

 
 
 
 consciam pertimescebam et mihimet iratus et rigidus solus 
 deserta penetrabam.

sicubi concaua uallium, aspera montium, 
 rupium praerupta cernebam, ibi meae orationi locus, illud 
 miserrimae carnis ergastulum; et, ut mihi ipse testis est dominus, 
 post multas lacrimas, post caelo oculos inhaerentes 
 nonnumquam uidebar mihi interesse agminibus angelorum 
 et laetus gaudensque cantabam: post te in odorem unguentorum 
 tuorum currimus.

Si autem haec sustinent illi, qui exeso corpore solis 
 cogitationibus oppugnantur, quid patitur puella, quae deliciis 
 fruitur? nempe illud apostoli: uiuens mortua est. si quid 
 itaque in me potest esse consilii, si experto creditur, hoc 
 primum moneo, hoc obtestor, ut sponsa Christi uinum fugiat 
 pro ueneno.

haec aduersus adulescentiam prima arma sunt daemonum. 
 non sic auaritia quatit, inflat superbia, delectat ambitio. 
 facile aliis caremus uitiis; hic hostis intus inclusus est. 
 quocumque pergimus, nobiscum portamus inimicum. -uinum 
 et adulescentia duplex incendium uoluptatis. quid oleum 
 flammae adicimus? quid ardenti corpusculo fomenta ignium 
 ministramus?

Paulus ad Timotheum: iam noli, inquit, aquam

 

 
 
 
 bibere, sed uinum modicum utere propter stomachum 
 et frequentes tuas infirmitates. uide, quibus causis uini 
 potio concedatur: uix hoc stomachi dolor et frequens meretur 
 infirmitas. et ne nobis forsitan de aegrotationibus blandiremur, 
 modicum praecepit esse sumendum, medici potius consilio quam 
 apostoli -licet et apostolus sit medicus spiritalis — et, ne Timotheus 
 inbecillitate superatus euangelii praedicandi non posset 
 habere discursus. alioquin se dixisse meminerat et: uinum, 
 in quo est luxuria, et: bonum est homini uinum non 
 bibere et carnem non manducare.

Noe uinum bibit et 
 inebriatus est rudi adhuc saeculo; et tunc primum plantauit 
 uineam: inebriare uinum forsitan nesciebat. et ut intellegas 
 scripturae in omnibus sacramentum — margarita quippe est. 
 sermo dei et ex omni parte forari potest — post ebrietatem 
 nudatio femorum subsecuta est, libido iuncta luxuriae. prius 
 uenter et statim cetera; manducauit enim populus et 
 bibit, et surrexerunt ludere.

Loth, amicus dei, in monte 
 saluatus et de tot milibus populis solus iustus inuentus

 

 
 
 
 inebriatur a filiabus suis; et licet putarent genus hominum 
 defecisse et hoc facerent liberorum magis desiderio quam 
 libidinis, tamen uirum iustum sciebant hoc nisi ebrium non 
 esse facturum; denique, quid fecerit, ignorauit: et — quamquam 
 uoluntas non sit in crimine, error in culpa est — inde nascuntur 
 Moabitae et Ammanitae, inimici Israhel, qui usque ad 
 quartam et decimam progeniem et usque in aeternum non 
 ingrediuntur ecclesiam dei.

Helias, cum lezabel fugeret et sub quercu fessus iaceret, 
 ueniente ad se angelo suscitatur et dicitur ei: \'surge et manduca\'. 
 et respexit, et ecce ad caput eius panis olyrae 
 et uas aquae.

reuera non poterat deus conditum ei merum mittere 
 et ex oleo cibos et carnes contusionemutatasPHeliseus filios 
 prophetarum inuitat ad prandium et herbis agrestibus eos 
 alens consonum prandentium audit clamorem: mors in olla. 
 homo dei. non iratus est cocis — lautioris enim mensae consuetudinem 
 non habebat -, sed farina desuper iacta amaritudinem 
 dulcorauit eadem spiritus uirtute, qua Moyses mutauerat

 

 
 
 
 Merra.

necnon et illos, qui ad se conprehendendum uenerant, 
 oculis pariter ac mente caecatos, cum Samariam nescios 
 induxisset, qualibus epulis refici imperarit, ausculta: pone 
 eis panem et aquam: et manducent et bibant et remittantur 
 ad dominum suum.

potuit et Danihelo de regis 
 ferculis opulentior mensa transferri, sed Ambacum messorum 
 prandium portat, arbitror, rusticanum. ideoque et \'desideriorum 
 uir\' appellatus est, quia panem desiderii non manducauit 
 et uinum concupiscentiae non bibit.

Innumerabilia sunt scripturis respersa diuinis, quae 
 gulam damnent et simplices cibos praebeant; uerum quia nunc 
 non est propositum de ieiuniis disputare et uniuersa exsequi 
 sui est tituli et uoluminis, haec sufficiant pauca de plurimis.

alioquin ad exemplum horam poteris tibi ipsa colligere, quomodo 
 et primus de paradiso homo uentri magis oboediens 
 quam deo in hanc lacrimarum deiectus est uallem et ipsum 
 dominum fame satanas temptauerit in deserto et apostolus 
 clamitet: esca uentri et uenter escae, deus autem et

 

 
 
 
 hunc et illa destruet, et de luxuriosis: quorum deus uenter 
 est. id enim colit unusquisque, quod diligit. ex quo sollicite 
 prouidendum est, ut, quos saturitas de paradiso expulit, 
 reducat esuries.

Quodsi uolueris respondere te nobili stirpe generatam, 
 semper in deliciis, semper in plumis, non posse a uino et 
 esculentioribus cibis abstinere nec his legibus uiuere districtius, 
 respondebo: uiue ergo lege tua, quae dei non potes\'. non 
 quo deus, uniuersitatis creator et dominus, intestinorum nostrorum 
 rugitu et inanitate uentris pulmonumque delectetur 
 ardore, sed quo aliter pudicitia tuta esse non possit.

Iob deo 
 carus et testimonio ipsius inmaculatus et simplex, audi, quid 
 de diabolo suspicetur: uirtus eius in lumbis et potestas 
 eius in umbilico. honeste uiri mulierisque genitalia inmutatis 
 sunt appellata nominibus.

unde et de lumbis Dauid super 
 sedem eius promittitur esse sessurus; et septuaginta et quinque 
 animae introierunt Aegyptum, quae exierunt de femore 
 Iacob, et postquam conluctante deo latitudo femoris eius 
 emarcuit, a liberorum opere cessauit; et qui pascha facturus 
 est, accinctis mortificatisque lumbis facere praecipitur; et ad 
 Iob dicitdeus : accingere sicut uir lumbos tuos; etIohannes 

 

 
 
 
 zona pellicia cingitur; et apostoli iubentur accinctis lumbis 
 habere in manibus euangelii lucernas.

ad Hierusalem uero, 
 quae respersa sanguine in campo inuenitur erroris, in Ezechiel 
 dicitur: non est praecisus umbilicus tuus. omnis igitur 
 aduersus uiros diaboli uirtus in lumbis est, omnis in umbilico 
 contra feminas fortitudo.

Vis scire ita esse, ut dicimus? accipe exempla. Sampson 
 leone fortior, saxo durior et qui unus et nudus mille est persecutus 
 armatos, in Dalilae mollescit amplexibus; Dauid secundum 
 cor domini electus et qui uenturum Christum sancto 
 saepe ore cantauerat, postquam deambulans super tectum 
 domus suae Bersabee captus est nuditate, adulterio iunxit 
 homicidium.

ubi et illud breuiter adtende, quod nullus sit, 
 etiam in domo, tutus aspectus. quapropter ad deum paenitens 
 loquitur: tibi soli peccaui et malum coram te feci. rex 
 enim alium non timebat. Salomon, per quem se cecinit ipsa 
 sapientia, qui disputauit a cedro Libani usque ad hysopum, 
 quae exit per parietem, recessit a domino, quia amator 
 mulierum fuit. et ne aliquis etiam de sanguinis sibi

 

 
 
 
 propinquitate confideret, in inlicitum Thamar sororis Amnon frater 
 exarsit incendium.

Piget dicere, quot cotidie uirgines ruant, quantas de 
 suo gremio mater perdat ecclesia, super quot sidera superbus 
 inimicus ponat thronum suum, quot petras excauet et habitet 
 coluber in foraminibus earum. uideas plerasque uiduas ante 
 quam nuptas infelicem conscientiam mentita tantum ueste 
 protegere, quas nisi tumor uteri et infantum prodiderit uagitus, 
 erecta ceruice et ludentibus pedibus incedunt.

aliae uero 
 sterilitatem praebibunt et necdum sati hominis homicidium 
 faciunt. nonnullae, cum se senserint concepisse de scelere, 
 aborti uenena meditantur et frequenter etiam ipsae commortuae 
 trium criminum reae ad inferos perducuntur, homicidae sui, 
 Christi adulterae, necdum nati filii parricidae.

istae sunt, quae 
 solent dicere: \'omnia munda mundis. sufficit mihi conscientia 
 mea. cor mundum desiderat deus. cur me abstineam a

 

 
 
 
 cibis, quos deus creauit ad utendum?\' et si quando lepidae 
 et festiuae nolunt uideri et se mero ingurgitauerint, ebrietati 
 sacrilegium copulantes aiunt: \'absit, ut ego me a Christi sanguine 
 abstineam.\' et quam uiderint tristem atque pallentem, 
 miseram et monacham et Manicheam uocant, et consequenter; 
 I tali enim proposito ieiunium heresis est.

hae sunt, quae per 
 publicum notabiliter incedunt et furtiuis oculorum nutibus 
 adulescentium gregem post se trahunt, quae semper audiunt 
 per prophetam: facies meretricis facta est tibi, inpudorata 
 es tu.

purpura tantum in ueste sit tenuis et laxius, ut 
 crines decidant, ligatum caput, soccus uilior et per umeros 
 maforte uolitans, strictae manicae bracchiis adhaerentes et 
 solutis genibus fractus incessus: haec est apud illas tota uirginitas. 
 habeant istiusmodi laudatores suos et sub uirginali 
 nomine lucrosius pereant: libenter talibus non placemus.

Pudet dicere, pro nefas! triste, sed uerum est: unde in 
 ecclesias agapetarum pestis introiit? unde sine nuptiis aliud

 

 

 

 
 
 
 nomen uxorum? immo unde nouum concubinarum genus? plus 
 inferam: unde meretrices uniuirae? eadem domo, uno cubiculo, 
 saepe uno tenentur et lectulo, et suspiciosos nos uocant, 
 si aliquid aestimemus.

frater sororem uirginem deserit, caelibem 
 spernit uirgo germanum, et, cum in eodem proposito 
 esse se simulent, quaerunt alienorum spiritale solacium, ut 
 domi habeant carnale commercium. istiusmodi homines in Prouerbiis 
 Salomonis arguit deus dicens: alligabit quis ignem 
 in sinu et uestimenta eius non conburentur? aut ambulabit 
 supra carbones ignis et pedes illius non ardebunt?

Explosis igitur et exterminatis bis, quae nolunt esse 
 uirgines, sed uideri, nunc ad te mihi omnis dirigitur oratio, 
 quae quanto prima Romanae urbis uirgo nobilis esse coepisti, 
 tanto tibi amplius laborandum est, ne et praesentibus bonis 
 careas et futuris. et quidem molestias nuptiarum et incerta 
 coniugii de domestico exemplo didicisti, cum soror tua

 

 
 
 
 Blesilla aetate maior, sed proposito minor, post acceptum maritum 
 septimo mense uiduata est.

o mfelix humana condicio et futuri 
 nescia! et uirginitatis coronam et nuptiarum perdidit 
 uoluptatem. et quamquam secundum pudicitiae gradum teneat, 
 tamen quas illam per momenta sustinere aestimas cruces 
 spectantem cotidie in sorore, quod ipsa perdiderit, et, cum 
 difficilius experta careat uoluptate, minorem continentiae habere 
 mercedem? sit tamen et illa secura, sit gaudens: centesimus 
 et sexagesimus fructus de uno sunt semine castitatis.

Nolo habeas consortia matronarum, nolo ad nobilium 
 accedas domos, nolo te frequenter uidere, quod contemnens 
 uirgo esse uoluisti. si sibi solent adplaudere mulierculae de 
 iudicibus uiris et in aliqua positis dignitate, si ad imperatoris 
 uxorem concurrit ambitio salutantum, cur tu facias iniuriam 
 uiro tuo? ad hominis coniugem dei sponsa quid properas? 
 disce in hac parte superbiam sanctam, scito te illis esse meliorem.

neque uero earum te tantum cupio declinare congressus, 
 quae maritorum inflantur honoribus, quas eunuchorum

 

 

 
 
 
 greges saepiunt et in quarum uestibus adtenuata in filum 
 metalla texuntur, sed etiam eas fuge, quas uiduas necessitas 
 fecit, non quo mortem optare debuerint maritorum, sed quo I 
 datam occasionem pudicitiae libenter arripere. nunc uero 
 tantum ueste mutata pristina non mutatur ambitio. praecedit 
 caueas basternarum ordo semiuir et rubentibus buccis cutis 
 farsa distenditur, ut eas putes maritos non amisisse, sed 
 quaerere.

plena adulatoribus domus, plena conuiuis. clerici 
 ipsi, quos et magisterio esse oportuerat et timori, osculantur 
 capita patronarum et extenta manu, ut benedicere eos putes 
 uelle, si nescias, pretium accipiunt salutandi. illae interim, 
 quae sacerdotes suo uident indigere praesidio, eriguntur in 
 superbiam et, quia maritorum expertae dominatum uiduitatis 
 praeferunt libertatem, castae uocantur et nonnae et post cenam 
 dubiam apostolos somniant.

Sint tibi sociae, quas uideris quod ieiunia tenuant, 
 quibus pallor in facie est, quas et aetas probauit et uita, quae 
 cotidie in cordibus suis canunt: ubi pascis? ubi cubas in

 

 
 
 
 meridie? quae ex affectu dicunt: cupio dissolui et esse 
 cum Christo. esto subiecta parentibus: imitare sponsum 
 tuum. rarus sit egressus in publicum: martyres tibi quaerantur 
 in cubiculo tuo. numquam causa deerit procedendi, si semper, 
 quando (necesse, quando non) necesse est, processura sis.

moderatus 
 cibus et numquam uenter repletus. plurimae quippe sunt, 
 quae, cum uino sint sobriae, ciborum largitate sunt ebriae. ad 
 orationem tibi nocte surgenti non indigestio ructum faciat, sed 
 inanitas. crebrius lege et disce quam plurima. tenenti codicem 
 somnus obrepat et cadentem faciem pagina sancta suscipiat. sint 
 tibi cotidiana ieiunia et refectio satietatem fugiens. nihil prodest 
 biduo triduoque transmisso uacuum portare uentrem, si pariter 
 obruitur, si conpensatur saturitate ieiunium. ilico mens repleta 
 torpescit et inrigata humus spinas libidinum germinat.

si quando 
 senseris exteriorem hominem florem adulescentiae suspirare et 
 accepto cibo cum te in lectulo conpositam dulcis libidinum 
 pompa concusserit, arripe scutum fidei, in quo ignitae diaboli 
 extinguuntur sagittae. omnes adulterantes, quasi clibanus 
 corda eorum. at tu Christi comitata uestigiis et sermonibus. 
 eius intenta dic: nonne cor nostrum erat ardens in uia,

 

 
 
 
 cum aperiret nobis Iesus scripturas? et illud: ignitum 
 eloquium tuum, et seruus tuus dilexit illud.

difficile est humanam animam non amare et necesse est, ut 
 in quoscumque mens nostra trahatur affectus, carnis amor spiritus 
 amore superatur; desiderium desiderio restinguitur. quidquid 
 inde minuitur, hinc crescit. quin potius semper ingemina: 
 super lectum meum in noctibus quaesiui, quem 
 dilexit anima mea. mortificate, ait apostolus, membra 
 uestra super terram. unde etipse confidenteraiebat : uiuo 
 autem iam non ego, uiuit autem in me Christus.

qui 
 mortificauit membra sua et in imagine perambulabat, non timet 
 dicere: factus sum tamquam uter in pruina; quidquid 
 enim in me fuit umoris, excoctum est, et: infirmata sunt 
 in ieiunio genua mea, et: oblitus sum manducare 
 panem meum; auoce gemitus mei adhaesitosmeum 
 carni meae.

Esto cicada noctium.laua per singulas noctes lectum tuum, 
 in lacrimis stratum tuum riga. uigila et flere sicut passer in

 

 
 
 
 solitudine. psalle spiritu, psalle et mente: benedic, anima mea, 
 dominum et ne obliuiscaris omnes retributiones 
 eius, qui propitiatur cunctisiniquitatibustuis , qui 
 sanatomnesinfirmitates tuas et redimit ex corruptioneuitamtuam .

quis nostrum ex corde dicere potest: quia 
 cinerem quasi panem manducaui et potionem meam 
 cum fletu miscebam? an non flendum est, non gemendum, 
 cum me rursus serpens inuitat ad inlicitos cibos? cum de 
 paradiso uirginitatis eiectum tunicis uult uestire pelliciis, quas 
 Helias ad paradisum rediens proiecit in terram? quid mihi et 
 uoluptati, quae in breui perit? quid cum hoc dulci et mortifero 
 carmine sirenarum?

nolo illi subiacere sententiae, quae 
 in hominem est lata damnatum: in doloribus et anxietatibus 
 paries, mulier — lexistanonmea est —, et ad uirum 
 conuersio tua. sit conuersio illius ad maritum, quae uirum 
 non habet Christum, et ad extremum \'morte morieris\' 
 finis iste coniugii: meum propositum sine sexu est. habeant

 

 
 
 
 nuptiae suum tempus et titulum: mihi uirginitas in Maria 
 dedicatur et Christo.

Dicat aliquis: (et audes nuptiis detrahere, quae a domino 
 benedictae sunt?\' non est detrahere nuptiis, cum illis 
 uirginitas antefertur. nemo malum bono conparat. glorientur 
 et nuptae, cum a uirginibus sunt secundae. crescite, ait, 
 et multiplicamini et replete terram. crescat et multiplicetur 
 ille, qui inpleturus est terram: tuum agmen in caelis 
 est.

crescite et multiplicamini. hoc expletur edictum 
 post paradisum et nuditatem et ficus folia auspicantia pruriginem 
 nuptiarum. nubat et nubatur ille, qui in sudore faciei 
 comedit panem suum, cui terra tribulos generat et spinas, 
 cuius herba sentibus suffocatur: meum semen centena fruge 
 fecundum est. non omnes capiunt uerbum dei, sed hi, 
 quibus datum est. alium eunuchum necessitas faciat, me 
 uoluntas.

tempus amplexandi et tempus abstinendi 
 manus a conplexu; tempus mittendi lapides et tempus 
 colligendi. postquam de duritia nationum generati sunt 
 filii Abraham, coeperunt sancti lapides uolui super terram. 
 pertranseunt quippe mundi istius . turbines et in curru dei 
 rotarum celeritate uoluuntur. consuant tunicas, qui inconsutam

 

 
 
 
 desursum tunicam perdiderunt, quos uagitus delectat infantum 
 in ipso lucis exordio fletu lugente, quod nati sunt.

Eua in 
 paradiso uirgo fuit; post pellicias tunicas initium nuptiarum. 
 tua regio paradisus. serua, quod nata es, et dic: reuertere, 
 anima mea, in requiem tuam. et ut scias uirginitatem 
 esse naturae, nuptias post delictum: uirgo nascitur caro de 
 nuptiis in fructu reddens, quod in radice perdiderat. exi 
 uirga de radice Iesse et flos de radice ascendet.

uirga mater est domini, simplex, pura, sinceris nullo extrinsecus 
 germine cohaerente et ad similitudinem dei unione fecunda. 
 uirgae flos Christus est dicens: ego flos campi et 
 lilium conuallium. qui et in alio loco lapis praedicatur 
 abscisus de monte sine manibus significante prophetia uirginem 
 nasciturum esse de uirgine. manus quippe accipiuntur 
 pro opere nuptiarum, ut ibi: sinistra eius sub capite 
 meo et dextera eius amplexabitur me.

in huius sensus 
 congruit uoluntatem etiam illud, quod animalia, quae a Noe 
 bina in arcam inducuntur, inmunda sunt — inpar numerus

 

 
 
 
 est mundus —; quod Moyses et Iesus Naue nudis in sanctam 
 terram pedibus iubentur incedere et discipuli sine calciamentorum 
 onere et uinculis pellium ad praedicationem euangelii 
 destinantur; quod milites uestimentis Iesu sorte diuisis 
 caligas non habuere, quas tollerent. nec enim poterat habere 
 dominus, quod prohibuerat in seruis.

Laudo nuptias, laudo coniugium, sed quia mihi uirgines generant: 
 lego de spinis rosas, de terra aurum, de conca margaritum. 
 numquid, qui arat, tota die arabit? nonne et laboris sui 
 fruge laetabitur? plus honorantur nuptiae, quando, quod de illis 
 nascitur, plus amatur. quid inuides, mater, filiae? tuo lacte nutrita 
 est, tuis educta uisceribus in tuo adoleuit sinu, tu illam sedula 
 pietate seruasti: indignaris, quod noluit militis uxor esse, 
 sed regis? grande tibi beneficium praestitit: socrus dei esse 
 coepisti.

de uirginibus, inquit apostolus, praeceptum 
 domini non habeo: cur? quia, et ipse ut esset uirgo, non 
 fuit imperii, sed propriae uoluntatis. neque enim audiendi sunt, 
 qui eum uxorem habuisse confingunt, cum de continentia

 

 
 
 
 disserens et suadens perpetuam castitatem intulerit: uolo autem 
 omnes esse sicut me ipsum, et infra: dico autem innuptis 
 et uiduis: bonum est illis, si sic permaneant, 
 sicut t et ego, et in alio loco: numquid non habemus 
 potestatem uxores circumducendi sicut et ceteri 
 apostoli?

quare ergo non habet domini de uirginitate praeceptum? 
 quia maioris est mercis, quod non cogitur et offertur, 
 quia, si fuisset uirginitas imperata, nuptiae uidebantur ablatae 
 et durissimum erat contra naturam cogere angelorumque uitam 
 ab hominibus extorquere et id quodam modo damnare, quod 
 conditum est.

Alia fuit in ueteri lege felicitas. beatus, qui habet 
 semen in Sion et domesticos in Hierusalem, et 
 maledicta sterilis, quae non pariebat, et: filii tui sicut 
 nouella oliuarum in circuitu mensae tuae, et repromissio 
 diuitiarum, et: non erit infirmus in tribubus 
 tuis.

nunc dicitur: \'ne te lignum arbitreris aridum; habes 
 locum pro filiis et filiabus in caelestibus sempiternum\'; nunc 
 benedicuntur pauperes et Lazarus diuiti praefertur in purpura;

 

 
 
 
 nunc, qui infirmus est, fortior est. uacuus erat orbis et, ut 
 de typis taceam, sola erat benedictio liberorum.

propterea et 
 Abraham iam senex Cetturae copulatur et Iacob mandragoris 
 redimitur et conclusam uuluam in ecclesiae figuram Rachel 
 pulchra conqueritur. paulatim uero increscente segete messor 
 inmissus est. uirgo Helias, Helisaeus uirgo, uirgines multi filii 
 prophetarum. Hieremiae dicitur: et tu accipias uxorem. 
 sanctificatus in utero captiuitate propinquante uxorem prohibetur 
 accipere.

aliis uerbis id ipsud apostolus loquitur: existimo 
 ergo hoc bonum esse propter instantem necessitatem, 
 quoniam bonum est homini sic esse. 
 quae est ista necessitas, quae auferet gaudia nuptiarum? tempus 
 breuiatum est; reliquum est, ut et qui habent 
 uxores sic sint, quasi non habentes.

in proximo est 
 Nabuchodonosor: promouit se leo de cubili suo. quo mihi 
 superbissimo regi seruitura coniugia? quo paruulos, quos propheta 
 conploret dicens: adhaesit lingua lactantis ad 
 faucem ipsius in siti. paruuli postulauerunt panem 
 et, qui frangeret eis, non e.rat?

inueniebatur ergo, ut

 

 
 
 
 diximus, in uiris tantum hoc continentiae bonum et in doloribus 
 iugiter Eua pariebat.

postquam uero uirgo concepit in 
 utero et peperit nobis puerum, cuius principatus in umero 
 eius, deum fortem, patrem futuri saeculi, soluta maledictio 
 est. mors per Euam, uita per Mariam. ideoque et ditius uirginitatis 
 donum fluxit in feminas, quia coepit a femina. statim 
 ut filius dei ingressus est super terram, nouam sibi familiam 
 instituit, ut, qui ab angelis adorabatur in caelo, haberet 
 angelos et in terris.

tunc Olofernae caput Iudith continens 
 amputauit; tunc Aman, quod interpretatur \'iniquitas\', suo igne 
 conbustus est; tunc Iacobus et Iohannes relicto patre, rete, 
 nauicula secuti sunt saluatorem affectum sanguinis et uincula 
 saeculi et curam domus pariter relinquentes; tunc primum 
 auditum est: qui uult uenire post me, neget se ipsum 
 sibi et tollat crucem suam et sequatur me. nemo 
 enim miles cum uxore pergit ad proelium.

discipulo ad sepulturam 
 patris ire cupienti non permittitur. uulpes foueas 
 habent et uolucres caeli nidos; filius autem hominis 
 non habet, ubi caput reclinet: ne forsitan

 

 
 
 
 contristeris, si anguste manseris. qui sine uxore est, sollicitus 
 est ea, quae domini sunt, quomodo placeat deo, qui 
 autemcumuxoreest , sollicitusest , quae sunt huius 
 mundi, quomodo placeat uxori. diuisa est mulier 
 et uirgo: quae non est nupta, cogitat, quae sunt 
 domini, ut sit sancta corpore et spiritu; nam quae 
 nupta est, cogitat, quae sunt mundi, quomodo placeat 
 uiro.

Quantas molestias habeant nuptiae et quot sollicitudinibus 
 uinciantur, in eo libro, quem aduersus Heluidium de 
 beatae Mariae perpetua uirginitate edidimus, puto breuiter 
 expressum. nunc eadem replicare perlongum est et, si cui 
 placet, de illo potest haurire fonticulo.

uerum, ne penitus uidear 
 omisisse, nunc dicam, quod, cum apostolus sine intermissione 
 orare nos iubeat et, qui in coniugio debitum soluit, 
 orare non possit, aut oramus semper et uirgines sumus, aut 
 orare desinimus, ut coniugio seruiamus. et si nupserit, 
 inquit, uirgo, non peccat; tribulationem tamen carnis 
 habebunt huiusmodi.

et in principio libelli praefatus 
 sum me de angustiis nuptiarum aut nihil omnino aut pauca 
 dicturum et nunc eadem admoneo. at, si tibi placet scire, 
 quot molestiis uirgo libera, quot uxor adstricta sit, lege

 

 
 
 
 Tertulliani ad amicum philosophum et de uirginitate alios libellos 
 et beati Cypriani uolumen egregium et papae Damasi super 
 hac re uersu prosaque conposita et Ambrosii nostri quae 
 nuper ad sororem scripsit opuscula. in quibus tanto se fudit 
 eloquio, ut, quidquid ad laudem uirginum pertinet, exquisierit, 
 ordinarit, expresserit.

Nobis diuerso tramite inceditur: uirginitatem non efferimus, 
 sed seruamus. nec sufficit scire, quod bonum est, nisi 
 custodiatur adtentius, quod electum est, quia illud iudicii est, 
 hoc laboris, et illud commune cum pluribus, hoc cum paucis. 
 qui perseuerauerit, inquit, usqueadfinem , liicsaluus 
 erit et: multi uocati, pauci autem electi.

itaque obtestor 
 te coram deo et Christo Iesu et electis angelis eius, ne 
 uasa templi, quae solis sacerdotibus uidere concessum est, 
 facile in publicum proferas, ne sacrarium dei quisquam profanus 
 inspiciat. Ozias arcam, quam non licebat, adtingens subita 
 morte prostratus est. neque enim aureum uas et argenteum 
 tam carum deo fuit, quam templum corporis uirginalis.

 

 
 
 
 praecessit umbra, nunc ueritas est.

tu quidem simpliciter 
 loqueris et ignotos quoque blanda non despicis, sed aliter 
 inpudici uident oculi. non norunt animae pulchritudinem considerare, 
 sed corporum. Ezechias thesaurum dei monstrat 
 Assyriis, sed Assyrii uidere, quod cuperent. denique frequentibus 
 bellis Iudaea conuulsa uasa primum domini capta atque 
 translata sunt et inter epulas et concubinarum greges, quia 
 palma uitiorum est honesta polluere, Baltasar potat in fialis.

Ne declines aurem tuam in uerba mala. saepe indecens 
 aliquid loquentes temptant mentis arbitrium. si libenter audias, 
 uirgo, quod dicitur, si ad ridicula quaeque soluaris, quidquid 
 dixeris, laudant; quidquid negaueris, negant. facetam uocant 
 et sanctam et in qua nullus sit dolus, caece uera Christi 
 ancilla\' dicentes, \'ecce tota simplicitas, non ut illa horrida, 
 turpis, rusticana, terribilis et quae ideo forsitan maritum inuenire 
 non potuit\'.

naturali ducimur malo: adulatoribus nostris 
 libenter fauemus et, quamquam nos respondeamus indignos et

 

 
 
 
 calidus rubor ora perfundat, tamen ad laudem suam intrinsecus 
 anima laetatur. sponsa Christi arca est testamenti extrinsecus 
 et int.rinsecus deaurata, custos legis domini. sicut in illa nihil 
 aliud fuit nisi tabulae testamenti, ita et in te nullus sit extrinsecus 
 cogitatus. super hoc propitiatorio quasi super cheru - 
 Ibim sedere uult dominus.

mittit discipulos suos, ut in pullo 
 asinae curis te saecularibus soluant, ut paleas et lateres 
 Aegypti derelinquens Moysen sequaris in heremo et terram 
 repromissionis introeas. nemo sit, qui prohibeat, non mater, 
 non soror, cognata, germanus; dominus te necessariam habet. 
 quod si uoluerint inpedire, timeant flagella Pharaonis, qui 
 populum dei ad colendum eum nolens dimittere passus est 
 illa, quae scripta sunt.

Iesus ingressus templum omnia, quae 
 templi non erant, proiecit. deus enim zelotes est et non uult 
 domum patris fieri speluncam latronum. alioquin, ubi aera 
 numerantur, ubi sunt caueae columbarum et simplicitas enecatur, 
 ubi in pectore uirginali saecularium negotiorum cura 
 aestuat, statim uelum templi scinditur; sponsus consurgit iratus 
 et dicit: relinquetur uobis domus uestra deserta.,

lege euangelium et uide, quomodo Maria ad pedes domini 
 sedensMarthae studio praeferatur- et certeMartha sedulo hospitalitatis 
 officio domino atque discipulis conuiuium praeparabat –: 
 Martha, inquit, Martha, sollicita es et turbaris 
 circa plurima; pauca autem necessaria sunt aut 
 unum. Maria bonam partem elegit, quae non auferetur 
 ab ea. esto et tu Maria, cibis praeferto doctrinam.

sorores tuae cursitent et quaerant, quomodo Christum hospitem 
 habeant; tu insemel saeculi onere proiecto sede ad 
 pedes domini et dic: \'inueni eum, quem quaerebat anima 
 mea; tenebo eum et non dimittam eum\', et ille respondeat: 
 una est columba mea, perfecta mea; una est 
 matri suae, electa genitrici suae, caelesti uidelicet 
 Hierusalem. I

Semper te cubiculi tui secreta custodiant, semper tecum 
 sponsus ludat intrinsecus. oras: loqueris ad sponsum; legis: 
 ille tibi loquitur et, cum te somnus oppresserit, ueniet post 
 parietem et mittet manum suam per foramen et tanget uentrem

 

 
 
 
 tuum, et tremefacta consurges et dices: uulnerata caritatis 
 ego sum, et rursus ab eo audies: hortus conclusus 
 soror mea sponsa; hortus conclusus, fons signatus.

caue ne domum exeas, ne uelis uidere filias regionis 
 alienae, quamuis fratres habeas patriarchas et Israhel parente 
 laeteris: Dina egressa corrumpitur. nolo te sponsum quaerere 
 per plateas, nolo circumire angulos ciuitatis. dicas licet: 
 surgam et circumibo in ciuitate, in foro et in plateis 
 et quaeram, quem dilexit anima mea, et interroges: 
 numquid, quem dilexit anima mea, uidistis? 
 nemo tibi respondere dignabitur.

sponsus in plateis non potest 
 inueniri — arta et angusta uia est, quae ducit ad 
 uitam - ; denique sequitur: quaesiui eum et non inueni 
 eum, uocaui eum et non respondit mihi. atque utinam 
 non inuenisse sufficiat! uulneraberis, nudaberis et gemebundanarrabis:inuenerunt 
 me eustodesqui circumeunt 
 ciuitatem; percusserunt me, uulnerauerunt me, 
 tulerunt theristrum meum a me.

si autem hoc exiens 

 

 

 
 
 
 patitur illa, quae dixerat: ego dormio et cor meum uigilat 
 et: fasciculus stactae fratruelis meus mihi, 
 in medio uberum meorum commorabitur, quid de 
 nobis fiet, quae adhuc adulescentulae sumus, quae sponsa I 
 intrante cum sponso remanemus extrinsecus?

zelotypus est 
 Iesus, non uult ab aliis uideri faciem tuam. excuses licet 
 atque causeris: \'adducto uelamine ora contexi, te quaesiui, 
 tibi dixi: adnnntia mihi. quem dilexit anima mea, 
 ubi pascis. ubi cubas in meridie, ne quando fiam 
 sicut cooperta super greges sodalium tuorum,\' 
 indignabitur, tumebit et dicet: si non cognoueris temet 
 ipsam, o pulchra in mulieribus, egredere tu in uestigiis 
 gregum et pasce haedos tuos in tabernacu-I 
 lis pastorum.

sis , inquit, Cpulchra et inter omnes mulieresI 
 species tua diligatur ab sponso, nisi te cognoueris et omni 
 custodia seruaueris cor tuum, nisi oculos iuuenum fugeris,1 
 egredieris de thalamo meo et pasces haedos, qui staturi sunt 
 a sinistris\'.\'

Itaque, mi Eustochia, filia, domina, conserua, germana, 
 — aliud enim aetatis, aliud meriti, illud religionis, hoc caritatis 
 est nomen — audi Esaiam loquentem: populus meus, 
 intra in cubicula tua, claude ostium tuum, abscondere 
 pusillum quantulum, donec pertranseat ira 
 domini.

foris uagentur uirgines stultae, tu intrinsecus esto 
 cum sponso, quia, si ostium cluseris et secundum euangelii 
 praeceptum in occulto oraueris patrem tuum, ueniet et pulsabit 
 et dicet: ecce ego sto ante ianuam et pulso. si quis 
 mihi aperuerit, intrabo et cenabo cum eo et ipse 
 mecum, et tu statim sollicita respondebis: uox fratruelis 
 mei pulsantis: aperi mihi, soror mea, proxima 
 mea, columba mea, perfecta mea. nec est, quod dicas: 
 dispoliaui metunicammeam , quomodo induar eam? 
 laui pedes meos, quomodo inquinabo eos?

ilico surge 
 et aperi, ne te remorante pertranseat et postea conqueraris 
 dicens: aperui ego fratrueli meo, fratruelis meus

 

 
 
 
 pertransiit. quid enim necesse est, ut cordis tui ostia 
 clausa sint sponso? aperiantur Christo, claudantur diabolo 
 secundum illud: si spiritus potestatem habentis ascenderit 
 super te, locum ne dederis ei.

Danihel in cenaculo 
 suo — neque enim manere poterat in humili — fenestras 
 ad Hierusalem apertas habuit: et tu habeto fenestras 
 apertas, sed unde lumen introeat, unde uideas ciuitatem dei. 
 ne aperias illas fenestras, de quibus dicitur: mors intrauit 
 per fenestras uestras.

Illud quoque tibi uitandum est cautius, ne uanae gloriae 
 ardore capiaris. quomodo, inquit Iesus, potestis credere 
 gloriam ab hominibus accipientes? uide, quale 
 malum sit, quod qui habuerit, non potest, credere.

nos uero 
 dicamus: quoniam gloriatio mea es tu, et: qui gloriatur, 
 in domino glorietur, et: si adhuc hominibus 
 placerem, Christi seruus non essem, et: mihi 
 absit gloriari, nisi in cruce domini mei Iesu Christi, 
 per quem mihi mundus crucifixus est et ego 
 mundo, et illud: in te laudabimur tota die, et: in domino 
 laudabitur anima mea.

cum facis elemosynam,

 

 
 
 
 deus solus uideat. cum ieiunas, laeta sit facies tua. uestis 
 nec satis munda nec sordida et nulla diuersitate notabilis, 
 ne ad te obuia praetereuntium turba consistat et digito demonstreris. 
 frater est mortuus, sororis est corpusculum deducendum: 
 caue ne, dum hoc saepius facis, ipsa moriaris.

ne 
 satis religiosa uelis uideri nec plus humilis, quam necesse 
 est. ne gloriam fugiendo quaeras. plures enim paupertatis, 
 misericordiae atque ieiunii arbitros declinantes in hoc ipso 
 placere cupiunt, quod placere contemnunt; et mirum in modum 
 laus, dum uitatur, adpetitur. ceteris perturbationibus, 
 quibus mens hominis gaudet, aegrescit, sperat et metuit, plures 
 inuenio extraneos; hoc uitio pauci admodum sunt qui caruerint, 
 et ille est optimus, qui quasi in pulchro corpore rara 
 naeuorum sorde respergitur.

neque uero moneo, ne de diuitiis 
 glorieris, ne de generis nobilitate te iactes, ne te ceteris praeferas: 
 scio humilitatem tuam, scio te ex affectu dicere: domine, 
 non est exaltatum cor meum neque elati sunt oculi 
 mei. noui et apud te et apud matrem tuam superbiam, per

 

 
 
 
 quam diabolus cecidit, locum penitus non habere. unde et super 
 ea scribere supersedi. stultissimum quippe est docere, quod nouerit 
 ille, quem doceas.

sed ne hoc ipsud tibi iactantiam generet, quod 
 saeculi iactantiam contempsisti, ne cogitatio tacita subrepat, ut, 
 quia in auratis uestibus placere desisti, placere coneris in sordibus 
 et, quando in conuentu fratrum ueneris uel sororum, humili 
 sedeas scabello, te causeris indignam, uocem ex industria quasi j 
 confecta ieiuniis tenues et deficientis imitata gressum umeris \' 
 innitaris alterius.

sunt quippe nonnullae exterminantes facies 
 suas, ut pareant hominibus ieiunare; quae, statim ut aliquem 
 uiderint, ingemescunt, demittunt supercilium et operta facie\' 
 uix unum oculum liberant ad uidendum; uestis pulla, cingulum 
 sacceum et sordidis manibus pedibusque uenter solus, 
 quia uideri non potest, aestuat cibo; his cotidie psalmus ille 
 cantatur: deus dissipauit ossa hominum sibi placentium.

aliae uirili habitu, ueste mutata, erubescunt feminae 
 esse, quod natae sunt, crinem amputant et inpudenter erigunt 
 facies eunuchinas. sunt, quae ciliciis uestiuntur et cucullis 
 fabrefactis, ut ad infantiam redeant, imitantur noctuas et bubones.

Sed ne tantum uidear disputare de feminis, uiros quoque 
 fuge, quos uideris catenatos, quibus feminei contra apostolum 
 crines, hircorum barba, nigrum pallium et nudi in 
 patientiam frigoris pedes. haec omnia argumenta sunt diaboli. 
 talem olim Antimum. talem nuper Sofronium Roma congemuit.

qui postquam nobilium introierint domos et deceperint mulierculas 
 oneratas peccatis, semper discentes et numquam 
 ad scientiam ueritatis peruenientes, tristitiam 
 simulant et quasi longa ieiunia furtiuis noctium cibis protrahunt; 
 pudet reliqua dicere, ne uidear inuehi potius quam monere.

sunt alii — de mei ordinis hominibus loquor —, qui 
 ideo ad presbyterium et diaconatum ambiunt, ut mulieres 
 licentius uideant. omnis his cura de uestibus, si bene oleant, 
 si pes laxa pelle non folleat. crines calamistri uestigio 
 rotantur, digiti de anulis radiant et, ne plantas umidior 
 uia spargat, uix inprimunt summa uestigia. tales cum uideris, 
 sponsos magis aestimato quam clericos.

quidam in 
 hoc omne studium uitamque posuerunt, ut matronarum nomina, 
 domos moresque cognoscant. e quibus unum, qui. 
 huius artis est princeps, breuiter strictimque describam, quo

 
 
 
 facilius magistro cognito discipulos recognoscas. cum sole 
 festinus exsurgit; salutandi ei ordo disponitur; uiarum conpendia 
 requiruntur et paene usque ad cubilia dormientium 
 senex inportunus ingreditur.

si puluillum uiderit, si mantele 
 elegans, si aliquid domesticae supellectilis, laudat, miratur, 
 adtrectat et se his indigere conquerens non tam inpetrat quam 
 extorquet, quia singulae metuunt ueredarium urbis offendere. 
 huic inimica castitas, inimica ieiunia; prandium nidoribus probat 
 et \'altilis\', \' γέρων \' uulgo \' ποππόζω v \' nominatur.

os barbarum 
 et procax et in conuicia semper armatum. quocumque te uerteris, 
 primus in facie est. quidquid nouum insonuerit, aut 
 auctor aut exaggerator est famae. equi per horarum momenta 
 mutantur tam nitidi, tam feroces, ut illum Thracii regis putes 
 esse germanum.

Variis callidus hostis pugnat insidiis. sapientior erat

 

 
 
 
 coluber omnibus bestiis, quas fecerat dominus deus super 
 terram. unde et apostolus: non, inquit, ignoramus eius 
 astutias. nec affectatae sordes nec exquisitae munditiae 
 conueniunt Christianis.

si quid ignoras, si quid de scripturis 
 dubitas, interroga eum, quem uita commendat, excusat aetas, 
 fama non reprobat, qui possit dicere: desponsaui enim 
 uos uni uiro, uirginem castam exhibere Christo. 
 aut si non est, qui possit exponere, melius est aliquid nescire 
 securam, quam cum periculo discere.

memento, quoniam 
 in medio laqueorum ambulas et multae ueteranae uirgines 
 castitatis indubitatam in ipso mortis limine coronam perdidere 
 de manibus. si quae ancillae sunt comites propositi tui, ne 
 erigaris aduersus eas, ne infleris ut domina. unum sponsum 
 habere coepistis, simul psallitis Christo, simul corpus accipitis, 
 cur mensa diuersa sit? prouocentur et aliae. honor uirginum 
 sit inuitatio ceterarum.

quodsi aliquam senseris infirmiorem 
 in fide, suscipe, consolare, blandire et pudicitiam illius fac 
 lucrum tuum. si qua simulat fugiens seruitutem, huic aperte 
 apostolum lege: melius est enim nubere quam uri.

 

 
 
 
 eas autem uirgines uiduasque, quae otiosae et curiosae domus 
 circumeunt matronarum, quae rubore frontis adtrito parasitos 
 uicere mimorum, quasi quasdam pestes abice. corrumpunt 
 mores bonos confabulationes pessimae.

nulla illis 
 nisi uentris cura est et quae uentri proxima. istiusmodi hortari 
 solent et dicere: \'mi catella, rebus tuis utere et.uiue, dum 
 uiuis\', et: \'numquid filiis tuis seruas?\' uinosae atque lasciuae 
 quiduis mali insinuant ac ferreas quoque mentes ad delicias 
 molliunt et, cum luxuriatae fuerint in Christo, nubere 
 uolunt habentes damnationem, quia primam 
 fidem inritam fecerunt.

nec tibi diserta multum uelis 
 uideri aut lyricis festiua carminibus metro ludere. non delumbem 
 matronarum saliuam delicata secteris, quae nunc 
 strictis dentibus, nunc labiis dissolutis balbutientem linguam 
 in dimidiata uerba moderantur rusticum putantes omne, quod 
 nascitur. adeo illis adulterium etiam linguae placet. quae

 
 
 
 enim communicatio luci ad tenebras? qui consensus 
 Christo et Belial? quid facit cum psalterio Horatius?

cum euangeliis Maro? cum apostolo Cicero? nonne scandalizatur 
 frater, si te uiderit in idolio recumbentem? et licet 
 omnia munda mundis et nihil reiciendum sit, quod 
 cum gratiarum actione percipitur, tamen simul bibere 
 non debemus calicem Christi et calicem daemoniorum. referam 
 tibi meae infelicitatis historiam.

Cum ante annos plurimos domo, parentibus, sorore, 
 cognatis et, quod his difficilius est, consuetudine lautioris cibi 
 propter caelorum me regna castrassem et Hierosolymam militaturus 
 pergerem, bybliotheca, quam mihi Romae summo studio 
 ac labore confeceram. carere non poteram. itaque miser 
 ego lecturus Tullium ieiunabam.

post noctium crebras uigilias, 
 post lacrimas, quas mihi praeteritorum recordatio peccatorum 
 ex imis uisceribus eruebat, Plautus sumebatur in manibus. 
 si quando in memet reuersus prophetam legere coepissem, 
 sermo horrebat incultus et, quia lumen caecis oculis non

 

 
 
 
 uidebam, non oculorum putabam culpam esse, sed solis.

dum ita 
 me antiquus serpens inluderet, in media ferme quadragesima 
 medullis infusa febris corpus inuasit exhaustum et sine ulla 
 requie — quod dictu quoque incredibile sit — sic infelicia 
 membra depasta est, ut ossibus uix haererem. interim parabantur 
 exsequiae et uitalis animae calor toto frigente iam 
 corpore in solo tantum tepente pectusculo palpitabat, cum 
 subito raptus in spiritu ad tribunal iudicis pertrahor, ubi tantum 
 luminis et tantum erat ex circumstantium claritate fulgoris, 
 ut proiectus in terram sursum aspicere non auderem.

interrogatus 
 condicionem Christianum me esse respondi. et ille, 
 qui residebat: \'mentiris\', ait, \'Ciceronianus es, non Christianus; 
 ubi thesaurus tuus, ibi et cor tuum\'. ilico obmutui 
 et inter uerbera — nam caedi me iusserat — conscientiae 
 magis igne torquebar illum mecum uersiculum reputans: in 
 inferno autem quis confitebitur tibi? clamare tamen 
 coepi et heiulans dicere: miserere mei, domine, mise .

rere mei. haec uox inter flagella resonabat. tandem ad

 

 
 
 
 praesidentis genua prouoluti, qui adstiterant, precabantur, ut ueniam 
 tribueret adulescentiae, ut errori locum paenitentiae commodaret 
 exacturus deinde cruciatum, si gentilium litterarum 
 libros aliquando legissem. ego, qui tanto constrictus articulo 
 uellem etiam maiora promittere, deiurare coepi et nomen eius 
 obtestans dicere: Momine , si umquam habuero codices saeculares, 
 si legero, te negaui\'. in haec sacramenti uerba dimissus 
 reuertor ad superos et mirantibus cunctis oculos aperio tanto 
 lacrimarum imbre perfusos, ut etiam incredulis fidem facerent 
 ex dolore.

nec uero sopor ille fuerat aut uaua somnia, quibus 
 saepe deludimur. teste est tribunal, ante quod iacui, iudicium 
 teste est, quod timui — ita mihi numquam contingat talem incidere 
 quaestionem! —, liuentes habuisse me scapulas, plagas 
 sensisse post somnum et tanto dehinc studio diuina legisse, 
 quanto mortalia ante non legeram.

Auaritiae quoque tibi uitandum est malum, non quo 
 aliena non adpetas-hoc enim et publicae leges puniunt —, sed 
 quo tua, quae sunt aliena, non serues. si in alieno, inquit,

 

 
 
 
 fideles non fuistis, quod uestrum est, quis dabit 
 uobis? aliena nobis auri argentique sunt pondera, nostra 
 possessio spiritalis est, de qua alibi dicitur: redemptio uiri 
 propriae diuitiae.

nemo potest duobus dominis 
 seruire; aut enim unum odiet et alterum amabit, 
 aut unum patietur et alterum contemnet. non potestis 
 deo seruire et mammonae, id est diuitiis. nam 
 gentili Syrorum lingua mammona \'diuitiae\' nuncupantur. cogitatio 
 uictus spinae sunt fidei, radix auaritiae, cura gentilium.

at dices: \'puella sum delicata et quae meis manibus 
 laborare non possum. si ad senectam uenero, si aegrotare coepero, 
 quis mei miserebitur?\' audi ad apostolos loquentem 
 Iesum: ne cogitetis in corde uestro, quid manducetis, 
 neque corpori uestro, quid induamini. nonne 
 anima plus est quam esca et corpus plus est quam 
 uestimentum? respicite uolatilia caeli, quoniam 
 non serunt neque metunt neque congregant in horrea 
 et pater uester caelestis pascit illa.

si uestis 
 defuerit, lilia proponentur; si esmieris , beatos audies pauperes

 

 
 
 
 r et esurientes; si aliquis adflixerit dolor, legito: propter hoc 
 conplaceo mihi in infirmitatibus meis et: datus 
 I est mihi stimulus carnis meae, angelus satanae, 
 f qui me colafizet, ne extollar.

laetare in omnibus iudiciis 
 dei; exultauerunt emm filiae Iudae in omnibus iudiciis 
 tuis, domine. illa tibi semper in ore uox resonet: 
 nudus exiui de utero matris meae, nudus et redeam 
 \' et: nihil intulimus in hunc mundum nec auferre 
 I quid possumus.

At nunc plerasque uideas armaria stipare uestibus, tunicas 
 mutare cotidie et tamen tineas non posse superare. quae 
 religiosior fuerit, unum exterit uestimentum et plenis arcis 
 pannos trahit. inficitur membrana colore purpureo, aurum liquescit 
 in litteras, gemmis codices uestiuntur et nudus ante fores 
 earum Christus emoritur. cum manum porrexerint, bucinant; 
 cum ad agapen uocauerint, praeco conducitur.

uidi nuper 
 — nomina taceo, ne saturam putes — nobilissimam mulierum

 

 

 

 
 
 
 Komanarum in basilica beati Petri semiuiris antecedentibus 
 propria manu, quo religiosior putaretur, singulos nummos 
 dispertire pauperibus. interea — ut usu nosse perfacile est — 
 anus quaedam annis pannisque obsita praecurrit, ut alterum 
 nummum acciperet; ad quam cum ordine peruenisset, pugnus 
 porrigitur pro denario et tanti criminis reus sanguis effunditur.

radix malorum omnium est auaritia ideoque et ab apostolo 
 idolorum seruitus appellatur. quaere primum regnum dei et 
 haec omnia adponentur tibi. non occidet dominus fame animam 
 iusti: iuuenior fui et senui et non uidi iustum 
 derelictum nec semen eius quaerens panem. Helias 
 coruis ministrantibus pascitur; uidua Sareptena ipsa cum filiis 
 nocte moritura prophetam pascit esuriens et mirum in modum 
 capsace conpleto, qui alendus uenerat, alit.

Petrus apostolus: 
 argentum, inquit, et aurum non habeo; quod autem 
 habeo, hoc tibi do. in nomine domini Iesu Christi

 

 
 
 
 r 
 surge et ambula. at nunc multi, licet sermone taceant, re 
 loquuntur: \'fidem et misericordiam non habeo; quod autem 
 habeo, aurum et argentum, non do tibi. habentes igitur 
 uictum et uestitum his contenti sumus.

\' audi, Iacob in 
 sua oratione quid postulet: si fuerit dominus deus 
 mecum et seruauerit me in uia hac, per quam ego 
 iter facio, et dederit mihi panem ad manducandum 
 et uestem ad induendum. tantum necessaria deprecatus 
 est et post annos uiginti diues dominus et ditior pater ad 
 terram reuertitur Chanaan. infinita de scripturis exempla subpeditant, 
 quae et auaritiam doceant esse fugiendam.

Verum quia nunc ex latere de ea dicitur et suo, si 
 Christus adnuerit, uolumini reseruatur, quid ante non plures 
 annos Nitriae gestum sit, referam. quidam e fratribus parcior 
 magis quam auarior et nesciens triginta argenteis dominum 
 uenditum centum solidos, quos lina texendo quaesierat, moriens 
 dereliquit. initum inter monachos consilium — nam in eodem

 

 

 
 
 
 loco circiter quinque milia diuisis cellulis habitant —, quid 
 facto opus esset.

alii pauperibus distribuendos esse dicebant, 
 alii dandos ecclesiae, nonnulli parentibus remittendos. Macarius 
 uero et Pambos et Isidorus et ceteri, quos patres uocant, 
 sancto in eis loquente spiritu decreuerunt infodiendos esse 
 cum domino suo dicentes: pecunia tua tecum sit in perditionem. 
 nec hoc crudeliter quisquam factum putet: tantus 
 per totam Aegyptum cunctos terror inuasit, ut unum solidum 
 dimisisse sit criminis.

Et quoniam monachorum fecimus mentionem et te scio 
 libenter audire, quae sancta sunt, aurem paulisper adcommoda. 
 tria sunt in Aegypto genera monachorum: coenobium, quod 
 illi sauhes gentili lingua uocant, nos \'in commune uiuentes\' 
 possumus appellare; anachoretae, qui soli habitant per deserta 
 et ab eo, quod procul ab hominibus recesserint, nuncupantur; 
 tertium genus est, quod dicunt remnuoth, deterrimum

 

 
 
 
 atque neglectum. et quod in nostra prouincia aut solum ant 
 primum est.

hi bini uel terni nec multo plures simul habitant 
 suo arbitratu ac dicione uiuentes et de eo, quod laborauerint, 
 in medium partes conferunt, ut habeant alimenta communia. 
 habitant autem quam plurimum in urbibus et castellis, 
 et, quasi ars sit sancta, non uita, quidquid uendiderint, maioris 
 est pretii. inter hos saepe sunt iurgia, quia suo uiuentes 
 cibo non patiuntur se alicui esse subiectos.

re uera solent certare 
 ieiuniis et rem secreti uictoriae faciunt. apud hos afIectata 
 sunt omnia: laxae manicae, caligae follicantes, uestis 
 grossior, crebra suspiria, uisitatio uirginum, detractatio clericorum, 
 et si quando festior dies uenerit, saturantur ad uomitum.

His igitur quasi quibusdam pestibus exterminatis ueniamus 
 ad eos, qui plures in commune habitant, id est, quos 
 uocari coenobium diximus. prima apud eos confoederatio est 
 oboedire maioribus et, quidquid iusserint, facere. diuisi sunt 
 per decurias atque centurias, ita ut nouem hominibus decimus 
 praesit et rursus decem praepositos sub se centesimus habeat. 
 manent separati, sed iunctis cellulis.

usque ad horam nonam 

 
 
 
 quasi iustitium est: nemo pergit ad alium exceptis his, quos \' 
 decanos diximus, ut, si cogitationibus forte quis fluctuat, 
 illius consoletur alloquiis. post horam nonam in commune 
 concurritur, psalmi resonant, scripturae ex more recitantur et 
 conpletis orationibus cunctisque residentibus medius, quem 
 patrem uocant, incipit disputare. quo loquente tantum silentium 
 fit, ut nemo ad alium respicere, nemo audeat excreare.

dicentis laus in fletu est audientum. tacite uoluuntur per 
 ora lacrimae et ne in singultus quidem erumpit dolor. cum 
 uero de regno Christi, de futura beatitudine, de gloria coeperit 
 adnuntiare uentura, uideas cunctos moderato suspirio et 
 oculis ad caelum leuatis intra se dicere: quis dabit mihi 
 pinnas sicut columbae, et uolabo et requiescam?

post hoc concilium soluitur et unaquaeque decuria cum suo 
 parente pergit ad mensas, quibus per singulas ebdomadas 
 uicissim ministrant. nullus in cibo strepitus, nemo comedens 
 loquitur. uiuitur pane, leguminibus et olere, quae sale et oleo 
 condiuntur. uinum tantum senes accipiunt, quibus et paruulis

 

 
 
 
 saepe fit prandium, ut aliorum fessa sustentetur aetas, aliorum 
 non frangatur incipiens. dehinc consurgunt pariter et 
 hymno dicto ad praesepia redeunt. ibi usque ad uesperam 
 cum suis unusquisque loquitur et dicit: \'uidistis illum et 
 illum, quanta in ipso sit gratia, quantum silentium, quam 
 moderatus incessus?

\' si inSrmum uiderint, consolantur; si in 
 dei amore feruentem, cohortantur ad studium. et quia nocte 
 extra orationes publicas in suo cubili unusquisque uigilat, 
 circumeunt cellulas singulorum et aure adposita, quid faciant, 
 diligenter explorant. quem tardiorem deprehenderint, non increpant, 
 sed dissimulato, quod norunt, eum saepius uisitant 
 et prius incipientes prouocant magis orare, quam cogunt.

opus 
 diei statutum est, quod decano redditum fertur ad oeconomum, 
 qui et ipse per singulos menses patri omnium cum 
 magno reddit tremore rationem. a quo etiam cibi, cum facti 
 fuerint, degustantur et, quia non licet dicere cuiquam: (tunicam 
 et sagum textaque iuncis strata non habeo\', ille ita uniuersa 
 moderatur, ut nemo quid postulet, nemo dehabeat.

si 
 uero quis coeperit aegrotare, transfertur ad exedram latiorem 
 et tanto senum ministerio confouetur, ut nec delicias urbium

 
 
 
 uec matris quaerat affectum. dominicis diebus orationi tantum 
 et lectionibus uacant; quod quidem et omni tempore conpletis 
 opusculis faciunt.

cotidie de scripturis aliquid discitur. ieiunium 
 totius anni aequale est excepta quadragesima, in qua 
 sola conceditur restrictius uiuere. pentecoste cenae mutantur 
 in prandia, quo et traditioni ecclesiasticae satisfiat et uentrem 
 cibo non onerent duplicato. tales Philo, Platonici sermonis 
 imitator, tales Iosephus, Graecus Liuius, in secunda Iudaicae 
 captiuitatis historia Essenos refert._

Verum quia nunc de uirginibus scribens paene super: 
 flue de monachis disputaui, ad tertium genus ueniam, quos 
 anachoretas uocant et qui de coenobiis exeuntes excepto pane 
 et sale amplius ad deserta nil perferunt, huius uitae auctor 
 Paulus, inlustrator Antonius et, ut ad superiora conscendam, 
 princeps Iohannes baptista fuit.

talem uirum Hieremias quoque 
 propheta descripsit dicens: bonum est uiro, cum 
 portauerit iugum ab adulescentia sua. sedebit 
 solus et tacebit, quoniam sustulit super se

 

 
 
 
 iugum, dabit percutienti se maxillam, saturabitur 
 inproperiis, quia non in sempiternum abiciet dominus. 
 horum laborem et conuersationem in carae, non carnis, 
 alio tempore, si uolueris, explicabo.

nunc ad propositum 
 redeam, quia de auaritia disserens ad monachos ueneram. 
 quorum tibi exempla proponens, non dicam aurum et argentum 
 et ceteras opes, sed ipsam ten-am caelumque despicies et Christo 
 copulata cantabis: pars mea dominus.

Post haec, quamquam apostolus semper orare nos iubeat 
 et sanctis etiam ipse somnus oratio sit, tamen diuisas 
 orandi horas habere debemus, ut, si forte aliquo fuerimus opere 
 detenti, ipsum nos ad officium tempus admoneat: horam tertiam, 
 sextam, nonam, diluculum quoque et uesperam nemo, qui 
 nesciat. nec cibus a te sumatur nisi oratione praemissa nec 
 recedatur a mensa, nisi referantur gratiae creatori.

noctibus 
 bis terque surgendum, reuoluenda de scripturis, quae memoriter 
 tenemus. egredientes hospitium armet oratio, regredientibus 
 de platea oratio occurrat ante, quam sessio, nec prius

 

 
 
 
 corpusculum requiescat, quam anima pascatur. ad omnem 
 actum, ad omnem incessum manus pingat crucem. nulli detrahas 
 nec aduersus filium matris tuae ponas scandalum.

tu quae e s, 
 ut alienum seruum iudices? suo domino stataut cadit. 
 stabit autem; potens estenimdeus statuere illum. 
 nec, si biduo ieiunaueris, putes te a non ieiunante esse meliorem. 
 tu ieiunas et irasceris, ille comedit et forte blanditur; 
 tu uexationem mentis et uentris esuriem rixando digeris, ille 
 moderatius alitur et deo gratias refert.

unde cotidie clamat 
 Esaias: non tale ieiunium elegi, dicit dominus, et 
 iterum: in diebus enim ieiuniorum inueniuntur uoluntates 
 uestrae et omnes, qui sub potestate uestra 
 sunt, stimulatis. si in iudiciis et litibus ieiunatis 
 et percutitis pugnis humilem, ut quid mihi ieiunatis? 
 quale illud potest esse ieiunium, cuius iram, non dicam 
 nOl occupat, sed luna integra derelinquit? te ipsam considerans 
 noli in alterius ruina, sed in tuo opere gloriari.

Nec illarum tibi exempla proponas, quae carnis curam

 

 
 
 
 facientes possessionum reditus et cotidianas domus inpensas 
 subputant. neque enim undecim apostoli Iudae proditione sunt 
 fracti nec Phygelo et Alexandro faciente naufragium ceteri a 
 cursu fidei substiterunt. nec dicas: \'illa et illa suis rebus 
 fruitur; honoratur ab omnibus; fratres ad eam conueniunt et 
 sorores:

numquid ideo uirgo esse desiuitr\' primum dubium, 
 an uirgo sit talis. non enim, quomodo uidet homo, 
 uidebit deus. homo uidet in facie, deus uidet in 
 corde. dehinc, etiam si corpore uirgo est, an spiritu uirgo 
 sit, nescio. apostolus autem ita uirginem definiuit: u t sit 
 Sancta et corpore et spiritu. ad extremum habeat sibi 
 gloriam suam. uincat Pauli sententiam, deliciis fruatur et uiuat: 
 nos meliorum exempla sectemur.

propone tibi beatam Mariam, 
 quae tantae extitit puritatis, ut mater esse domini mereretur. 
 ad quam cum angelus Gabriel in uiri specie descendisset 
 dicens: aue, gratia plena, dominus tecum, consternata 
 [perterrita] respondere non potuit; numquam enim a uiro 
 fuerat salutata. denique nuntium discit et loquitur et, quae 
 I hominem formidarat, cum angelo fabulatur intrepida. potes.

 

 
 
 
 ettu esse mater domini.

accipe tibi tomum magnum, nouum 
 et scribe in eo stilo hominis uelociter spolia detrahentis 
 et, cum accesseris ad prophetissam et conceperis in utero et 
 pepereris filium, dic: a timore tuo, domine, concepimus 
 et doluimus et peperimus; spiritum saluationis 
 tuae fecimus super terram. tunc et filius tuus tibi respondebit 
 et dicet: ecce mater mea et fratres mei.

et 
 mirum in modum ille, quem in latitudine pectoris tui paulo 
 ante descripseras, quem in nouitate cordis stilo uolante signaueras, 
 postquam spolia ex hostibus ceperit, postquam denudauerit 
 principatus et potestates et adfixerit eas cruci, conceptus 
 adolescit et maior effectus sponsam te incipit habere de matre.

grandis labor, sed grande praemium esse, quod-martyras, esse, 
 quod apostolos, esse, quod Christus est. quae quidem uniuersa. 
 tunc prosunt, cum in ecclesia fiunt, cum in una domo pascha 
 celebramus, si arcam ingredimur cum Noe, si pereunte Hiericho 
 Raab iustificata nos continet.

ceterum uirgines, quales 
 apud diuersas hereses et quales apud inpurissimum

 

 
 
 
 Manicheum esse dicuntur, scorta sunt aestimanda, non uirgines. 
 si enim corporis earum auctor est diabolus, quomodo 
 possunt honorare plasticam hostis sui? sed quia sciunt uirginale 
 uocabulum gloriosum, sub ouium pellibus lupos tegunt. 
 Christum mentitur antichristus et turpitudinem uitae falso 
 nominis honore conuestiunt. gaude, soror, gaude, filia, gaude, mi 
 uirgo: quod aliae simulant, tu uere esse coepisti.

Haec omnia, quae digessimus, dura uidebuntur ei, qui 
 non amat Christum. qui autem omnem saeculi pompam pro 
 purgamento habuerit et uana duxerit uniuersa sub sole, ut 
 Christum lucrifaciat, qui conmortuus est domino suo et conresurrexit 
 et crucifixit carnem cum uitiis et concupiscentiis, 
 libere proclamabit: quis nos separabit a caritate Christi? 
 tribulatio? an angustia? an persecutio? an famis? 
 an nuditas? an periculum? an gladius?

et iterum: 
 certus autem sum, quia neque mors neque uita 
 neque angelus neque principatus neque instantia 
 neque futura neque fortitudo neque excelsum neque

 

 
 
 
 profundum neque alia creatura poterit nos separare 
 a caritate dei, quae estinChristoIesu domino 
 nostro. dei filius pro nostra salute hominis factus est filius, 
 decem mensibus in utero, ut nascatur, expectat, fastidia sustinet, 
 cruentus egeritur, inuoluitur pannis, blanditiis deridetur 
 et ille, cuius pugillo mundus includitur, praesepis continetur 
 angustiis.

taceo, quod usque ad tricesimum annum ignobilis 
 parentum paupertate contentus est; uerberatur et tacet; crucifigitur 
 et pro crucifigentibus deprecatur. quid igitur retribuam 
 domino pro omnibus, quae retribuit mihi? 
 calicem salutaris accipiam et nomen domini inuocabo. 
 pretiosa in conspectu domini mors sanctorum 
 eius. haec est sola digna. retributio, cum sanguis sanguine 
 conpensatur et redempti cruore Christi pro redemptore 
 libenter obcumbimus.

quis sanctorum sine certamine coronatus 
 est? Abel iustus occiditur; Abraham uxorem periclitatur amittere 
 et, ne in inmensum uolumen extendam, quaere et inuenies 
 singulos diuersa perpessos. solus in deliciis Salomon fuit 
 et forsitan ideo corruit. quem enim diligit dominus, 
 corripit; castigat autem omnem filium, quem recipit. 
 nonne melius est breui tempore dimicare, ferre uallum,

 

 
 
 
 arma, cibaria, lassescere sub lorica et postea gaudere uictorem, 
 quam inpatientia unius horae seruire perpetuo?

Nihil amantibus durum est, nullus difficilis cupienti labor. 
 respice, quanta Iacob pro Rachel pacta uxore sustineat. et 
 seruiuit, inquit scriptura, Iaeob pro Rachel annis 
 septem. et erant in conspectu eius quasi pauci 
 dies, quia amabat illam. unde et ipse postea memorat: 
 in die urebar aestu et gelu nocte. amemus et nos 
 Christum, semper eius quaeramus amplexus, et facile uidebitur 
 omne difficile.

breuia putabimus uniuersa, quae longa sunt, 
 et iaculo illius uulnerati per horarum momenta dicemus: 
 heu me, quia peregrinatio mea prolongata est; non 
 sunt enim condignae passiones huius mundi ad 
 futuram gloriam, quae reuelabitur in nobis; quia 
 tribulatio patientiam operatur, patientia probationem, 
 probatio autem spem, spes uero non confundit.

quando tibt graue uidetur esse, quod snstines, Pauli 
 secundam ad Corinthios lege: in laboribus plurimis, in

 

 
 
 
 carceribus abundantius, in plagis supra modum, 
 in mortibus frequenter - a Iudaeis quinquies quadragenas 
 una minus accepi, ter uirgis caesus sum, 
 semellapidatus sum, ter naufragium feci -, nocte 
 et die in profundo maris fui, in itineribus saepius, 
 periculis fluminum, periculis latronum, periculis 
 ex genere, periculis ex gentibus, periculis in ciuitate, 
 periculis in deserto, periculis in mare, periculis 
 in falsis fratribus, in laboribus, in miseriis, 
 in uigiliis multis, in fame et siti, in ieiuniis plurimis, 
 in frigore et nuditate.

quis nostrum saltim minimam 
 portionem de catalogo harum sibi potest uindicare uirtutum? 
 utique ille postea confidenter aiebat: cursum consummaui, 
 fidem seruaui. superest mihi corona iustititiae, 
 quam retribuet mihi dominus.

si cibus insulsior fuerit, 
 contristamur et putamus nos deo praestare beneficium; cum 
 aquatius bibimus, calix frangitur, mensa subuertitur, uerbera 
 sonant et aqua tepidior sanguine uindicatur. regnum caelorum 
 uim patitur et uiolenti diripiunt illud. nisi 
 uim feceris, caelorum regna non capies. nisi pulsaueris

 

 
 
 
 inportunc , panem non accipies sacramenti. an non tibi uidetur esse 
 uiolenti, cum caro cupit esse, quod deus est, et illuc, unde 
 angeli corruerunt, angelos iudicatura conscendere?

Egredere, quaeso, paulisper e corpore et praesentis 
 laboris ante oculos tuos pinge mercedem, quam nec oculus 
 uidit nec auris audinit nec in cor hominis ascendit. 
 qualis erit illa dies, cum tibi Maria, mater domini, choris 
 occurret comitata uirgineis, cum post Rubrum Mare et submersum 
 cum suo exercitu Pharaonem tympanum tenens praecinet 
 responsuris: cantemus domino; gloriose enim 
 magnificatus est. equum et ascensorem proiecit 
 in mare? tunc Thecla in tuos laeta uolabit amplexus.

tunc et 
 ipse sponsus occurret et dicet: surge, ueni, proxima mea, 
 speciosa mea, columbamea, quia ecce hiemps transiit, 
 pluuia abiit sibi. tunc angeli mirabuntur et dicent: 
 quae est ista prospiciens quasi diluculum, speciosa 
 ut luna, electa ut sol? uidebunt te filiae et laudabunt

 

 

 

 
 
 
 te reginae et concubinae te praedicabunt.

tunc et alius castitatis 
 chorus occurret: Sarra cum nuptis ueniet, filia Phanuelis 
 Anna cum uiduis. erunt ut in diuersis gregibus, carnis et spiritus, 
 matres tuae. laetabitur illa; quod genuit; exultabit ista, 
 quod docuit. tunc uere super asinam dominus ascendet et 
 caelestem ingredietur Hierusalem. tunc paruuli, de quibus in 
 Esaia saluator effatur: ecce ego et pueri, quos mihi 
 dedit dominus, palmas uictoriae sublenantes consono ore 
 cantabunt: osanna in excelsis; benedictus, qui uenit 
 in nomine domini, osanna in excelsis.

tunc centum 
 quadraginta quattuor milia in conspectu throni et seniorum 
 tenebunt citharas et cantabunt canticum nouum et nemo 
 poterit scire canticum illud, nisi numerus definitus: hi sunt, 
 qui se cum mulieribus non coinquinauerunt uirgines 
 enim permanserunt —; hi sunt, qui secuntur 
 agnum, quocumque uaalt .

quotIenscumque te uana saecun 
 delectant ambitio, quotiens in mundo aliquid uideris gloriosum, 
 ad paradisum mente transgredere; esse incipe, quod 
 futura es, et audies ab sponso tuo: pone me sicut

 

 
 
 
 signaculum in corde tuo, sicut signaculum in brachio 
 tuo, et opere pariter ac mente munita clamabis; aqua multa 
 non poterit extinguere caritatem et flumina non 
 cooperient eam.

Cum hora ferme tertia hodiernae diei septuagesimum 
 secundum psalmum, id est tertii libri principium, legere coepissemus 
 et docere cogeremur tituli ipsius partem ad finem 
 secundi libri, partem ad principium tertii libri pertinere quod 
 scilicet \'defecerunt hymni Dauid, filii Jesse ,\' 
 finis esset prioris, \'psalmus\' uero \'Asaph\' principium sequentis 
 - et usque ad eum locum peruenissemus, in quo iustus

 

 

 

 

 

 

 

 
 
 
 loquitur: dicebam: si narrauero sic, ecce generationem 
 filiorum tuorum praeuaricatus sum, quod in 
 Latinis codicibus non ita habemus expressum, repente nobis 
 nuntiatum est sanctissimam Leam exisse de corpore.

ibique 
 ita te palluisse conspexi, ut uere ant pauca aut nulla sit anima, 
 quae fracto uase testaceo non tristis erumpat. et tu quidem, 
 non quod futuri incerta esses, dolebas, sed quo triste funeri 
 obsequium non dedisses. denique in mediis fabulis rursum 
 didicimus reliquias eius iam Ostia fuisse delatas.

Quaeras, quo pertineat ista replicatio? respondebo tibi 
 uerbis apostoli: multum per omnem modum. primum, 
 quod uniuersorum gaudiis prosequenda sit, quae calcato diabolo 
 coronam iam securitatis accepit; secundo, ut eius uita breuiter 
 explicetur; tertio, ut designatum consulem de suis saeculis 
 detrahentes esse doceamus in tartaro.

equidem conuersationem 
 Leae nostrae quis possit digno eleuare praeconio? ita eam 
 totam ad dominum fuisse conuersam, ut monasterii princeps, 
 mater uirginum fieret; post mollitiem uestium sacco membra 
 triuisse; orationibus duxisse noctes et comites suas plus 
 exemplo docuisse quam uerbis. humilitatis tantae tamque subiectae, 
 ut quondam domina plurimorum ancilla hominis putaretur, 
 nisi quod eo Christi magis esse ancilla, dum domina

 

 
 
 
 hominum non putatur. inculta uestis, nilis cibus, neglectum 
 caput, ita tamen, ut, cum omnia faceret, ostentationem fugeret 
 singulorum, ne reciperet in praesenti saeculo mercedem suam.

Nunc igitur pro breui labore aeterna beatitudine fruitur: 
 excipitur angelorum choris, Abrahae sinibus confouetur et cum 
 paupere quondam Lazaro diuitem purpuratum et non palmatum 
 consulem, sed sacratum, stillam digiti minoris cernit inquirere. 
 o rerum quanta mutatio!

ille, quem ante paucos dies dignitatum 
 omnium culmina praecedebant, qui, quasi de subiectis 
 hostibus triumpharet, Capitolinas ascendit arces, quem plausu 
 quodam et tripudio populus Romanus excepit, ad cuius interitum 
 urbs uninersa commota est, nunc desolatus est, nudus, 
 non in lacteo caeli palatio, ut uxor conmentitur infelix, sed in 
 sordentibus tenebris continetur.

haec uero, quam unius cubiculi 
 secreta uallabant , quae pauper uidebatur et tenuis, cuius 
 uita putabatur amentia, Christum sequitur et dicit: quaecumque 
 audiuimus, et uidimus in ciuitate dei nostri 
 et reliqua.

Quapropter moneo et flens gemensque contestor, ut, dum 
 huius mundi uhm currimus, non duabus tunicis, id est duplici 
 uestiamur fide, non calciamentorum pellibus, mortuis uidelicet 
 operibus, praegrauemur, non diuitiarum nos pera ad terram 
 premat, non uirgae, id est potentiae saecularis, quaeratur

 

 
 
 
 auxilium, non pariter et Christum habere uelimus et saeculum, 
 sed pro breuibus et caducis aeterna succedant et, cum cotidie secundum 
 corpus loquor - praemoriamur, in ceteris non nos 
 perpetuos aestimemus, ut possimus esse perpetui.

Nemo reprehendat, quod in epistulis aliquos aut laudamus 
 aut carpimus, cum et in arguendis malis sit correptio 
 ceterorum et in optimis praedicandis bonorum ad uirtutem 
 studia concitentur. nudius tertius de beatae memoriae Lea aliqua 
 dixeramus: ilico pupugit animum et mihi uenit in mentem 
 non debere nos tacere de uirgine, qui de secundo ordine 
 castitatis locuti sumus.

igitur Asellae nostrae uita breuiter 
 explicanda est, cui quaeso ne hanc epistulam legas - grauatur 
 quippe laudibus suis -, sed his potius, quae adulescentulae 
 sunt, legere dignare, ut ad exemplum eius se instituentes conuersationem 
 illius perfectae uitae normam arbitrentur.

Praetermitto, quod in matris utero benedicitur ei, antequam 
 nascatur, quod in fiala nitentis uitri et omni speculo 
 purioris patri uirgo traditur per quietem, quod adhuc infantiae 
 inuoluta pannis, uix annum decimum aetatis excedens honore 
 futurae beatitudinis consecratur; sit gratiae omne, quod ante 
 laborem fuit, licet deus praescius futurorum et Hieremiam 
 sanctificet in utero et Iohannem in aluo matris faciat exultare 
 et Paulum ante constitutionem mundi separet in euangelium 
 filii sui: ad ea uenio, quae post duodecimum annum sudore 
 proprio elegit, arripuit, tenuit. coepit, inpleuit.

Unius cellulae clausa angustiis latitudine paradisi fruebatur. 
 idem terrae solum et orationis locus extitit et quietis. ieiunium 
 pro ludo habuit, inediam refectionem; et cum eam non uescendi 
 desiderium, sed humana confectio ad cibum traheret, pane et 
 sale et aqua frigida concitabat magis esuriem, quam restinguebat. 
 et quia paene oblitus sum, quod in principio debui dicere, 
 : 
 cum primum hoc propositum arripuit, aurum colli sui. quam 
 murenulam uulgus uocat, quod scilicet metallo in uirgulas 
 lentescente quaedam ordinis flexuosi catena contexitur, absque 
 parentibus uendidit et tunicam fusciorem, quam a matre inpetrare 
 non poterat, pio iuduta negotiationis auspicio se repente

 

 
 
 
 domino consecrauit, ut intellegeret uniuersa cognatio non posse 
 ei aliud extorqueri, quae iam saeculum damnasset in uestibus.

Sed, ut dicere coeperamus, ita se semper moderate habuit 
 et intra cubiculi sui secreta custodiit, ut numquam pedem 
 proferret in publicum, numquam uiri nosset adloquium et. 
 quod magis sit admirandum, sororem uirginem amaret potius, 
 quam uideret. operabatur manibus suis sciens scriptum esse: 
 qui non operatur, nec manducet.

sponso aut orans loquebatur 
 aut psallens, ad martyrum limina paene inuisa properabat 
 et, cum gauderet proposito suo, in eo uehementius 
 exultabat, quod se nullus agnosceret. cumque per omnem 
 annum iugi ieiunio pasceretur biduo triduoque sic permanens, 
 tum uero in quadragesima. nauigii sui uela tendebat omnes 
 paene ebdomadas uultu laetante coniungens.

et, quod inpossibile 
 forsitan hominibus ad credendum deo praestante possibile 
 est, ita ad quinquagenariam peruenit aetatem, ut non 
 doleret stomachus, non uiscerum cruciaretur incuria, non sicca 
 humus iacentia membra confringeret, non sacco asperata cutis 
 fetorem aliquem situmque contraheret, sed sana corpore, animo 
 sanior solitudinem putaret esse delicias et in urbe turbida 
 inueniret heremum monachorum.

Et haec quidem tu melius nosti, a qua pauca didicimus 
 et cuius oculis durities de genibus camelorum in illo sancto

 

 
 
 
 corpusculo per orandi frequentiam obcalluisse perspecta est. 
 nos, quod scire possumus, explicamus. nihil illius seueritate 
 iocundius, nihil iocunditate seuerius, nihil risu tristius, nihil 
 tristitia suauius. ita paHor in facie est. ut, cum continentiam 
 indicet, non redoleat ostentationem.

sermo silens et silentium 
 loquens, nec citus nec tardus incessus, idem semper habitus, 
 neglecta mundities et inculta ueste cultus ipse sine cultu. sola 
 uitae suae qualitate promeruit, ut in urbe pompae, lasciuiae, 
 deliciarum, in qua humilem esse miseria est, et boni eam 
 praedicent et mali detrahere non audeant, uiduae imitentur 
 et uirgines, maritae colant, noxiae timeant, suspiciant sacer-, 
 dotes.

Nuper, cum pariter essemus, non per epistulam, ut ante 
 consueueras, sed praesens ipsa quaesisti, quid ea uerba. quae

 

 

 

 

 

 

 

 

 

 
 
 
 ex Hebraeo in Latinum non habemus expressa, apud suos 
 sonarent curque sine interpretatione sint posita, ut est illud: 
 alleluia, amen, maran atha, ephod et cetera, quae in scripturis 
 conspersa memorasti.

Ad quod nos, quia dictandi angustia coartamur, breuiter 
 respondemus siue septuaginta interpretes siue apostolos id 
 curasse, ut, quoniam prima ecclesia ex ludaeis fuerat congregata, 
 nihil ob credentium scandalum innouarent, sed ita, ut 
 a paruo inbiberant, traderent, postea uero quam in uniuersas 
 gentes euangelii dilatatus est sermo, non potuisse semel suscepta 
 mutari, licet et illud in libris suis, quos iSrjnTjttxoot 
 uocat, Origenes adserat, propter uernaculum linguae uniuscuiusque 
 idioma non posse ita apud alios sonare, ut apud 
 suos dicta sunt, et multo esse melius ininterpretata ponere, 
 quam uim interpretatione tenuare.

Igitur alleluia exprimitur \'laudate dominum\'; ia quippe 
 apud Hebraeos unum de decem dei nominibus est. et in illo

 
 
 
 psalmo, in quo legimus: laudate dominum, quoniam 
 bonus est psalmus, apud Hebraeos legitur: \'alleluia chi tob 
 zammer\'.

Amen uero Aquila irsi:iotw}j.EVM5 exprimit, quod nos \'fide 
 liter\' possumus dicere, ductum aduerbium ex nomine fidei 
 amuna, Septuaginta jŚ\'/Ol\'tIJ, id est (fiat). unde et in fine librorum, 
 in quinque siquidem uolumina psalterium apud Hebraeos 
 diuisum est, \'fiat, fj at. transtulerunt, quod in Hebraeo legitur 
 \'amen amen\', quo scilicet ea uere dicta, quae supra dicta 
 sunt, confirmentur. unde et Paulus adserit non posse aliquem 
 respondere amen, id est confirmare, quae praedicta sunt, nisi 
 intellexerit praedicationem.

maran atha magis Syrum est quam 
 Hebraeum, tametsi ex confinio utrarumque linguarum aliquid 
 et Hebraeum sonet, et interpretatur: \'dominus noster uenit\', 
 ut sit sensus: si quis non amat dominum Iesum Christum, 
 anathema, et illo conpleto deinceps inferatur: \'dominus 
 noster uenit\', quod superfluum sit aduersus eum odiis 
 pertinacibus uelle contendere, quem uenisse iam constet.

Vellem tibi aliquid et de diapsalmate scribere, quod apud 
 Hebraeos dicitur sela, et de ephod et de eo, quod in cuiusdam 
 psalmi titulo habetur pro \' aieleth \', et ceteris istius modi, 
 nisi et modum epistolici characteris excederem et tibi auiditatem 
 magis dilatae deberent facere quaestiones. tritum est 
 quippe prouerbium ultroneas putere merces. unde et nos de 
 industria dicenda reticemus, ut auidius uelis audire, quae 
 tacita sunt.

Post priorem epistulam, in qua de Hebraeis uerbis pauca 
 perstrinxeram, ad me repente perlatum est quosdam

 

 

 

 

 

 

 

 

 

 

 
 
 
 homunculos mihi studiose detrahere, cur aduersus auctoritatem ueterum 
 et totius mundi opinionem aliqua in euangeliis emendare 
 temptaueJim .

quos ego cum possim meo iure contemnere 
 — asino quippe lyra superflue canit.,-, tamen. ne nos superbiae, ut 
 facere solent, arguant, ita responsum habeant, non adeo hebetis 
 fuisse me cordis et tam crassae rusticitatis — quam illi solam 
 pro sanctitate habent piscatorum se discipulos adserentes, 
 quasi idcirco iusti sint, si nihil scierint, — ut aliquid de dominicis 
 uerbis aut corrigendum putauerim aut non diuinitus inspiratum, 
 sed Latinorum codicum uitiositatem, quae ex diuersitate 
 librorum omnium conprobatur, ad Graecam originem, unde et 
 ipsi translata non denegant, noluisse reuocare.

quibus si displicet 
 fontis unda purissimi, caenosos riuulos bibant et diligentiam, qua 
 auium saliuas et concarum gurgites norunt, in scripturis legendis 
 abiciant sintque in hac tantum re simplices et Christi uerba 
 aestiment rusticana, in quibus per tanta iam saecula tantorum 
 ingenia sudauerunt, ut rationem uerbi uniuscuiusque magis 
 opinati sint, quam expresserint; apostolum arguant inperitiae, 
 qui ob multas litteras insanire dicatur.

Scio te, cum ista legeris, rugare frontem et libertatem 
 rursum seminarium timere rixarum ac meum, si fieri

 

 
 
 
 potest, os digito uelle conprimere, ne audeam dicere, quae 
 alii facere non erubescunt. rogo, quid a nobis libere dictum 
 est? numquid in lancibus idola caelata descripsi? numquid 
 inter epulas Christianas uirginalibus oculis Baccharum 
 satyrorumque conplexus? num quam amarior sermo pulsauit? 
 numquid ex mendicis diuites fieri dolui?

numquid reprehendi 
 hereditarias sepulturas? unum miser locutus sum, quod uirgines 
 saepius deberent cum mulieribus esse, quam cum masculis: 
 totius oculos urbis offendi, cunctorum digitis notor. 
 multiplicati sunt super capillos capitis mei, qui 
 oderunt me gratis, et factus sum eis in parabolam, 
 et tu putas aliqua deinceps esse dicturum?

Verum, ne Flaccus de nobis rideat — amphora coepit 
 institui: currente rota cur urceus exit?—, reuertimur 
 ad nostros bipedes asellos et in eorum aurem bucina magis 
 quam cithara concrepamus.

illi legant: spe gaudentes, 
 tempori seruientes, nos legamus: spe gaudentes, 
 domino seruientes; illi aduersus presbyterum accusationem 
 omnino non putent recipiendam, nos legamus: aduersus.

 

 

 

 
 
 
 presbyterum accusationem ne receperis, nisi sub 
 duobusauttribus testibus; peccantes autem coram 
 omnibus argue; illis placeat: humanus sermo et omni 
 acceptione dignus, nos cum Graecis, id est cum apostolo: 
 qui Graece estlocutus , erremus: fidelissermoetomniacceptione 
 dignus.

ad extremum illi gaudeant Gallicis canteriis, 
 nos solutus uinculis et in saluatoris mysterium praeparatus 
 Zachariae asellus ille delectet, qui, postquam domino terga 
 praebuit, coepit Esaiae consonare praeconio: beatus, qui 
 seminat secus omnem aquam, ubi bos et asinus 
 calcant.

Quae acceperis, reddenda cum fenore sunt sortisque 
 dilatio usuram parturit. de diapsalmate nostram sententiam 
 flagitaras : epistulae breuitatem causati sumus et rem libri nOli 
 posse explicari litteris praetexuimus. uerum quid prode est ad 
 epVGSiwy.tYjv meum? maior tibi cupiditas silentio concitatur. 
 itaque, ne te diutius traham, habeto pauca pro pluribus.

Quidam diapsalma conmutationem metri esse dixerunt, 
 alii pausam spiritus, nonnulli alterius sensus exordium, sunt 
 qui rhythmi distinctionem et, quia psalmi tunc temporis iuncta 
 uoce ad organum canebantur, cuiusdam musicae uarietatis.

nobis nihil horum uidetur, cum Aquila, qui uerborum Hebraeorum 
 diligentissimus explicator est, sela, hoc est diapsalma, 
 quod ex samech, lamed, he scribitur, \' semper1 transtulerit et 
 inueniamus in psalmorum quoque fine diapsalma positum, 
 ut est illud in tertio: dentes peccatorum contriuisti; 
 domini est salus et super populum tuum benedictio 
 tua, sela, id est \'semper\', et in uicesimo tertio: quis 
 est iste rex gloriae? dominus uirtutum ipse est 
 rex gloriae, semper, et e contra in psalmis multorum 
 uersuum penitus non inueniatur, in tricesimo uidelicet sexto 
 et septuagesimo septimo et centesimo octauo decimo, rursus 
 nonus psalmus distinguatur: canticum diapsalmatis, cum 
 utique, si, ut quibusdam uidetur, diapsalma est indicium silentii, 
 canticum silentii esse non possit. :

Ex quo animaduertimus hoc uerbum superiora pariter et 15. 
 inferiora conectere aut certe docere sempiterna esse, quae 
 dicta sunt, ut est illud in tertio: multi dicunt animae 
 meae: non est salus illi in deo suo, semper, et

 

 
 
 
 rursum: uoce mea ad dominum clamaui, et exaudiuit 
 me de monte sancto suo, semper, et in quarto: ut 
 quid diligitis uanitatem et quaeritis mendacium? 
 semper, et alibi: quae dicitis in cordibus uestris, et 
 in cubilibus uestris conpungimini, semper.

Scire autem debes apud Hebraeos in fine librorum unum 
 e tribus solere subnecti, ut aut \'amen\' scribant aut ( sela \' aut 
 " salom1 , quo exprimunt \'pacem\', unde et Salomon \'pacificus\' dicitur.

igitur, ut nos solemus conpletis opusculis ad distinctionem 
 rei alterius subsequentis medium interponere \'explicuit\' aut 
 \'feliciter\' aut aliquid istiusmodi, ita et Hebraei aut, quae scripta 
 sunt, roborant, ut dicant \'amen\', aut in sempiternum et scripta 
 et scribenda commemorant, ut ponant \' sela \', aut transacta 
 feliciter protestantur \'pacem\' in ultimo subnotantes.

Haec nos de intimo Hebraeorum fonte libauimus non 
 opinionum riuulos persequentes neque errorum, quibus totus 
 mundus expletus est, uarietate perterriti, sed cupientes et 
 scire et docere, quae uera sunt. quod si tibi non uidetur.

 

 
 
 
 quid Origenes de diapsalmate senserit, uerbum interpretabor 
 ad uerbum, ut, quia nouicia musta contemnis, saltim ueteris 
 uini auctoritate ducaris.

"Saepe perquirens causas, cur in quibusdam psalmis interponatur 
 \' diapsalma5 , obseruaui diligentissime in Hebraeo et 
 cum Graeco contuli inuenique, quia, ubi lingua Hebraea \' sela \', 
 Graeca uero habet \'semper\' aut quid istiusmodi, ibi Septuaginta 
 et Theodotion et Symmachus transtulerint \'diapsalma).

neque uero nocet exemplis adfirmare, quod dicimus. in septuagesimo 
 quarto psalmo, cuius principium est: confitebimur 
 tibi, deus, confitebimur et inuocabimus nomen 
 tuum, post illud: ego confirmaui columnas eius apud 
 Septuaginta et Theodotionem et Symmachum est \'diapsalma\', 
 pro quo apud Aquilam: ponderaui columnas eius, semper, 
 in quinta autem editione: ego sum, qui paraui columnas 
 eius, semper, in sexta uero: ego firmaui columnas 
 eius, iugiter. porro. in Hebraeo habet post \' ammuda \', 
 quod est \'columnas eius\', \' sela \'.

et rursum in septuagesimo 
 quinto, cuius principium est: notus in ludaea deus, inuei 
 

 
 
 
 nimus apud Septuaginta et Theodotionem post scutum et 
 frameam et bellum \'diapsalma\', apud Symmachum post 
 clipeum et gladium et bellum similiter *diapsalma\\ 
 pro quo apud Aquilam post clipeum, gladium et bellum 
 \'semper\', apud quintam editionem post scutum et romphaeam 
 et bellum \'semper\'. in sexta uero post scutum 
 et gladium et bellum \'in finem\', eratque rursum in 
 Hebraeo post: \' umalama \', quod est \'et bellum\', < sela \'.

et 
 in eodem psalmo post illum locum: ut saluos faciat 
 mites terrae \'diapsalma\' apud Symmachum similiter\'diapsalma\' 
 et apud Aquilam \'semper\' necnon et apud quintam. 
 in sexta uero \'i n finem\', et in Hebraico erat post \'anie ares\', 
 quod est \'mites terrae\', \' sela \'. atque ita, cum talem uniuscuiusque 
 editionis opinionem repperissemus, haec adnotanimus . 
 utrum autem cuiusdam musicae cantilenae aut rhythmi inmutationem, 
 qui interpretati sunt \'diapsalma\', senserint aliudue 
 quid intellexerint, tuo iudicio derelinquo \'.

Hucusque Origenes, cuius nos maluimus in hac disputatione 
 dumtaxat inperitiam sequi, quam stultam habere scientiam 
 nescientum.

Epistolare officium est de re familiari aut de cotidiana 
 conuersatione aliquid scribere et quodammodo absentes inter 
 se praesentes fieri, dum mutuo, quid aut uelint aut gestum 
 sit, nuntiant, licet interdum confabulationis tale conuiuium 
 doctrinae quoque sale condiatur.

uerum tute in tractatibus occuparis, 
 nihil mihi scribis, nisi quod me torqueat et scripturas legere 
 conpellat. denique heri famosissima quaestione proposita postulasti, 
 ut, quid sentirem, statim rescriberem; quasi uero pharisaeorum 
 teneam cathedram, ut, quotienscumque de uerbis Hebraicis 
 iurgium est, ego arbiter et litis sequester exposcar. non sunt suaues 
 epulae, quae non et placentam redoleant, quas non condit 
 Apicius, in quibus nihil de magistrorum huius temporis iure 
 suffumat.

sed quia uector et internuntius sermonis nostri redire

 

 

 

 

 

 

 
 
 
 festinat, rem grandem celerius dicto, quam debeo, licet de 
 scripturis sanctis disputanti non tam necessaria sint uerba 
 quam sensus, quia, si eloquentiam quaerimus, Demosthenes 
 legendus aut Tullius est, si sacramenta diuina, nostri codices, 
 qui de Hebraeo in Latinum non bene resonant, peruidendi.

In fronte epistulae tuae posueras, quid sibi uelit, quod 
 in Regnorum libro primo scriptum est: et Samuhel puer 
 seruiebat ante conspectum domini cinctus ephod 
 bad et diploidam habebat pusillam, quam fecerat 
 ei mater sua et afferebat ei de diebus in dies, cum 
 ascenderet cum uiro suo ad sacrificare sacrificium 
 dierum.

itaque quaeris, quid sit ephod bad, quo futurus 
 propheta praecingitur, utrumne zona an, ut quidam putant, 
 turabulum uel genus aliquod uestimenti sit. et si uestis, 
 quomodo ea cingitur? et post ipsum ephod quare adiungitur 
 ei bad?

in sequentibus quoque legisse te scribis, ubi uenit 
 homo dei ad Heli et dicit ej : haec dicit dominus: 
 manifeste ostendi me ad domum patris tui, cum 
 essent in terra Aegypti seruientes in domo Pharaonis, 
 et elegi domum patris tui ex omnibus tribubus 
 Israhel mihi in sacerdotium, ut ascenderent 
 ad altare meum et incenderent incensum et

 

 
 
 
 portarent ephod.

totum libri ordinem persecuta etiam de illo 
 loco\' exemplar sumpsisti. in quo Doec Idumaeus iussu regis 
 interfecit sacerdotes: et conuersus, inquit scriptura, Doec 
 Syrus mortificauit ipse sacerdotes domini et occidit 
 in illa die trecentos quinque uiros — siue, ut in 
 Hebraeo legitur, octoginta quinque —. omnes portantes 
 ephod. et Nonbat, ciuitatem sacerdotum, occidit 
 in ore gladii a uiro usque ad mulierem. ab 
 infante usque ad nutrientem et uitulum et asinum 
 et ouem in ore gladii. et saluatus est unus filius 
 Achimelech, filii Achitob, et nomen ei Abiathar et ! 
 fugiit post Dauid.

Non me teneo, quin- problematis ordinem responsione 
 praeueniam, ubi nunc legimus: et omnes portantes ephod, 
 in Hebraeo habere: et omnes portantes ephod bad . hoc 
 quare ita dixerim, in sequentibus disces.

illud quoque, quod, 
 sequitur, addidisti: et factum est, cum fugiretAbiathar , 
 filiusAchimelechadDauid etipse cumDauid inCei - i 
 la descendit habens ephod in manusua . etrenuntia - i 
 tum est Saul. quia uenit Dauid in Ceila. ubi cum regis 
 aduentus et ciuitatis timeretur obsidio, dixit Dauid ad Abiathar: \'

 

 
 
 
 defer ephod domini.

haec sunt, quae de Regnorum libro 
 excerpta proponens ad uolumen Iudicum transcendisti, in quo 
 Micha de monte Ephraim scribitur mille centum argenti siclos 
 matri, quos illa uouerat, reddidisse eamque sculptile inde fecisse 
 atque conflatile. et addis haec post modicum uocari ephod 
 et teraphim, cum utique, si zona sit aut uestimenti genus, 
 sculptile atque conflatile esse non possit.

agnosco errorem 
 paene omnium Latinorum putantium ephod et teraphim, 
 quae postea nominantur, de hoc argento, quod Micha matri 
 dederat, fuisse conflatum, cum scriptura sic referat: et accepit 
 mater eius — haud dubium, quin Michae — argentum 
 et dedit illud conflatori et fecit illud 
 sculptile et conflatile; et fuit in domo Michae et 
 uirMicha et domus eius domus dei; et fecit ephod 
 et teraphim et inpleuit manum unius de filiis 
 suis et factus est ei in sacerdotem.

si autem putas 
 ea, quae superius appellata sunt sculptile atque conflatile, 
 ephod et teraphim deinceps nominari, disce esse non 
 eadem, siquidem post matris idolum. quod dicitur sculptile 
 atque conflatile, fecit l\'licha ephod et teraphim, sicut ex 
 consequentibus adprobatur: et responderunt quinque

 

 
 
 
 uiri, qui abierant considerare terram, et dixerunt 
 ad fratres suos: ecce nostis, quia est in domibus 
 istis ephod et teraphim et sculptile et conflatile.

et post multa, quae in medio praetermisisti: et ascenderunt, 
 inquit, quinque uiri et inruerunt illuc et sumpserunt 
 sculptile atque conflatile et ephod et teraphim. 
 et sexcenti uiri, qui cincti erant uasis 
 bellicis, ingressi sunt domum Micha et sumpserunt 
 sculptile atque conflatile et ephod et teraphim. 
 coarguitur igitur eorum opinio, qui, ut indissolubilem 
 facerent quaestionem, ephod argenteum putauerunt. illud breuiter 
 adtende, quod numquam nisi in sacerdotio nominetur.

nam et Samuhel, qui illo cinctus refertur, leuites fuit et 
 sacerdotes Nonbat hoc. dignitatis suae insigne portabant et 
 — quod in Latinis codicibus non habetur —, quando Dauid 
 fugiens a Saul uenit ad Achimelech et gladium postulauit 
 dicens: uide, si est ad manum tuam lancea aut gladius, 
 quoniam gladium et uasa mea non sustuli in 
 manu mea. respondensque sacerdos dixit: ecce gladius 
 Goliath alienigenae, quempercussistiinualle 
 terebinthi, et hic inuolutus est in uestimento post j 

 

 
 
 
 ephod, in sacrario utique ephod conditum seruabatur.

hoc 
 quoque ipsum, quod nunc posuimus. \'sculptile et conflatiles, licet 
 idolum sit, tamen, quia per errorem religio putabatur, ad uenerationem 
 eius, sicut ad dei ministerium ephod et teraphim, 
 insigne conficitur.

Teraphim quid sit, si spatium dictandi fuerit, prosequemur. 
 nunc interim de ephod, ut coepimus, explicandum est. 
 in Exodo, ubi Moysi praecipitur, ut sacerdotalia iubeat fieri 
 uestimenta, post cetera legitur: ethae stolae, quasfacient . 
 pectorale et superhumerale et podere et tunicas 
 *coo!ipo)ta5 et cidarim et cinctorium.

ubi autem nos 
 posuimus \'superhumerale\', in Graeco ἐπωμίδα et septuaginta 
 interpretes transtulerunt, quod scilicet super humeros istiusmodi 
 ueniat uestimentum. deinde iungitur: et hi accipient 
 aurum et hyacinthum et purpuram et coccinum 
 et byssum et facient superhumerale de bysso 
 torta, opus textile uarium. et quid plura?

totus Exodi 
 liber hac uestium plenus est specie. nam et in fine eiusdem 
 uoluminis scribitur: et fecit omnis sapiens in operibus 
 stolassanctorum , quaesuntAaronsacerdotis , sicut 
 praecepit dominus Moysi. et fecerunt

 

 
 
 
 superhumerale de auro et hyacinth.o et purpura et coccino et 
 bysso retorta.

sed quia in Exodo hoc genus uestimenti 
 praecipitur tantum, ut fiat, et postea factum refertur, non 
 tamen eo Aaron uestitur, in Leuitico. quomodo sacerdotalibus 
 uestimentis indutus fuerit, explicatur: etadplicauitMoyses 
 Aaron et filios eius et lauit eos aqua et uestiuit 
 cum tunica et cinxit eum zona et uestiuit eum 
 ojrevSoTVjv — quod nos \' subtunicalem \' siue \'tunicam, qua subter 
 uestitus est,> possumus interpretari — et inposuit ei, 
 inquit, superbumerale et cinxit eum secundum 
 facturamsuperhumeralisetconstrinxiteaminipso .

uides ita hunc superhumerali cingi, quomodo Samuhel ephod 
 bad illo nescio quo cingebatur. sed, ne te longius traham, 
 hanc habeto sententiam, ubicumque in septuaginta interpretibus, 
 hoc est in codicibus nostris, stccojj.Cc, id est \' superhumerale \'. 
 legitur, in Hebraeo scriptum est ephod. quod quare 
 alibi interpretari uoluerint et alibi ininterpretatum reliquerint, 
 non est mei iudicii, cum hoc ipsum in pluribus fecerint, ut, 
 quae alibi aliter atque aliter expresserant, nouissime translationis 
 uarietate lassati ipsa Hebraica posuerint.

Aquila autem 
 id, quod illi 6;tot7]v et lra)|i\'\'5a dixerunt, švo°!L(X et !<revSo;j.a.

 

 
 
 
 id est \'uestimentum\' efsuperuestimentum \', quod scilicet , 
 quod Hebraeo sermone uocatur mail, \' subteriorem tunicam\', 
 ἐπένδυμα uero, id est ἐπωμίς , quod Hebraice dicitur ephod, 
 \'superius pallium\' significet, quo tota sacerdotalis protegatur 
 ambitio.

Quaeras forsitan, si ephod sacerdotale sit pallium, quare 
 in quibusdam locis addatur \' bar \'? audiens \' bar \' risum tenere 
 non possum. nam cum apud Hebraeos dicatur \'bad\', ipsos quoque 
 septuaginta interpretes sic transtulisse manifestum sit, 
 pro \'bad\' ut \' bar \' scribatur, error obtinuit; bad autem lingua 
 Hebraica \'linum* dicitur, licet linum \' phestim5 significantius 
 exprimatur.

denique, ubi nos legimus: et fac eis femorale 
 lineum, utoperianturcarnis turpitudines a lumbis 
 usque ad crura eorum, in Hebraeo pro lineo \'bad\' ponitur. 
 qua specie uir quoque ille, qui Dauihelo monstratur, indutus 
 est: et extuli oculos meos et uidi; et ecce uir unus 
 uestitus baddim, quo plurali numero \' usstes lineae\' nuncupantur.

propterea autem et Samuhel et octuaginta quinque uiri 
 sacerdotes ephod lineum portasse referuntur, quoniam sacerdos 
 magnus solus habebat licentiam ephod non lineo uestiendi, 
 uerum, ut scriptura commemorat, auro, hyacintho, purpura,

 

 
 
 
 coccino byssoque contexto. ceteri habebant ephod, non illa 
 uero uarietate distinctum et duodecim lapidibus ornatum, qui 
 in humero utroque residebant, sed lineum et simplex et toto 
 candore purissimum.

Verum, quia supra promiseram me, si spatium dictandi ! 
 fuisset, de teraphim quoque breuiter disserturum nec quisquam 
 interim interpellator aduenit, scito teraphim ab Aquila 
 μορφώματα interpretari, quas nos \'figuras\' siue \'figurationes\' possumus 
 dicere.

nam et in eo loco, quando misit Saul nuntios, 
 ut accipiant Dauid, et responderunt uexari illum grauiter et 
 misit rursum dicens: adferte illum in lecto ad me, ut 
 occidam eum. et uenerunt nuntii, et ecce cenotaphia 
 in lecto, pro \'cenotaphia\' in Hebraeo teraphim, id est 
 μορφώματα , posita sunt, et non \'iecur caprarum\', ut nostri codices 
 habent, sed \'puluillus de caprarum pelle consutus \', qui intonsis pilis caput inuoluti in lectulo hominis mentiretur.

ut autem utriusque sermonis pariter explicem ueritatem, in 
 Osee comminatur deus se a populo fornicante omnes gratias 
 ablaturum dicens: quia diebus multis sedebunt filii, 
 Israhel sine rege et sine principe et sine sacrificio 
 et sine altari et sine sacerdotio et sine i 
 ill ani f est a t ion i bus. pro (sacerdotio) et \' manifestationibus \'

 

 
 
 
 in Hebraeo habetur \'sine ephod et sine teraphim\', sicut Theodotion 
 quoque et Symmachus transtulerunt.

ex quo intellegimus 
 in ephod iuxta Septuaginta quoque, qui sensum magis quam 
 I uerbum interpretati sunt, \'sacerdotium\' significari, in teraphim 
 uero, id est \' figurationibus \' uel \'figuris\', uaria opera, quae 
 teraphim uocantur, intellegi.

nam et in Exodo ceterisque locis, 
 ubi describuntur uestes plumaria arte contextae, \'opus cherubim\', 
 id est \'uarium atque depictum\', factum esse describitur, 
 ita tamen, ut uau litteram cherubim non habeant, quia, ubicumque 
 cum hac littera scribuntur, animalia magis quam 
 opera significant. iuxta hunc igitur sensum et Micha cum 
 ueste sacerdotali cetera quoque, quae ad sacerdotale pertinent 
 ornamentum, per teraphim fecisse monstratur.

Quam uellem nunc tibi omnem habitum sacerdotis exponere 
 et per singulas uestium species diuina ostendere sacramenta! 
 uerum, quia et in hoc ipso breuitatem epistulae excessimus 
 et Iosephus ac Philo, uiri doctissimi Iudaeorum, multique 
 de nostris id latissime persecuti sunt, coram uiua, ut aiunt, 
 uoce audies me. (aeque), quae de cetero uelis, praesens percontato, 
 praesentem, ut, si quid forte nescimus, sine teste, sine iudice

 

 

 

 
 
 
 in fida aure moriatur.

nos, ut scis, Hebraici sermonis lectione 
 detenti in Latina lingua rubiginem obduximus in tantum, ut 
 loquentibus quoque nobis stridor quidam non Latinus interstrepat. 
 unde ignosce ariditati: etsi inperitus sum, inquit, 
 sermone, apostolus, sed non scientia. illi utrumque non 
 deerat, et unum humiliter rennuebat; nobis utrumque deest, 
 quia et, quidquid pueri plausibile habueramus, amisimus nec 
 scientiam, quam uolebamus, consecuti sumus — Aesopici canis 
 fabula —, dum magna sectamur, etiam minora perdentes.

Nudius tertius, cum centesimum et octauodecimum psalmum 
 tibi insinuare conarer et dicerem omnem moralem locum 
 in eo esse conprehensum et, quomodo philosophi solerent 
 disputationes suas in physicam et ethicam logicamque partiri, 
 ita et eloquia. diuina aut de natura disputare, ut in Genesi et 
 Ecclesiaste, aut de moribus, ut in Prouerbiis et in omnibus 
 sparsim libris, aut de logica, pro qua nostri θεολογικὴν sibi 
 uindicant, ut in Cantico canticorum et euangeliis — licet (et) 
 apostolus saepe proponat, adsumat, confirmet atque concludat, 
 quae proprie artis dialecticae sunt —, studiosissime

 

 

 

 

 

 

 

 

 

 

 
 
 
 perquisisti , quid sibi uelint Hebraeae litterae, quae psalmo, quem 
 legebamus, uidebantur insertae.

Respondi secundum ordinem litterarum eum esse conpositum, 
 quo uidelicet ex prima littera, quae apud eos uocatur 
 aleph, octo uersus inciperent, rursus ex sequenti beth totidem 
 uersus exordium sumerent ac postea ex gimel idem numerus 
 conpleretur atque ita usque ad tau, quae apud eos extrema 
 littera est, psalmum esse conscriptum et in singulis quibusque 
 elementis secundum interpretationem eorum debere intellegi, 
 quae sequerentur.

identidem flagitasti, ut tibi interpretationes 
 singularum edicerem litterarum. dixi, fateor; uerum, 
 quia propter barbariem linguae memoria elabitur omne, quod 
 diximus, desideras commentariolum fieri, ut, si in aliquo forte 
 titubaris, obliuionem lectio consoletur.

Ac priusquam de singulis disseram, scire debes quattuor 
 psalmos secundum ordinem Hebraeorum incipere elementorum: 
 centesimum decimum et centesimum undecimum et hunc, de 
 quo nunc scribimus, et centesimum quadragesimum quartum, 
 uerum in prioribus singulis litteris singulos uersiculos, qui

 
 
 
 trimetro iambico constant, esse subnexos, inferiores uero tetrametro 
 iambico constare, sicuti et Deuteronomii canticum scriptum 
 est; in centesimo octauodecimo in singulas litteras octoni 
 uersus secuntur; in centesimo quadragesimo quarto singulis 
 litteris singuli uersus deputantur. sunt, qui et alios putent hoc 
 ordine incipere, sed falsa eorum opinio est.

habes et in Lamentationibus 
 Hieremiae quattuor alfabeta, e quibus duo prima 
 quasi Saffico metro scripta sunt, quia tres uersiculos, qui sibi 
 conexi sunt et ab una tantum littera incipiunt, heroici comma 
 concludit; tertium uero alfabetum trimetro scriptum est et a 
 ternis litteris, sed eisdem, terni uersus incipiunt; quartum 
 alfabetum simile est primo et secundo. Prouerbia quoque Salomonis 
 extremum eludit alfabetum, quod tetrametro supputatur .

Quomodo autem in his nostris litteris non potest quis 
 ad legenda uerba tegendaque procedere, nisi prius ab elementis 
 coeperit, ita et in scripturis diuinis non ualemus ea, quae 
 maiora sunt, nosse, nisi ethicae habuerimus exordium, secundum 
 illud, quod propheta dicit: a mandatis tuis intellexi,

 

 
 
 
 quo uidelicet post opera coeperit habere scientiam secretorum. 
 uerum iam conplendum est, quod petisti, ut sensum uniuscuiusque 
 elementi interpretatio adnexa significet.

ALEPH interpretatur \'doctrina\', BETH \'domus\', GIMEL 
 \'plenitudo\', DELETH \'tabularum\',. HE \'ista\', VAV \'et\', ZAI 
 \'haec\', HETH \'uita\', TETH \'bonum\', IOD \'principium\', CAPH 
 \'manus\', LAMED \'disciplinae\' siue \'cordis\', MEM \'ex ipsis\', 
 NUN \'sempiternum\', SAMECH \'adiutorium\', AIN \'fons* siue 
 \'oculus\', PHE \'os\' — ab ore, non ab osse intellege, ne litterarum 
 ambiguitate fallaris —, SADE \'iustitiae\', COPH \'uocatio\', RES 
 \'capitis\', SEN \'dentium\', TAU \'signa\'.

Post interpretationem elementorum intellegentiae ordo 
 dicendus est. 
 
 Prima conexio est \'doctrina domus plenitudo tabularum 
 ista\', quo uidelicet doctrina ecclesiae, quae domus dei est, in 
 librorum repperiatur plenitudine diuinorum.

Secunda conexio est \'et haec uita\'. quae enim alia potest 
 esse uita sine scientia scripturarum, per quas etiam ipse 
 Christus agnoscitur, qui est uita credentium?

Tertia conexio habet \'bonum principium\', quia, quamuis

 
 
 
 nunc sciamus uniuersa, quae scripta sunt, tamen ex parte 
 cognoscimus et ex parte prophetamus et nunc per 
 speculum uidemus in aenigmate; cum autem meruerimus 
 esse cum Christo et similes angelis fuerimus, tunc librorum 
 doctrina cessabit.

Quarta conexio est \'manus cordis\' siue \'disciplinae\'. 
 manus intelleguntur in opere, cor et disciplina interpretantur 
 in sensu, quia nihil facere possumus, nisi prius, quae facienda 
 sunt, scierimus.

Quinta conexio est \'ex ipsis aeternum adiutorium). 
 hoc explanatione non indiget et omni luce manifestius est ex 
 scripturis aeterna subsidia ministrari. -

Sexta conexio habet \'fons\' siue \'oculus oris iustitiae\' 
 secundum illud, quod in tertio numero exposuimus.

Septima conexio est, quae et extrema, quo et in ipso 
 quoque septenario numero sit mysticus intellectus, \'uocatio 
 capitis dentium signa\'. per dentes articulata uox promitur et 
 his signis ad caput omnium, qui Christus est, peruenitur.

Oro te, quid hoc sacratius sacramento? quid hac uoluptate 
 iucundius? qui cibi, quae mella sunt dulciora dei 
 scire prudentiam, in adyta eius intrare, sensum creatoris inspicere 
 et sermones domini tui, qui ab huius mundi sapientibus 
 deridentur, plenos docere sapientia spiritali!

habeant 
 sibi ceteri suas opes, gemma bibant, serico niteant, plausu 
 populi delectentur et per uarias uoluptates diuitias suas 
 uincere nequeant: nostrae deliciae sint in lege domini meditari 
 die ac nocte, pulsare ianuam non patentem, panes trinitatis 
 accipere et saeculi fluctus domino praeeunte calcare.

Saluta Blesillam et Eustophium, tirunculas nostras; saluta 
 Felicianen, uere carnis et spiritus uirginitate felicem; 
 saluta reliquum castitatis chorum et domesticam tuam ecclesiam, 
 cui omnia, etiam quae tuta sunt, timeo, ne dormiente 
 patre familias inimicus homo zizania superseminet.

quamuis

 

 
 
 
 enim dicere audeant: ego ciuitas firma, ciuitas, quae 
 obpugnatur, -nullus hostili exercitu obsidente securus est. 
 nemo, ut beatus Cyprianus ait, satis tutus periculo 
 proximus. exemplar epistulae, si accipere uoluerit (ptXoitov(oto\'tt] 
 nostra Marcella, tribuito et memento mei obsecrans, 
 ut dominus Iesus conterat satanan sub pedibus nostris uelociter.

Parua specie, sed caritate magna sunt munera accepisse 
 a uirgine armillas, epistulas et columbas. et quoniam mei in 
 dei sacrificiis non offertur, nimia dulcedo arte mutata est et

 

 

 

 

 

 

 

 

 
 
 
 quadam, ut ita dicam, piperis austeritate condita. apud deum 
 enim nihil uoluptuosum, nihil tantum suaue placet, nihil, quod 
 non in se habeat et mordacis aliquid ueritatis. pascha Christi 
 cum amaritudinibus manducatur.

Festus est dies et natalis beati Petri festius solito conciuendus, 
 ita tamen, ut scripturarum cardinem iocularis sermo 
 non fugiat nec a praescripto palaestrae nostrae longius euagemur. 
 armillis in Ezechihele ornatur Hierusalem; Baruch 
 epistulas accepit ab Hieremia; in columbae specie spiritus 
 sanctus adfebitur .

itaque, ut te aliquid et piperis mordeat et 
 pristini libelli etiam nunc recorderis, caue ne operis ornamenta 
 dimittas, quae uerae armillae sunt brachiorum; ne epistulam 
 pectoris tui scindas, quam a Baruch traditam nouacula rex 
 profanus incidit; ne ad similitudinem Ephraim per Osee audias: 
 \'facta es insipiens ut columba\'. \'nimium\', respondebis, 
 \'austere et, quod festo non conueniat diei\'. talibus ipsa muneribus 
 prouocasti; dum dulcibus amara sociata sunt, et a nobis 
 paria recipies: laudem amaritudo comitabitur.

Verum — ne uidear dona minuisse — accepimus et canistrum 
 cerasiis refertum talibus et tam uirginali uerecundia rubentibus, 
 ut ea nunc a Lucullo delata existimarim; siquidem hoc 
 genus pomi Ponto et Armenia subiugatis de Cerasunto primus 
 Romam pertulit, unde et e patria arbor nomen accepit.

igitur, 
 \' quia in scripturis canistrum ficis plenum legimus, cerasia uero 
 non inuenimus, in eo, quo allatum est, id, quod allatum est, 
 praedicamus optamusque te de illis pomis fieri, quae contra 
 templum dei sunt et de quibus deus dicit: quae bona, bona 
 ualde. nihil quippe saluator medium amat et, sicuti frigidum 
 non refugiens calidis delectatur, ita tepidos in Apocalypsi euomere 
 uelle se loquitur.

unde nobis sollicitius prouidendum, 
 ut sollemnem diem non tam ciborum abundantia quam spiritus 
 exultatione celebremus, quia ualde absurdum est nimia saturitate 
 honorare uelle martyrem, quem sciamus deo placuisse 
 ieiuniis. ita tibi semper comedendum est, ut cibum et oratio 
 sequatur et lectio. quod si aliquibus displicet, apostoli uerba 
 cantato: si adhuc hominibus placerem, Christi ancilla 
 non essem.

Ut tam paruam epistulam scriberem, causae duplicis 
 fuit: quod et tabellarius festinabat et ego alio opere detentus . 
 hoc quasi parergio me occupare nolui. quaeras, quidnam illud 
 sit tam grande, tam necessarium, quo epistolicae confabulationis 
 munus exclusum sit.

iam pridem cum uoluminibus Hebraeorum 
 editionem Aquilae confero, ne quid forsitan propter odium 
 Christi synagoga mutauerit, et, ut amicae menti fatear, quae 
 ad nostram fidem pertineant roborandam, plura repperio. nunc 
 iam Prophetis, . Salomone, Psalterio Regnorumque libris examussim 
 recensetis Exodum teneo, quem illi ele smoth uocant, 
 ad Leuiticum transiturus.

uides igitur, quod nullum officium 
 huic operi praeponendum est. attamen, ne Currentius forte 
 noster frustra cucurrerit, duas epistulas, quas ad sororem 
 tuam Paulam eiusque pignus Eustochium-miseram, huic sermunculo 
 adnexui, ut, dum illa legis et in his aliquid doctrinae 
 pariter ac leporis inueneris, putes tibi quoque scripta esse, 
 quae scripta sunt.

Albinam, communem matrem, ualere cupio.- de corpore

 

 

 

 

 

 

 
 
 
 loquor, quin spiritu ualeat, non ignorans — eamque per te salutari 
 obsecro et duplici pietatis officio focilari, quo in una atque 
 eadem Christiana simul diligatur et mater.

Marcum Terentium Varronem miratur antiquitas, quod 
 apud Latinos tam innumerabiles libros scripserit. Graeci Chalcenterum 
 miris efferunt laudibus, quod tantos libros conposuerit, 
 quantos quiuis nostrum alienos sua manu describere non

 

 

 

 

 

 

 

 

 

 

 

 

 

 

 

 

 

 
 
 
 potest.

et quia nunc otiosum est apud Latinos Graecorum 
 uoluminum indicem texere, de eo, qui Latine scripsit, aliqua 
 commemorabo, ut intellegamus nos Epimenidis dormire somnum 
 et studium, quod illi posuerunt in eruditione saecularium 
 litterarum, in congregandis opibus ponere.

Scripsit igitur Varro XLV libros Antiquitatum, IIII De 
 uita populi Romani, Imaginum XV, Aofiatoptxwv LXXVI, De 
 lingua Latina XXV, Disciplinarum VIIII, De sermone Latino 
 V, Quaestionum Plautinarum V, Annalium III, De origine 
 linguae Latinae III, De poematis III, De originibus scaenicis 
 III, De scaenicis actionibus III, De actis scaenicis III, De 
 descriptionibus III, De proprietate scriptorum III, De bibliothecis 
 III, De lectionibus III, De similitudine uerborum III, 
 Legationum III, Suasionum III, De Pompeio III, Singulares X, 
 De personis III, De iure ciuili XV, \' Emofirjv Antiquitatum 
 ex libris XLII libros VIIII, Επιτομὴν ex Imaginum libris XV 
 libros IIII, Επιτομὴν de lingua Latina ex libris XV libros 
 VIIII, De principiis numerorum libros VIIII, Rerum rusticarum 
 libros III, De ualetudine tuenda librum I, De sua uita 
 libros III, De forma philosophiae libros III, Rerum urbanarum 
 libros III, Sa.tirarum Menippearum libros CL, Poematum libros 
 X, Orationum libros XXII, Pseudotragoediarum libros VI, 
 Satirarum libros IIII et alia plurima, quae enumerare

 
 
 
 longum est. uix medium descripsi iudicem et legentibus fastidium 
 est.

At e contrario nostra saecula habent homines eruditos 
 sciuntque, pisces in quo gurgite nati sint, quae concha in quo 
 litore creuerit. de turdorum saliuis non ambigimus, Paxamus 
 et Apicius semper in manibus, oculi ad hereditates, sensus 
 ad patinas et, si quis de philosophis uel de Christianis, qui 
 uere philosophi sunt, trito pallio et sordida tunica lectioni 
 uacauerit, quasi uesanus exploditur.

Quorsum Varronis et Chalcenteri mentio facta sit, quaeritis? 
 uidelicet, ut ad Adamantium nostrum nostrumque Chalcenterum 
 ueniamus, qui tanto in sanctarum scripturarum 
 commentariis sudore laborauit, ut iuste adamantis nomen acceperit. 
 uultis nosse, quanta ingenii sui reliquerit monimenta? 
 sequens titulus ostendet:

scripsit In Genesim libros XIII, 
 Mistarum omeliarum libros II, In Exodum excerpta, In Leuiticum 
 excerpta, Stromatum libros X, In Isaiam libros XXXVI, 
 item In Isaiam excerpta, In Osee de Effraim librum I, In 
 Osee commentarium, In Iohel libros II, In Amos libros VI, 
 In Ionam librum I, In Micheam libros III, In Naum libros II, 
 In Abacuc libros III, In Sophoniam libros II, In Aggeum 
 librum I, In principio Zachariae libros II, In Malachiam libros 
 II, In Hiezechiel libros XXVIUI, Excerpta in Psalmos a primo

 
 
 
 usque ad quintum decimum;

rursum In Psalmo primo librum 
 I, In secundo librum I, In tertio librum I, In quarto-librum I, 
 In quinto librum I, In VI° librum I, In VIIO librum I, In 
 VIII° librum I, In VIlHo librum I, In X° librum 1, In XIo 
 librum I, In XII° librum I, In X;UĮo librum I, In XIIIIO 
 librum I, In XV° librum I, In XVI° librum I, In XX" librum 
 I, In XXIIIF librum I, In XXVIIIIO librum I, In XXXVIIIO 
 librum I, In XL° librum I, In XLIir libros II, In XLIIIIO 
 libros III, In XLV° librum I, In XLVl0 librum I, In LO 
 libros II, In LI° librum I, In LII° librum I, In LIIIO librum 
 I, In LVII° librum I, In LVIIIO librum I, In LVIIIIO librum 
 I, In LXIIO librum I, In LXIIIO librum I, In LXIIII° librum I, 
 In LXV° librum I, In LXVIIIO librum I, In LXX° librum I, 
 In LXXI° librum I, In principio LXXmi IIdi librum I, In CIlIo 
 libros II;

In Prouerbia libros III, In Ecclesiasten excerpta, 
 In Canticum Canticorum libros X et alios tomos II, quos 
 super scripsit in adulescentia, In Lamentationes Hieremiae 
 tomos V, item Monobibla , Periarchon libros IIII, De resurrectione 
 libros II et alios De resurrectione dialogos II, De 
 Prouerbiorum quibusdam quaestionibus librum I, Dialogum 
 aduersus Candidum Valentinianum, De martyrio librum;

de nouo 
 testamento: In Matheum libros XXV, In Iohannem libros XXXII, 
 In partes quasdam Iohannis excerptorum librum I, In Lucam

 
 
 
 libros XV, In epistulam Pauli apostoli ad Romanos libros 
 XV, In epistulam ad Galatas libros XV, In epistulam ad 
 Ephesios libros III, In epistulam ad Philippenses librum I, 
 In epistulam ad Colossenses libros II, In epistula ad Thessalonicenses 
 Plibros III, In epistula ad ThessalonicensesIP librum 
 I, In epistula ad Titum librum I, In epistula ad Philemonem 
 librum I; rursus omeliarum in uetus testamentum:

In Genesi 
 omeliae XVII, In Exodo omeliae VIII, In Leuitico omeliae XI, 
 In Numeris omeliae XXVIII, In Deuteronomio omeliae XlII , 
 In Iesu Naue omeliae XXVI, In libro Iudicum omeliae VIIII, 
 De pascha omeliae VIII, In primo Regnorum libro omeliae 
 IIII, In Iob omeliae XXII, In Paroemias omeliae VII, In 
 Ecclesiasten omeliae VIII, In Cantico Canticorum omeliae II, 
 In Isaiam omeliae XXXII, In Hieremiam omeliae XlIII , In 
 Hiezechiel omeliae XII; de Psalmis:

In Psalmo III0 omelia I, 
 In 1111° omelia I, In VIII° omelia I, In xno \' omelia I, In 
 XIII° omelia I, In XV° omeliae III, In XVI° omelia I, In 
 XVIIIO omelia I, In XXII° omelia I, In XXII1° omelia I, In 
 XXIlIIo omelia I, In XXV° omelia I, In XXVI° omelia I, In 
 XXVIIO omelia 1, In XXXVI° omeliae V, In XXXVII° ome-liae 
 II, In XXXVIIIO omeliae II, In XXXVIIII° omeliae II, In 
 XLVIIIIO omelia I, In Ll° omelia I, In LII° omeliae II, In 
 LIllI ° omelia I, In LXVII° omeliae VII, In LXX1° omeliae II, 
 In LXXII° omeliae III, In LXXIII° omeliae III, In LXXIIll0 
 omelia I, In LXXV °\' omelia I, In LXXVI° omeliae III, In 
 LXXVII° omeliae VIIII, In LXXVIHIO omeliae IIII, In LXXX° 
 omeliae II, In LXXXI° omelia I, In LXXXII° omeliae III,

 

 

 
 
 
 In LXXXIIIO omelia I, In LXXXIIIIO omeliae II. In LXXXV° 
 omelia I, In LXXXVIIO omelia I, In CVIIIO omelia I. In 
 CX° omelia I, In CXVIIIO omeliae III, In CXX° omelia I, 
 In CXXI° omeliae II, In CXXII° omeliae II, In CXXIIIO 
 omeliae II, In CXXIIIIO omeliae II, In CXXV° omelia I, In 
 CXXVIP omelia I, In CXXVIII° omelia I, In CXXVIIIIO 
 omelia I, In CXXXI omelia I, In CXXXII omeliae II, In CXXXIIIO 
 omeliae II, In CXXXIIIIO omeliae n, In CXXXV° omeliae IIII, In 
 CXXX VIIO omeliae II, In CXXX VIIIOs o meliae IIII, In CXXX VIIIIO 
 omeliae II, In CXLIIIIO omeliae III, In CXLV° omelia I, In 
 CXLVI° omelia I, In CXLVII° omelia I, In CXLVIIIIO omelia 
 I, Excerpta in totum psalterium;

omeliae in nouum testamentum: 
 In euangelium xata M(Xt{}o(XtoV omeliae XXV, In euangelium 
 7uxvx Aooxav omeliae XXXVIIII, In Actus apostolorum 
 omeliae XVII, In epistula "ad Corinthios IP omeliae XI, In 
 epistula ad Thessalonicenses omeliae II, In epistula ad Galatas 
 omeliae VII, In epistula ad Titum omelia I, In epistula ad 
 Hebraeos omeliae XVIII;

De pace omelia I, Exhortatoria ad 
 Pioniam, De ieiunio, De monogamis et trigamis omeliae II, 
 In Tarso omeliae TI, Origenis, Firmiani et Gregorii, item Excerpta 
 Origenis et diuersarum ad eum epistularum libri II 
 """7"" epistula f esifodorum super causa Origenis in libro 11° —,

 
 
 
 Epistularum eius ad diuersos libri VIllI , Aliarum epistularum 
 libri II, item Epistula pro apologia operum suorum libri II.

Videtisne et Graecos pariter et Latinos unius labore 
 superatos? quis enim umquam tanta legere potuit, quanta 
 ipse conscripsit? pro hoc sudore quid accepit praemii? damnatur 
 a Demetrio episcopo; exceptis Palaestinae et Arabiae et 
 Phoenices atque Achaiae sacerdotibus in damnationem eius 
 consentit orbis; Roma ipsa contra hunc cogit senatum non 
 propter dogmatum nouitatem, non propter heresim, ut nunc 
 aduersum eum rabidi canes simulant, sed quia gloriam eloquentiae 
 eius et scientiae ferre non poterant et illo dicente 
 omnes muti putabantur.

Haec quare scripserim et ad pauperis lucernae igniculum 
 cito, sed non cauto sermone dictauerim, potestis intellegere, 
 si Epicuros et Aristippos cogitetis.

Beatus Pamphilus martyr, cuius uitam Eusebius Caesa. 
 riensis episcopus tribus ferme uoluminibus explicauit, cum

 

 

 

 

 

 

 
 
 
 Demetrium Phalereum et Pisistratum in sacrae bibliothecae 
 studio uellet aequare imaginesque ingeniorum, quae uera 
 sunt et aeterna monumenta, toto orbe perquireret, tunc uel 
 maxime Origenis libros inpensius persecutus Caesariensi ecclesiae 
 dedicauit, [quam ex parte corruptam Acacius , dehinc Euzoius , 
 eiusdem ecclesiae sacerdotes, in membranis instaurare conati

sunt.] hic cum multa repperiret et inuentorum nobis indicem 
 derelinqueret, centesimi uicesimi sexti psalmi commentarium 
 et phe litterae tractatum ex eo, quod non inscripsit, confessus 
 est non repertum; non quod talis tantusque uir — Adainantium 
 dicimus - aliquid praeterierit, sed quod neglegentia 
 posterioium ad nostram usque memoriam non durarit.

hoc 
 ideo, ut, quia mihi de eodem psalmo proposuisti, qui esset 
 \'panis doloris\' in eo, quod dicitur: in uanum uobis est ante 
 lucem surgere, surgere, postquam sederitis, qui manducatis 
 panem doloris, ostenderem me de Origenis commentariis, 
 quid senserit, non habere.

Unde ad Hebraeum recurrens inueni pro \'pane doloris\' 
 scriptum esse \'leem aasabim \', quod Aquila interpretatus est 
 ἄρτον τῶν διαπονημάτῶν , id est \'panem elaborationum \',

 

 
 
 
 Symmachus aptcv xaxoita$o6(i.evov, quod exprimitur \'panem aerumnosum\', 
 quinta editio et Theodotion. qui in ceteris cum septuaginta 
 translatoribus facit, <panem idolorum\'. sexta πλάνης . id 
 est \'erroris\'.

nec mirandum de Aquila, si διαπονήματα pro 
 \'idolis\' ponat, cum opera manuum hominis sint et prophetice 
 populus arguatur ad templum diluculo frustra consurgere et 
 post quietem ad sanctuarium festinare, cum idola dei honore 
 uenerentur, secundum quod Ezechihel scripsit in ipso templo 
 sacrificare idolis sacerdotes.

ut autem plenius adducaris pro 
 \'dolore\' in Hebraeo idola posita, hoc ipsum uerbum, hoc est 
 \' aasabim \', etiam in centesimo tertio decimo psalmo scriptum Septuaginta 
 quoque \'idola\' transtulerunt. nam in eo loco, ubi legimus: 
 idola gentium argentum et aurum, opera manuum 
 hominum, in Hebraeo habet \' asabeem \', quod Aquila interpretatsr 
 elaborationes eorum .

unde, cum ita se ueritas habeat, 
 frustra quidam doloris panem aut hereticorum intellegunt sacramenta 
 aut uitae istius miserabilis et aerumnosae interpretantur 
 laborem, apud quam in sudore faciei comedimus panem nostrum 
 interque spinas et tribulos breuis uitae alimenta nascuntur.

Illud quoque de eodem psalmo interrogare dignata es, 
 qui sint filii excussorum. miror te in Hilarii commentariis 
 non legisse excussorum filios credentium populos interpretari,

 

 
 
 
 quod uidelicet apostolos illo nomine putauerit appellatos, 
 quibus in euangeliis sit praeceptum, in quamcumque ciuitatem 
 introierint et non fuerint recepti, excutere puluerem pedum 
 suorum in testimonium non credentium, licet tu argute praecaueris 
 non posse apostolos sub nomine excussorum intellegi, 
 cum aliud sit excutientium, aliud excussorum. quia excutientes 
 sint, qui excutiant, excussi uero ab aliis excutiantur, et incongruum 
 esse excussos apostolos accipi, qui magis excutientes 
 debuerint appellari.

quid igitur faciam? tantum uirum et suis 
 temporibus disertissimum reprehendere non audeo, qui et 
 confessionis suae merito et uitae industria et eloquentiae claritate, 
 ubicumque Romanum nomen est, praedicatur; nisi quod 
 non eius culpae adscribendum est, qui Hebraei sermonis ignarus 
 fuit, Graecarum quoque litterarum quandam aurulam ceperat, 
 sed Heliodori presbyteri, quo ille familiariter usus ea, quae 
 intellegere non poterat, quomodo ab Origene essent dicta, 
 quaerebat. qui, quia in hoc psalmo commentarium Origenis 
 inuenire non potuit, opinionem magis insinuare suam quam 
 inscientiam uoluit confiteri, quam ille sumptam claro sermone 
 disseruit et alienum errorem disertius exsecutus est.

Restat igitur, ut rursum ad fontem sermonis recurramus 
 Hebraei et uideamus, quomodo scriptum sit. ubi nos habemus 
 sic filii excussorum, ibi legitur \'chen bne annaurim \', quod 
 Aquila interpretatus est- sic filii pubertatum, Symmachus

 

 
 
 
 et Theodotion sic filii iuuentutis, sexta 7jxov»j[iivot, quod 
 nos dicere possumus exacuti sensus.

ex quo manifestum est 
 adulescentiae populos intellegi Christianos secundum illud 
 exemplum, quo deus sanctos suos in modum arcus et sagittarum 
 dicatur extendere, ut in propheta Zacharia: quoniam 
 extendi te mihi, Iuda, ut arcum, et saluator de semet ipso: 
 posuit me sicut sagittam electam et in pharetra sua 
 abscondit me.

denique in sequenti uersu exceptis Septuaginta, 
 qui aliter transtulerunt, et in Hebraeo et in cunctis editionibus 
 ita repperi: beatus uir, qui repleuerit pharetram suam 
 ex ipsis, ut, quia metaphoram semel sumpserat ex sagittis, 
 et in pharetra quoque translatio seruaretur.

cexcussos\' autem et 
 consuetudo sermonis humani \'uegetos\' et \'robustos\' et \'expeditos\' 
 uocat et ipsi septuaginta interpretes in Esdrae libro 
 pro \'iuuenibus\' transtulerunt, in quo ita scribitur: et factum 
 est ex die illa, medii excussorum faciebant opus et 
 medii eorum habebant hastas et scuta et arcus et 
 thoracas et principes post omnem domum Iuda aedificantium 
 in muro.

ex quo animaduertimus et in praesenti 
 loco pro adulescentibus atque puberibus \'excussos\' positos, 
 non, ut ille opinatus est, pro apostolis, qui excussi a pedum 
 excussione dicantur.

legi et cuiusdam librum et elegantem in 
 \' eo sensum repperi, Cexcuss \' Iudaeos dici a templo et lege et

 

 
 
 
 gratia domini pro eo, quod est \' reprobos \': eorum esse filios 
 apostolos, qui ex ipsorum semine procreentur et in similitudinem 
 sagittarum manu domini contineantur.

In sequenti quoque psalmo Heliodorus magis quam Hilarius 
 noster errauit, qui de eo loco, in quo scriptum est: 
 labores fructuum tuorum manducabis, uaria opinatus 
 adseruit magis stare sententiam, si scribatur \'fructus laborum\' 
 aliquem manducare: et non labores fructuum\'; unde spiritalem 
 intellegentiam debere perquiri.

et ex hac occasione in longam 
 egrediens disputationem tanta operositate, quod uolebat intellegi, 
 usus est persuadendi, quanta semper falsitas indiget, ut 
 uera uideatur, cum in hoc loco non septuaginta interpretes, 
 sed Latini de Graeci uerbi ambiguitate decepti xapitoac \'fructus\' 
 magis quam \'manus\' interpretati sunt, cum xapitol \'manus\' 
 quoque dicantur, quod in Hebraeo ponitur \'chaffach\', et Symmachus 
 quintaque editio transtulerunt \'manuum tuarum\', ut 
 ambiguitatem prioris sermonis effugerent.

Cum haec furtiuis, ut\' aiunt, operis ad lucubratiunculam 
 uelox notarii manus me dictante signaret et plura dicere cogitarem, 
 iam ferme quarta noctis hora excesserat et repente 
 stimulis quibusdam dolentis stomachi suscitatus in orationem 
 prorui, ut saltim reliquo horarum spatio subrepente somno 
 frustraretur infirmitas. 
 c

Dormientem te et longo iam tempore legentem potius 
 quam scribentem quaestiunculis ad te missis excitare disposui, 
 non quo et legere non debeas — hoc enim ueluti cotidiano cibo 
 alitur et pinguescit oratio —, sed quo lectionis fructus sit iste, 
 si scribas.

itaque, quoniam et heri tabellario ad me remisso 
 nullas te iam epistulas habere dixisti exceptis. his, quas in 
 heremo aliquando dictaueras quasque tota auiditate legi atque 
 descripsi, et ultro pollicitus es te furtiuis noctium operis 
 aliqua, si uellem, posse dictare, libenter accipio ab offerente, 
 quod rogare uolneram, si negasses. neque uero ullam puto 
 : digniorem disputationis nostrae confabulationem fore, quam 
 si de scripturis inter nos sermocinemur, id est, ut ego interrogem, 
 tu respondeas.

qua uita nihil in hac luce puto iocundius, 
 quo animae pabulo omnia mella superantur. quam

 

 

 

 

 

 

 

 
 
 
 dulcia, inquit propheta, gutturi meo eloquia tua, super mei 
 ori meo. nam cum idcirco, ut ait praecipuus orator, homines 
 bestiis differamus, quod loqui possumus, qua laude dignus 
 est, qui in ea re ceteros superat, in qua homines bestias 
 antecellunt?

Accingere igitur et mihi, quae subiecta sunt, dissere 
 seruans utrobique moderamen, ut nec proposita solutionem 
 desiderent nec epistulae breuitatem. fateor quippe tibi, eos, 
 quos mihi iam pridem Lactantii dederas libros, ideo non libenter 
 lego, quia et plurimae epistulae eius usque ad mille uersuum 
 spatia tenduntur et raro de nostro dogmate disputant; 
 quo fit, ut et legenti fastidium generet longitudo et, si qua 
 breuia sunt, scolasticis magis sint apta quam nobis de metris 
 et regionum situ et philosophis disputantis.

Quid sibi uult, quod in Genesi scriptum est: omnis, qui 
 occiderit Cain, septem uindictas exsoluet?,

Si omnia deus fecit bona ualde, quare Noe de mundis et 
 inmundis animalibus praecepit, cum inmundum bonum esse 
 nihil possit et in nouo testamento post uisionem, quae Petro

 

 
 
 
 fuerat ostensa dicenti: absit, domine, quoniam commune 
 et inmundum numquam introiuit in os meum, uox de 
 caelo responderit: quod deus mundauit, tu ne commune 
 dixeris?

Cur deus loquitur ad Abraham, quod quarta progenie 
 filii Israhel essent de Aegypto reuersuri, et postea Moyses 
 scribit: quinta autem progenie exierunt filii Israhel de 
 terra Aegypti? quod utique nisi exponatur, uidetur esse 
 contrarium.

Cur Abraham fidei suae signum in circumcisione suscepit?

Cur Isaac, uir iustus et deo carus, non illi, cui uoluit, 
 sed, cui noluit, deceptus errore benedixit?

Postquam epistulam tuae sanctitatis accepi, confestim 
 accito notario, ut exciperet, imperaui; quo ad officium praeparato, 
 quod eram uoce prompturus, ante mihi cogitatione 
 pingebam. interim iam et ego linguam et ille articulum mouebamus, 
 cum subito Hebraeus interuenit deferens non pauca 
 uolumina, quae de synagoga quasi lecturus acceperat.

et ilico 
 habes\', inquit, \'quod postulaueras \' meque dubium et, quid 
 facerem, nescientem ita festinus exterruit, ut omnibus praetermissis 
 ad scribendum transuolarem; quod quidem usque ad 
praesens facio.

uerum, quia heri diacono ad me misso, ut tu 
 putas, epistulam, ut ego sentio, commentarium te expectare 
 dixisti breuem responsionem ad ea desiderans, quae singula 
 magnorum uoluminum indigent, ταῦτά σοι ἐσχεδίασα 
 tantum quaestiunculis praetermissis, non quo non potuerim 
 et ad illas aliquid respondere, sed quod ab eloquentissimis

 

 

 

 

 

 

 
 
 
 uiris, Tertulliano nostro scilicet et Nouatiano, Latino sermone 
 sint editae et, si noua uoluerimus adferre, sit latius disputandum.

certe expecto, quid placeat: utrumne epistolari breuitate 
 sententias tibi uelis digeri aut singulorum libros confici. nam 
 et Origenes in quarto Pauli ad Romanos la/jTiquaiuiv tomo de 
 circumcisione magnifice disputauit et de mundis atque inmundis 
 animalibus in Leuitico plura disseruit, ut, si ipse inuenire 
 nihil possem, de eius tamen fontibus mutuarem. et ut uerius 
 loquar, Didymi de spiritu sancto librum in manibus habeo, 
 quem translatum tibi cupio dedicare, ne me aestimes tantummodo 
 dormitare, qui lectionem sine stilo somnum putas.

antelatis 
 itaque problematibus, quae epistulae tuae subieceras, quid 
 mihi uideretur, adnexui ueniam postulans et festinationis pariter 
 et morarum: festinationis, quia ad unam lucubratiunculam 
 dictare uolui rem dierum; tarditatis, quia alio opere detentus 
 non statim ad interrogata rescripsi.

Quid sibi uult, quod in Genesi scriptum est: omnis, qui 
 occiderit Cain, septem uindictas exsoluet ? 
 
 Antequam de quaestione dicamus, rectum uidetur, ut editiones 
 interpretum singulorum cum ipso Hebraico digeramus, quo facilius 
 sensus scripturae possit intellegi: uaiomer lo adonai lochen 
 chol orec cain sobathaim ioccamo ; Aquila: et dixit ei

 

 
 
 
 dominus: propterea omnis, qui occiderit Cain, septempliciter 
 ulciscetur; Symmachus: et dixit ei dominus: non 
 sic, sed omnis, qui occiderit Cain, ebdomatos siue 
 septimus uindicabitur; Septuaginta et Theodotion: et dixit 
 ei dominus: non (sic, sed omnis, qui occiderit Cain, 
 septem uindictas exsoluet.

postquam Cain occiderat fratrem, 
 interrogatus a domino: ubi est Abel, frater tuus? contumeliose 
 responderat: nescio: numquid custos fratris mei 
 sum? quam ob rem maledictione damnatus, ut gemens et tremens 
 uiueret super terram, noluit ueniam deprecari, sed peccatis 
 peccata congeminans tantum putauit nefas, cui a domino non 
 posset ignosci.

denique respondit ad dominum: maior causa 
 mea, quam ut dimittar—\'id est:*pluspeccaui, quamutmerear 
 absolui\' —. ecce eicis me hodie a facie terrae et a facie 
 tua abscondar et ero gemens et tremens super terram; 
 et erit: omnis, qui inuenerit me, occidet me. \'eicior,\' 
 inquit, \'a conspectu tuo et conscientia sceleris lucem ipsam 
 ferre non sustinens abscondar, ut latitem, eritque: omnis, 
 qui inuenerit me, occidet me, dum ex tremore corporis et 
 furiatae mentis agitatu eum esse intellegit, qui mereatur

 

 
 
 
 interfici\'.

uerum deus nolens eum conpendio mortis finire cruciatus 
 nec tradens poenae, qua se ipse damnauerat, ait: non 
 sic, id est: non, ut aestimas, morieris et mortem pro remedio 
 accipies, uerum uiues usque ad septimam generationem et 
 conscientiae tuae igne torqueberis ita, ut, quicumque te occiderit, 
 secundum duplicem intellegentiam aut in septima generatione 
 aut septimo te liberet cruciatu\', non quod ipse, qui 
 percusserit Cain, septem ultionibus subiciendus sit, sed quod 
 septem uindictas, quae in Cain tanto tempore cucurrerunt, 
 soluat interfector occidens eum, qui uitae fuerat derelictus ad 
 poenam.

Ut autem, quod dicimus, manifestius fiat, cotidianae consuetudinis 
 ponamus exemplum. loquatur inter uerbera seruus 
 ad dominum: quia incendi domum tuam et uniuersam substantiam 
 dissipaui, interfice me\' dominusque respondeat: non, 
 ut uis, morieris et finies morte supplicia; uerum longo tempore 
 custodieris ad uitam et tam infeliciter in hac luce uersaberis, 
 ut, quicumque te occiderit, beneficium praestet occiso, 
 dum de tam multis te liberat cruciatibus\'. et secundum Septuaginta 
 quidem editionem hic nobis sensus uidetur.

De eo autem, quod Aquila posuit septempliciter et Symmachus 
 ebdomatos siue septimus ulciscetur, maiorum

 

 
 
 
 nostrorum ista sententia est, quod putent in septima generatione 
 a Lamech interfectum Cain. Adam quippe genuit Cain, 
 Cain genuit Enoch, Enoch genuit Gaidad, Gaidad genuit Maleleel, 
 Maleleel genuit Mathusalam, Mathusalam genuit Lamech, 
 qui septimus ab Adam non sponte, sicuti in quodam Hebraeo 
 uolumine scribitur, interfecit Cain.

et ipse postea confitetur: 
 quia uirum occidi in uulnere mihi et iuuenem in liuore 
 meo, quoniam septies uindicabitur de Cain, de Lamech 
 autem septuagies septies. et quidem de Cain, quod in 
 septima generatione interfectus sit et iuxta aliam expositionem 
 poenam sui sceleris dederit, nihil obscuri arbitror remansisse.

Nunc illud, quod non interrogaueras, dum aliud agimus, 
 inrepsit: quae sint septuaginta septem uindictae, quae in Lamech 
 exsoluendae sint. aiunt ab Adam usque ad Christum generationes 
 septuaginta septem. relege Lucam euangelistam et inuenies 
 ita esse, ut dicimus.

sicuti ergo septima generatione Cain 
 peccatum est dissolutum — non uindicabit quippe bis dominus

 

 
 
 
 in id ipsum et, qui semel recepit mala sua in uita sua, non 
 eosdem cruciatus patietur in morte, quos est passus in uita 
 — ita et Lamech peccatum, id est totius mundi atque sanguinis, 
 qui effusus est, Christi soluetur aduentu, qui tollit 
 peccata mundi, qui lauit amictum suum in sanguine uuae 
 et torcular calcauit solus, qui de Edom ad caelum rubicundus 
 ascendens clamantibus angelis miraculum praebuit: 
 leuate portas, principes, uestras, et introibit rex gloriae 
 et cetera.

referebat mihi quidam Hebraeus in apocryphorum 
 libris septuaginta et septem animas ex Lamech progenie 
 repperiri, quae diluuio deletae sint, et in hoc numero de 
 Lamech factam esse uindictam, quod genus ipsius usque ad 
 cataclysmum perseuerarit.

Alii de septem uindictis Cain uaria suspicantur et primum 
 eius adserunt fuisse peccatum, quod non recte diuiserit; secundum, 
 quod inuiderit fratri; tertium, quod dolose egerit dicens: 
 transeamus in campum; quartum, quod interfecerit; quintum, 
 quod procaciter negauerit: nescio; numquid custos

 

 

 

 
 
 
 fratris mei sum? sextum, quod se ipse damnauerit: maior 
 culpa mea est, quam ut dimittar; septimum, quod nec 
 damnatus egerit paenitentiam secundum Nineuitas et Ezechiam 
 regem Iudae, qui inminentem mortem lacrimis distulerunt.

et 
 dicunt illum a clementissimo deo ideo usque ad septimam 
 generationem fuisse dilatum, ut saltim malis ipsis et longae 
 uitae maerore conpulsus paenitentiam ageret et mereretur 
 absolui.

Nonnulli septenarium numerum plenum et perfectum 
 interpretantur de multis scripturarum locis testimonia contrahentes 
 et hunc esse sensum, quem supra perstrinximus, quod, 
 qui interfecerit Cain, ab ingenti eum et omnia supplicia transeunte 
 liberet poena.

Sunt autem, qui et de euangelio interrogationem Petri 
 replicent: domine, quotiens peccabit in me frater meus 
 et dimittam ei? usque septies? dicit ei Iesus: non dico 
 tibi usque septies, sed usque septuagies septies. et 
 putant mortem atque peccatum in septima progenie sabbatizasse, 
 quando Enoch raptus est et non inueniebatur, quia 
 transtulit illum deus. de septuaginta autem et septem

 

 
 
 
 illam expositionem secuntur: in aduentu Christi mortis atque 
 peccati aculeum esse confractum.

Ponam et aliam opinionem, ne quid uidear\' praetergressus. 
 quidam septimum annum remissionis et quinquagesimum 
 iobelei et quadringentesimum nonagesimum, quod uolunt intellegi 
 \'septuagies septies\', multis modis interpretantur adserentes 
 ob hanc causam quinquagesimi et quingentesimi numeri sacrate 
 in euangelio positum debitorem et quinquagesimum psalmum 
 paenitentiae, qui septem conficitur septimanis et in principium 
 ogdoadis erumpit.

uerum ne longius sermo procedat, hucusque 
 super hoc locutum esse sufficiat, quia et ex his, quae respersimus, 
 ingentem tibi disputationis siluam poteris ipse conficere 
 sciens Origenem duodecimum et tertium decimum in Genesim 
 librum de hac tantum quaestione dictasse.

Cur deus loquitur ad Abraham, quod quarta progenie filii 
 Israhel essent de terra Aegypti reuersuri, et postea Moyses 
 scribit: quinta autem progenie ascenderunt filii Israhel 
 de terra Aegypti? quod utique nisi exponatur, uidetur 
 esse contrarium .

Hoc uero problema cum legissem, coepi mecum tacitus 
 aestuare et e uestigio Genesim Exodumque percurrens repperi 
 loca, in quibus scripta sunt, quae uidentur facere quaestionem. 
 ac primo aestimabam spiritalibus spiritalia conparans 
 indissolubile esse, sicuti et multa sunt alia.

nam et Mathusalam 
 quattuordecim annos post diluuium uixisse scribitur, 
 nec tamen arcam ingressus est cum Noe; et, cum ipse deus 
 locutus sit ad Abraham: sciendo scies, quia peregrinum 
 erit semen tuum in terra non sua et in seruitutem 
 redigent eos et adfligent eos et humiliabunt 
 eos quadringentis annis, postea Moyses scribit in Exodo: 
 et factum est post quadringentos triginta annos, 
 exiuit omnis potentia domini de terra Aegypti.

Agar 
 quoque Ismahelem quasi lactantem et tenerum portat in humeris, 
 cum decem et octo ferme et amplius repperiatur annorum 
 et ridiculum sit tam grandem iuuenem matris sedisse 
 cornicibus; Roboam uero, filius Salomonis, quadragesimo primo 
 aetatis suae anno regni sumpsit exordium et regnauit in Hierusalem 
 annis sedecim, cum utique pater eius duodecimo anno

 

 
 
 
 regnare incipiens annis quadraginta regnauerit et undecimo 
 filium generare non quiuerit.

Dum haec et multa istiusmodi mecum sollicitus uoluerem, 
 aperuit mihi ostium, qui habet clauem Dauid, et introduxit 
 me in cubiculum suum posuitque in foramine petrae, 
 ut post spiritum saeuientem, post terrae meae motum, post 
 incendium ignorantiae, quo urebar, uox ad me aurae lenioris 
 accederet diceremque: inueni, quem quaesiuit anima mea: 
 tenebo eum et non dimittam eum.

etenim, cum uideatur 
 scriptura inter se esse contraria, utrumque uerum est, cum 
 diuersum sit. egressi sunt quarta generatione filii Israhel de 
 terra Aegypti. replica genealogiam Leui: Leui genuit Caath, 
 Caath genuit Ambram, Ambram genuit Aaron, Aaron genuit 
 Eleazar, Eleazar genuit Finees. Caath cum patre suo Leui 
 ingressus est Aegyptum. rursum Eleazar cum patre suo 
 Aaron egressus est Aegyptum.

a Caath usque ad Eleazar conputantur 
 generationes quattuor, licet quidam uelint ab Ambram 
 incipere et usque ad Finees, ut nos in Eleazar fecimus, peruenire. 
 si uero uolueris disparem numerum ostendere, quomodo

 

 
 
 
 secundum Exodum quinta generatione egressi sint filii Israhel 
 de terra Aegypti, tribus tibi Indae ordo numeretur: Iuda genuit 
 Phares, Phares genuit Esrom, Esrom genuit Aram, Aram genuit 
 Aminadab, Aminadab genuit Naasson, Naasson genuit Salmon.

Phares cum patre suo Iuda ingressus est Aegyptum, Naasson 
 princeps tribus Iuda in deserto describitur, cuius filius Salmon 
 terram repromissionis introiit. conputa a Phares usque adNaasson 
 et inuenies generationes quinque, tametsi nonnulli, ut in tribu 
 Leui ostendimus, in Esrom initium faciant et ad Salmon usque 
 perueniant.

Puto problema dissolutum; quod si displicet, ad conpendium 
 ueniam et dicam in Hebraeo non esse diuersum. 
 Aquila namque, qui non contentiosius, ut quidam putant, sed 
 studiosius uerbum interpretatur ad uerbum, in eo loco, ubi 
 Septuaginta posuerunt: quinta autem generatione ascenderunt 
 filii Israhel de terra Aegypti, ita transtulit: 
 καὶ ἐνοπλισάμενοι ἀνέβησαν οἱοὶ Ἰσραὴλ ἀπὸ γῆς Αἰγύπτου , id est: et 
 armati ascenderunt filii Israhel de terra Aegypti, licet 
 pro eo, quod carmati \' nos diximus, secundum Graeci sermonis

 

 
 
 
 ambiguitatem et Cinstructi \' siue \'muniti\' propter supellectilem, 
 qua Aegyptios. spoliauernot , possit intellegi.

Aestimas curiositatem esse finitam? maior quaerendi 
 ardor exoritur et in similitudinem Hieremiae dissoluor undique 
 et ferre non possum, quare Septuaginta\'quintam generationem\' 
 et Aquila transtulerit carmatos \'. uolumen Hebraeum replico, 
 quod Paulus cpocivoXrjV iuxta quosdam uocat, et ipsos characteres 
 sollicitus adtendens scriptum repperio: uamusim alu bne 
 israhel mearez mezraim.

in reliqua parte interpretatio non 
 discordat; omnis pugna de uerbo est \' amesim \', quod his litteris 
 scribitur: heth, mem, sin, iod, mem, utrumnam \' quiuque \' an 
 \'munitos\' sonet. et quidem \'quinque\' hoc sermone dici negare 
 non possumus, uerum \'quinque\' plurali numero, non cquinta \', 
 ut illi interpretati sunt, singulari. sed nec cgeneratio \' inuenitur 
 adiuncta, quae lingua Hebraea < dor \' dicitur, ut, si esset \'quinta 
 generatio\', sermone legeretur illorum \'amesa dor \'.

nunc autem 
 \' amissim \', id est \'quinque\', tantum scripti sunt et fit quasi

 

 
 
 
 sensus: \'quinque autem ascenderunt filii Israhel de terra Aegypti\'; 
 quod quia minus uidebatur intellegi, adiuncta \'generatio\' 
 est. Aquilam uero et in ceteris et in hoc maxime loco proprie 
 transtulisse omnis Iudaea conclamat et synagogarum consonant 
 uniuersa subsellia, quod uidelicet idem sermo et eisdem litteris 
 scriptus diuersas apud eos et uoces et intellegentias 
 habeat.

ex quibus exempli causa unum ponimus, ut, quod dicimus, 
 perspicuum fiat: \'pastores\' et \'amatores\' eisdem litteris 
 scribuntur: res, ain, iod, mem, sed pastores \'roim\', amatores 
 leguntur <reim\'. unde euenit, ut, ubi Hierusalem in prophetis 
 cum amatoribus suis fornicationis arguitur, ibi in nostris codicibus 
 pro amatoribus pastorum nomen sit inmutatum.

Scio haec molesta esse lectori, sed de Hebraeis litteris 
 disputantem non decet Aristotelis argumenta conquirere nec 
 ex flumine Tulliano eloquentiae ducendus est riuulus nec 
 aures Quintiliani flosculis et scolari declamatione mulcendae.

pedestris et cotidianae similis et nullam lucubrationem redolens 
 oratio necessaria est, quae \'rem explicet, sensum. edisserat, 
 obscura manifestet, non quae uerborum conpositione frondescat

 

 
 
 
 sint alii diserti, laudentur, ut uolunt, et inflatis buccis spumantia 
 uerba trutinentur: mihi sufficit sic loqui, ut intellegar 
 et ut de scripturis disputans scripturarum imiter simplicitatem.

Cur Isaac, uir iustus et deo canis) non illi, cui noluit, 
 sed, cui noluit, deceptus errore benedixit ? 
 
 
 Differo paulisper typos et ea, quae a maioribus nostris super 
 hoc loco sunt interpretata, praetereo, non quo opinioni eorum 
 non adquiescam, sed quo tu hoc tantum quaeris, quare uir iustus 
 aliquid ignorauerit et contra suam fecerit uoluntatem.

ad quod 
 districta responsio est nullum hominum excepto eo, qui ob 
 nostram salutem carnem est dignatus adsumere, plenam habuisse 
 scientiam et certissimam ueritatem. denique Paulus ex 
 parte cognoscit et ex parte prophetat et nunc per speculum 
 uidet in aenigmate et, secundum quod oportet orare, nescire 
 nos dicit, quia, cum uenerit, quod perfectum est, tunc, 
 quod ex parte est, destruetur.

Samuhel propheta connumeratus 
 Moysi in Psalterio ad unguendum regem missus, cum 
 maximum filiorum Iesse uidisset Heliab, ait: ecce coram

 

 
 
 
 domino Christus eius. et dixit dominus ad Samuhel: noli 
 adspicere ad faciem eius et in staturam illius, quoniam 
 reprobaui eum, quia non, quomodo uidet homo, uidebit 
 deus; homo uidet in facie, deus uidet in corde. et 
 per singulos semper ignorans usque ad Dauid nescisse describitur.

Helisaeus quoque, qui duplici glorificatus est spiritu, cuius 
 ossa uitam exanimo cadaueri reddiderant, cum Sunamitis ad eum 
 uenisset in montem et ad pedes eius flebiliter corruisset, Giezi 
 prohibente, ne faceret, ait: dimitte eam, quoniam anima 
 illius in amaritudine est et dominus abscondit a me 
 et non nuntiauit mihi.

plura sunt, quam ut exemplis debeamus 
 docere sanctos uiros et deo caros ea tantummodo scisse, 
 quae eis a domino reuelata sunt, ignorasse uero, quae reuelata 
 non fuerant, et ad singulas uisiones Zachariam atque Danihelum 
 interrogare angelum et suppliciter deprecari, ut exponant 
 sibi, quae sint illa, quae uideat.

unde non mirum est 
 et Isaac in suam maxime utilitatem nescisse, quid faceret, 
 cum magis eo tempore erraret, quo filium sanguinariae deditum 
 uoluptati et eum, qui postea fratrem posset occidere, I 
 praetermisso illo, qui innocenter habitabat domum, uellet efferre

 

 
 
 
 et suam magis quam dei facere uoluntatem. ergo puto diuinae 
 dispensationis fuisse, ut oculis caecaretur et, cum ipse diceret: 
 uox uox Iacob, manus autem manus Esau, tamen non 
 intellegeret minorem esse filium, qui ad benedictionem fratris 
 praereptor adstiterat.

Quoniam autem polliciti sumus et de eo, quid in figura 
 significaret, adiungere, Hippolyti martyris uerba ponemus, a 
 quo et Victorinus noster non plurimum discrepat, non quo 
 omnia plenius exsecutus sit, sed quo possit occasionem praebere 
 lectori ad intellegentiam latiorem:

\'Isaac portat imaginem 
 dei patris, Rebecca spiritus sancti, Esau populi prioris et diaboli, 
 Iacob ecclesiae siue Christi. senuisse Isaac consummationem 
 orbis ostendit; oculos illius caligasse fidem perisse de 
 mundo et religionis lumen ante eum neglectum esse significat. 
 quod filius maior uocatur, acceptio legis est Iudaeorum; quod 
 escas eius atque capturam diligit pater, homines sunt ab errore 
 saluati, quos per doctrinam iustus quisque uenatur.

sermo dei 
 benedictionis est repromissio et spes regni futuri, in quo cum 
 Christo sancti regnaturi sunt et uerum sabbatum celebraturi. Rebecca 
 plena spiritu sancto et sciens, quid audisset, antequam pareret, 
 quia maior seruiet minori, — magis autem forma spiritus 
 sancti, quae futura norat in Christo, in Iacob ante meditatur —

 

 
 
 
 loquitur ad filium minorem: uade ad gregem et accipe 
 mihi inde duos haedos praefigurans carneum saluatoris aduentum, 
 in quo eos uel maxime liberaret, qui peccatis tenebantur 
 obnoxii, siquidem in omnibus scripturis haedi pro peccatoribus 
 accipiuntur.

quod autem duos iubetur adferre, duorum populorum 
 significatur adsumptio; quod teneros et bonos, dociles et innocentes 
 animae. stola Esau fides et scripturae sunt Hebraeorum, 
 quibus gentilium indutus est populus; pelles, quae eius brachiis 
 circumdatae sunt, peccata utriusque sunt plebis, quae Christus 
 in extensione manuum cruci secum pariter adfixit. quod Isaac 
 quaerit ab Iacob, cur tam cito uenerit, admiratur uelocem 
 credentium fidem; quod cibi delectabiles offeruntur, hostia 
 placens deo salus est peccatorum.

post esum sequitur benedictio 
 et eius odore perfruitur uirtutem resurrectionis et regni 
 aperta uoce praenuntians, quomodo etiam adorent eum fratres 
 sui et seruiant ei credentes ex Israhel. quia igitur iniquitas 
 est inimica iustitiae, Esau in discordiam concitatur et necem 
 fraudulentus excogitat dicens in corde suo: adpropient dies

 

 
 
 
 passionis patris mei et occidam Iacob, fratrem meum. 
 diabolus fratricidae Iudae os in Cain ante praemeditans in Esau 
 manifestissime confitetur tempus quoque interfectionis ostendens: 
 adpropinquent, inquit, dies passionis, ut interficiam 
 fratrem meum.

quapropter Kebecca, id est patientia, 
 nuntiauit uiro fratris insidias, qui uocato Iacob praecepit ei, 
 ut Mesopotamiam pergeret et inde acciperet uxorem de genere 
 Laban Syri, fratris matris suae. quomodo itaque fratris dolos 
 fugiens Mesopotamiam tendit Iacob, ita et Christus Iudaeorum 
 incredulitate conpulsus proficiscitur in Galilaeam inde 
 sibi ex gentibus sponsam sumpturus ecclesiam\'. haec supra 
 dictus uir.\\

Nos autem dicimus non uenisse dominum nisi ad oues 
 perditas domus Israhel nec uoluisse panem accipere filiorum 
 et dare eum canibus et benedictionem primam Iudaeorum populo 
 detulisse, quibus sunt credita eloquia dei et repromissio 
 et legis datio et confectio testamenti; uerum quia illi credere 
 noluerunt, ad Iacob, minorem populum, benedictionem esse 
 translatam. neque tamen maiorem filium penitus fuisse despectum, 
 quia, cum subintrauerit plenitudo gentium, tunc 
 omnis Israhel saluus erit.

Nuper, cum Reticii Augustodunensis episcopi, qui quondam 
 a Constantino imperatore sub Siluestro episcopo ob causam 
 Montensium missus est Romam, commentarios in Canticorum 
 Canticum perlegissem, quod Hebraei uocant sir asirim, 
 uehementer miratus sum uirum eloquentem praeter ineptias 
 sensuum ceterorum Tharsis urbem putasse Tarsum, in qua 
 Paulus apostolus natus sit, et aurum Ofaz petram significari, 
 quod Cephas in euangelio Petrus sit appellatus.

habuerat utique 
 et in Hiezechiele id ipsum uerbum, ubi de quattuor animalibus 
 scribitur: et species rotarum sicut species tharsis, 
 et in Danihele de domino: et corpus eius ut tharsis,

 

 

 

 

 

 

 

 

 
 
 
 quod Aquila chrysolith um, hyacinthu m Symmachus interpretantur, 
 et in Psalmis: spiritu uiolento conteres naues Tharsis. 
 et inter lapides, qui in ornatum sacerdotis tribuum nominibus 
 sculpti sunt, eiusdem lapidis nomen insertum est et omnis 
 ferme scriptura hoc referta uocabulo est.

de Ofaz uero quid 
 dicam, cum supra dictus Danihel propheta in tertio anno Cyri, 
 regis Persarum, post tres ebdomadas ieiunii atque tristitiae 
 dicat: extuli oculos meos et uidi, et ecce uir unus indutus 
 baddim et renes eius cincti auro Ofaz? plura 
 quippe apud Hebraeos auri sunt genera; unde ob distinctionem 
 nunc Ofaz positum est, ne quis zaab putaret, quod in Genesi 
 nasci cum lapide carbunculo praedicatur.

Quaeras, si tharsis lapis chrysolithus sit aut hyacinthus, 
 ut diuersi interpretes uolunt, ad cuius similitudinem dei species 
 describatur, quare Ionas propheta Tharsis ire uelle dicatur et 
 Salomon etlosaphat inRegnorum libris naues habuerint, quae de 
 Tharsis solitae sint adferre uel exercere commercia.

ad quod facilis 
 responsio est 6[juvd[iov esse uocabulum, quod et Indiae regio

 

 
 
 
 ita appelletur et ipsum mare, quia caeruleum sit et saepe 
 solis radiis repercussum, colorem supra dictorum lapidum 
 trahat, a colore nomen acceperit, licet Iosephus tau littera 
 commutata Graecos putet Tarsum appellasse pro Tharsis.

Innumerabilia sunt, quae in. illius mihi commentariis 
 sordere uisa sunt. est sermo quidem conpositus et Gallicano 
 coturno fluens: sed quid ad interpretem, cuius professio est 
 non, quomodo ipse disertus appareat, sed quomodo eum, qui 
 lecturus est, sic faciat intellegere, quomodo intellexit ille, qui 
 scripsit?

rogo, non habuerat decem Origenis uolumina, non 
 interpretes ceteros aut certe aliquos necessarios Hebraeorum 
 aut ad interrogare aut ad legere [et], quid sibi uellent, quae 
 ignorabat? sed tam male existimasse de posteris, ut nemo 
 posset de eius erroribus iudicare!

Frustra igitur a me eiusdem uiri commentarios postulas, 
 cum mihi in illis multo displiceant plura, quam placeant. 
 quod si opposueris, cur ceteris dederim, audies non omnes 
 eodem uesci cibo. Iesus in- deserto plures hordeaceis panibus 
 pascit, triticeis pauciores; Corinthii, in quibus fornicatio

 

 
 
 
 audiebatur et talis fornicatio, qualis nec inter gentes quidem, 
 lacte pascuntur, quia necdum poterant solidum cibum capere.

Ephesii autem, in quibus nullum crimen arguitur, ipso domino 
 caelesti uescuntur pane et sacramentum, quod a saeculis absconditum 
 fuerat, agnoscunt. neque uero eorum, qui a me exemplaria 
 acceperunt, uel auctoritate uel aetate ducaris, cum et Danihel 
 senes iudicet et Amos, pastor caprarum, in sacerdotum principes 
 inuehatur.

Abraham temptatur in filio et fidelior inuenitur; Ioseph 
 in Aegypto uenditur, ut patrem pascat et fratres; Ezechias 
 uicina morte terretur, ut fusus in lacrimas quindecim annorum 
 spatio proteletur ad uitam; Petrus apostolus domini passione 
 concutitur, ut amare flens audiat: pasce oues meas; Paulus,

 

 

 

 

 

 

 

 

 

 
 
 
 lupus rapax et Beniamin adulescentior, in extasi caecatur, ut 
 uideat, et repentino tenebrarum horrore circumdatus dominum 
 uocat, quem dudum ut hominem persequebatur.

Ita et nunc, mi Marcella, Blesillam nostram uidimus 
 ardore febrium per triginta ferme dies iugiter aestuasse, ut sciret 
 reiciendas delicias corporis, quod paulo post uermibus exarandum 
 sit. uenit et ad hanc dominus Iesus tetigitque manum eius 
 et ecce surgens ministrat ei.

redolebat aliquid neglegentiae et 
 diuitiarum fasciis conligata in saeculi iacebat sepulchro, sed 
 confremuit Iesus et conturbatus in spiritu clamauit dicens: 
 Blesilla, exi foras. quae uocata surrexit et egressa cum 
 domino uescitur. Iudaei minentur et tumeant, quaerant occidere 
 suscitatam, soli apostoli glorientur: scit se uitam suam 
 ei debere, cui credidit; scit se eius amplexare pedes, cuius 
 paulo ante iudicium pertimescebat.

corpus paene iacebat exanime 
 et anhelos artus mors uicina quatiebat. ubi tunc erant 
 auxilia propinquorum, ubi uerba omni inaniora fumo? nihil 
 tibi debet o ingrata cognatio, quae mundo periit et Christo 
 reuixit. qui Christianus est, gaudeat; qui irascitur, non esse 
 se indicat Christianum.

Uidua, quae soluta est uinculo maritali, nihil necesse 
 habet nisi perseuerare. at scandalizat quempiam uestis fuscior:

 

 
 
 
 scandalizet Iohannes, quo inter natos mulierum maior nullus 
 fuit, qui angelus dictus ipsum quoque dominum baptizauit, 
 qui camelorum uestitus tegumine zona pellicia cingebatur. cibi 
 displicent uiliores: nihil uilius est locustis.

illae Christianos 
 oculos potius scandalizent, quae purpurisso et quibusdam fucis 
 ora oculosque depingunt, quarum facies gypseae et nimio candore 
 deformes idola mentiuntur, quibus si forte inprouidens 
 lacrimarum stilla eruperit, sulco defluit, quas nec numerus 
 annorum potest docere, quod uetulae sunt, quae capillis alienis 
 uerticem instruunt et praeteritam iuuentutem in rugis anilibus 
 poliunt, quae denique ante nepotum gregem trementes uirgunculae 
 conponuntur. erubescat mulier Christiana, si naturae 
 cogit decorem, si carnis curam facit ad concupiscentiam, in 
 qua qui sunt, secundum apostolum Christo placere non possunt.

Uidua nostra ante monilibus ornabatur et die tota, quid 
 sibi deesset, quaerebat ad speculum; nunc loquitur confidenter: 
 nos autem omnes reuelata facie gloriam domini speculantes 
 in eandem imaginem transformamur a gloria in 
 gloriam, quasi a domini spiritu.

tunc crines ancillulae 
 disponebant et mitellis crispantibus uertex artabatur innoxius;

 

 

 
 
 
 nunc neglectum caput scit sibi tantum sufficere, quod uelatur. 
 illo tempore plumarum quoque dura mollities uidebatur et in 
 extructis toris iacere uix poterat; nunc ad orandum festina 
 consurgit et modulata uoce ceteris \'alleluia\' praeripiens prior 
 incipit laudare dominum suum.

flectuntur genua super nudam 
 humum et crebris lacrimis facies psimithio ante sordidata purgatur. 
 post orationem psalmi concrepant et lassa ceruix, poplites 
 uacillantes in somnumque uergentes oculi nimio mentis 
 ardore uix inpetrant, ut quiescant. pulla est tunica: minus, 
 cum humi iacuerit, sordidatur. soccus uilior: auratorum pretium 
 calceorum egentibus largietur.

cingulum non auro gemmisque 
 distinctum est, sed laneum et tota simplicitate purissimum 
 et quod possit adstringere magis uestimenta quam 
 scindere. si huic proposito inuidet scorpius et sermone blando 
 de indebita rursum arbore comedere persuadet, inlidatur ei pro 
 solea anathema et suo morienti puluere dicatur: uade retro, 
 satanas, quod interpretatur\'aduerse\';aduersarius quippe Christi 
 est antichristus, cui praecepta displicent Christi.

Oro te, quid tale umquam, quale apostoli, fecimus, ut 
 merito scandalizentur? patrem senem cum nauicula et rete 
 dimittunt; publicanus a teloneo surgit et sequitur saluatorem; 
 uolens discipulus reuerti domum et suis ante renuntiare magistri 
 uoce prohibetur; sepultura non datur patri et pietatis

 

 
 
 
 genus est inpium esse pro domino.

nos, quia serica ueste non 
 utimur, monachi iudicamur, quia ebrii non sumus nec cachinno 
 ora dissoluimus, continentes uocamur et tristes. si tunica non 
 canduerit, statim illud e triuio: \'inpostor et Graecus est\'. cauillentur 
 uafriora licet et pingui aqualiculo farsos circumferant 
 homines: Blesilla nostra ridebit nec dignabitur loquacium 
 ranarum audire conuicia, cum dominus eius dictus sit Beelzebub.

Quis dabit capiti meo aquam et oculis meis fontem 
 lacrimarum, et plorabo — non, ut Hieremias ait, uulneratos 
 populi mei nec, ut Iesus, miseram Hierusalem, sed 
 plorabo — sanctitatem, misericordiam, innocentiam, castitatem;

 

 

 

 

 

 

 

 

 
 
 
 plorabo omne pariter in unius morte uirtutes, non quo lugenda 
 sit illa, quae abiit, sed quod nobis inpatientius sit dolendum, 
 quod talem uidere desiuimus.

quis enim siccis oculis 
 recordetur uiginti annorum adulescentulam tam ardenti fide 
 crucis leuasse uexillum, ut magis amissam uirginitatem quam 
 mariti doleret interitum? quis sine singultibus transeat orandi 
 instantiam, nitorem linguae, memoriae tenacitatem, acumen 
 ingenii? si Graece audisses loquentem, Latine eam nescire 
 iurasses; si in Romanum sonum lingua se uerterat, nihil omnino 
 peregrinus sermo redolebat.

iam uero, quod in Origene 
 illo Graecia tota miratur, in paucis non dico mensibus, sed 
 diebus ita Hebraeae linguae uicerat difficultates, ut in ediscendis 
 canendisque psalmis cum matre contenderet. humilitas 
 uestium non, ut in plerisque, tumentes animos arguebat, sed 
 cum interiori se mente deiecerat, inter ancillarum uirginum 
 cultum dominamque nihil medium, nisi quod in eo facilius 
 dinoscebatur, quod neglectius incedebat. uacillabat aegrotatione 
 gressus et pallentem trementemque faciem uix collum tenue 
 sustinebat, et J.amen aut propheta aut euangelium semper in 
 manibus.

lacrimis ora conplentur, singultus occupant uocem

 
 
 
 et haerentem linguam uiscera commota non laxant: cum sanctum 
 corpusculum febrium ardor excoqueret et semianimis lectulum 
 uallaret circulus propinquorum, haec in extrema uerba 
 mandabat: orate dominum Iesum, ut mihi ignoscat, quia 
 inplere non potui, quod nolebam: secura, esto, mi Blesilla, 
 confidimus; probas uera, quae dicimus: numquam est sera 
 conuersio\'.

uox haec primum dedicata est in latrone: amen 
 dico tibi; hodie mecum eris yi paradiso. postquam autem 
 sarcina carnis abiecta ad suum anima reuolauit auctorem et 
 in antiquam possessionem diu peregrinata conscendit, ex more 
 parantur exsequiae et nobilium ordine praeeunte aureum feretro 
 uelamen obtenditur. uidebatur mihi tunc clamare de caelo 
 non agnosco uestem; amictus iste non meus, hic ornatus alieuus 
 est\'.

Sed quid agimus? matris prohibituri lacrimas ipsi plangimus. 
 confiteor affectus meos, totus hic liber fletibus scribitur. 
 fleuit Iesus Lazarum, quia amabat eum. non est optimus 
 consolator, quem proprii uincunt gemitus, cuius uisceribus 
 emollitis fracta in lacrimis uerba desudant.

testor, mi Paula, 
 Iesum, quem Blesilla nunc sequitur, testor sanctos angelos 
 eius, quorum consortio fruitur, eadem me dolorum perpeti

 

 
 
 
 tormenta, quae pateris: patrem esse spiritu, nutricium caritate, et 
 interdum dicere: pereat dies illa, in qua natus sum, et: 
 heu mihi, mater, ut quid me genuisti uirum, qui iudicer 
 et discernar omni terrae? sed et illud: iustus es, domine, 
 uerumtamen iudicia loquar ad te: quid est, quod uia 
 peccatorum prosperatur? et: mei paene moti sunt pedes 
 pacem peccatorum uidens et dixi: quomodo agnouit 
 deus et si est scientia in excelso? ecce isti peccatores 
 et abundantes in saeculo obtinuerunt diuitias. 
 sed rursum illud occurrit: si narrauero sic, ecce generationem 
 filiorum tuorum praeuaricatus sum.

numquid 
 et in meam mentem non hic saepius fluctus inliditur? quare 
 senes inpii saeculi diuitiis perfruuntur? quare adulescentia 
 rudis et sine peccato pueritia inmaturo flore exuitur? quid 
 causae est, ut saepe bimuli trimulique et ubera materna 
 lactantes daemonio corripiantur, repleantur lepra, morbo regio 
 deuorentur et e contrario inpii, adulteri, homicidae ac sacrilegi 
 uegeti atque securi de sua in deum sanitate blasphement, 
 praesertim cum iniustitia patris non redundet ad filium et 
 anima, quae peccauerit, ipsa moriatur?

aut si manet uetus 
 illa sententia, peccata patrum in filios oportere restitui,

 

 
 
 
 iniquum sit longaeui patris innumera delicta innocentem infantiam 
 repensare: et dixi: ergo sine causa iustificaui 
 cor meum et laui inter innocentes manus meas et 
 factus sum flagellatus tota die.

sed cum haec cogitarem, 
 statim didici cum propheta: et suscepi, ut cognoscerem; 
 hoc labor est in conspectu meo, donec 
 ingrediar in sanctuarium dei et intellegam in nouissima 
 eorum. iudicia enim domini abyssus multa et: 
 o profundum diuitiarum et sapientiae et scientiae dei, 
 quam inscrutabilia iudicia eius et inuestigabiles uiae 
 eius!

bonus est deus et omnia, quae bonus fecit, bona sint 
 necesse est. mariti orbitas inrogatur: plango, quod accidit, 
 sed quia sic placet domino, aequo animo sustinebo. unicus 
 raptus est filius: durum quidem, sed tolerabile, quia sustulit 
 ille, qui dederat. si caecus fuero, amici me lectio consolabitur. 
 si auditum quoque surdae aures negauerint, uacabo a uitiis; 
 nihil aliud nisi dominum cogitabo. inminebit super haec et 
 dura pauperies, frigus, languor et nuditas: extremam expectabo 
 mortem et breue putabo malum, quod finis melior subsequetur. 
 consideremus, quid ethicus ille psalmus sonet:

iustus es, domine, 
 et rectum iudicium tuum. hoc non potest dicere 
 nisi ille, qui ad uniuersa, quae patitur, magnificat deum et 
 suo merito inputans de eius in aduersis clementia gloriatur. 
 exultauerunt enim filiae Iudae in omnibus iudiciis domini. si 
 ludaea \'confessio\' interpretatur, confitens autem omnis anima

 

 
 
 
 credentis est, necesse est, ut, qui se credere dicit in Christo, 
 in omnibus Christi iudiciis gaudeat.

sanus sum: gratias refero 
 creatori. langueo: et in hoc laudo domini uoluntatem. quando 
 enim infirmor, tunc fortior sum et uirtus spiritus in carnis 
 infirmitate perficitur. patitur et apostolus aliquid, quod non 
 uult, pro quo ter dominum deprecatur. sed dicitur ei: sufficit 
 tibi gratia mea et ad reuelationum humiliandam superbiam 
 monitor quidam humanae inbecillitatis adponitur in similitudinem 
 triumphantum, quibus in curru retro comes adhaerebat 
 per singulas adclamationes ciuium dicens: \'hominem te memento\'.

Cur autem -durum sit, quod quandoque patiendum est? 
 dolemus quemquam mortuum: ad hoc enim nati sumus, ut 
 maneamus aeterni? Abraham, Moyses, Esaias, Petrus, Iacobus 
 et Iohannes, Paulus, electionis uas, et super omnia dei filius 
 moritur: et nos indignamur aliquem exire de corpore, qui ad 
 hoc forsitan raptus est, ne malitia mutaret intellectum 
 eius? placita enim erat deo anima eius; propter hoc 
 properauit* educere eum de media iniquitate, ne longo uitae itinere deuiis oberraret anfractibus. lugeatur mor-

tuus, sed ille, quem gehenna suscipit, quem tartarus deuorat,

 

 
 
 
 in cuius poenam aeternus ignis exaestuat. nos, quorum exitum 
 angelorum turba comitatur, quibus obuiam Christus occurrit, 
 grauemur magis, si diutius in tabernaculo isto mortis 
 habitemus. quia, quamdiu hic moramur, peregrinamur a domino, 
 illa, illa cupido nos teneat: heu me, quia peregrinatio 
 mea prolongata est; habitaui cum habitantibus Cedar, 
 multum peregrinata est anima mea.

si Cedar \'tenebrae\' 
 sunt et mundus iste sunt tenebrae, quia lux lucet in tenebris 
 et tenebrae eam non conprehenderunt, faueamus 
 Blesillae nostrae, quae de tenebris migrauit ad lucem et inter 
 fidei incipientis ardorem consummati operis percepit coronam. 
 reuera, si saeculare desiderium et — quod deus a suis auertatdelicias 
 uitae istius cogitantem mors inmatura rapuisset, plangenda 
 erat et omni lacrimarum fonte deflenda.

nunc uero, cum 
 propitio Christo ante quattuor ferme menses secundo quodam 
 modo se propositi baptismo lauerit et ita deinceps uixerit, ut 
 calcato mundo semper monasterium cogitarit, nonne uereris, 
 ne tibi saluator dicat: ( irascells , Paula, quia filia tua mea 
 facta est filia? indignaris de iudicio meo et rebellibus lacrimis 
 facis inuidiam possidenti?

scis enim, quid de te, quid de 
 ceteris tuis cogitem. cibum tibi denegas non ieiuniorum studio, 
 sed doloris. non amo frugalitatem istam; ieiunia haec

 

 
 
 
 aduersarii mei sunt. nullam animam recipio, quae nolente me separatur 
 a corpore. tales stulta philosophia martyres habeat: 
 Zenonem, Cleombrotum uel Catonem. super nullum requiescit 
 spiritus meus nisi super humilem et quietum et trementem 
 uerba mea.

hoc est, quod mihi monasterium promittebus, 
 quod habitu a matronis ceteris separato tibi quasi religiosior 
 uidebaris? mens, ista quae plangit, uestium sericarum est. 
 interciperis et moreris et, quasi non in meas manus uentura sis, 
 crudelem iudicem fugis. fugerat quondam et Ionas, animosus 
 propheta, sed et in profundo maris meus fuit. si uiuentem crederes 
 filiam, numquam plangeres ad meliora migrasse.

hoc est, quod 
 per apostolum meum iusseram, ne de dormientibus in similitudinem 
 gentium tristaremini. erubesce, ethnicae conparatione 
 superaris. melior diaboli ancilla quam mea est. illa infidelem 
 maritum translatum fingit in caelum, tu mecum tuam filiam 
 commorantem aut non credis aut non uis\'.

Sed dicis: \'quomodo me lugere prohibes, cum et Iacob 
 Ioseph in sacco fleuerit congregatisque ad se omnibus propinquis 
 noluerit Consolari dicens: descendam ad filium meum 
 lugens in infernum et Dauid Abessalon operto capite planxerit 
 repetens: filius meus Abessalon, filius meus

 

 
 
 
 Abessalon! quia dabit, ut moriar pro te, Abessalon, filius 
 meus?, Moysi quoque et Aaron ceterisque sanctorum sollemnis 
 sit luctus exhibitus ?

\' perfacilis ad ista responsio est: 
 luxisse Iacob filium, quem putabat occisum, ad quem et ipse 
 erat ad infernum descensurus dicens: descendam ad filium 
 meum lugens in infernum, quia necdum paradisi ianuam 
 Christus effregerat, necdum flammeam illam romphaeam et 
 uertiginem praesidentium cherubin sanguis eius extinxerat — 
 unde et Abraham, licet in loco refrigerii, tamen apud inferos 
 cum Lazaro scribitur —, etDauidiuste fleuisse filium parricidam, 
 qui alium paruulum, postquam, ut uiueret, inpetrare non potuit, 
 quia sciebat non peccasse, non fleuit.

de Moysi uero et Aaron, 
 quod eis ex ueteri more sit planctus exhibitus , non mirandum 
 est, cum et in Actibus apostolorum iam euangelio coruscante 
 Stephano fecerint Hierosolymae fratres planctum magnum et 
 utique planctus magnus non in plangentium exanimatione, ut 
 tu aestimas, sed in pompa funeris et exequiarum frequentia 
 intellegendus sit.

denique de Iacob scriptura sic loquitur: et 
 ascendit Ioseph sepelire patrem suum et

 

 
 
 
 ascenderunt cum eo omnes pueri Pharao et omnes seniores 
 domus eius et seniores omnes terrae Aegypti 
 et omnis domus Ioseph et fratres eius. et post paululum: 
 et ascenderunt cum eo quadrigae et equites 
 et facta sunt castra grandia nimis. ac deinde: et 
 planxerunteum planctum magnum et fortem nimis. 
 planctus iste sollemnis non longas Aegyptiis imperat lacrimas, 
 sed funeris monstrat ornatum. iuxta quem modum Aaron quoque 
 et Moysen fletos esse manifestum est.

nequeo scripturae 
 satis laudare mysteria et diuinum sensum in uerbis licet 
 simplicibus admirari, quid sibi uelit, quod Moyses plangitur 
 et Iesus Naue, uir sanctus, sepultus refertur et tamen fletus 
 esse non scribitur; nempe illud, quod in Moysi, id est in lege 
 ueteri, omnes sub peccati Adam tenebantur elogio et ad inferos 
 descendentes consequenter lacrimae prosequebantur secundum 
 apostolum, qui ait: et regnauit mors ab Adam 
 usque ad Moysen etiam super eos, qui non peccauerunt; 
 in Iesu uero, id est in euangelio, per quem paradisus 
 est apertus, mortem gaudia prosequuntur.

flent usque hodie 
 Iudaei et nudatis pedibus in cinere uolutati sacco incubant 
 ac, ne quid desit superstitioni, ex ritu uanissimo pharisaeorum 
 primum cibum lentis accipiunt uidelicet ostendentes, quali

 

 
 
 
 edulio primogenita perdiderint. sed merito, quia in resurrectione 
 domini non credentes antichristi parantur aduentui. nos uero, 
 qui Christum induimus et facti sumus iuxta apostolum genus 
 regium et sacerdotale, non debemus super mortuos contristari.

et dixit, inquit, Moyses ad Aaron et Eleazar et Ithamar 
 filios eius, qui relicti erant: caput uestrum 
 non denudabitis et uestimenta uestra non scindetis, 
 ne moriamini et super omnem synagogam ueniat 
 ira. nolite, inquit, scindere uestimenta et luctum exhibere 
 gentilem, ne moriamini. mors nostra peccatum est. et — 
 quod forsitan crudele alicui uideatur, sed fidei necessarium 
 est — in eodem Leuitico scribitur, quomodo sacerdos magnus 
 ad patrem, matrem fratresque uel liberos ire mortuos prohibeatur, 
 ne uidelicet anima dei sacrificiis uacans et tota in illius 
 mysteriis occupata aliquo inpediatur adfectu.

nonne aliis uerbis 
 id ipsum in euangelio praecipitur, ut non renuntiet domui 
 discipulus, ut mortuo patri non exhibeat sepulturam? et de 
 sanctis, inquit, non exiet et non contaminabitur 
 sanctificatio dei eius, quia sanctum oleum unctionis 
 a deo super eum est. certe, postquam credimus in 
 Christo et oleo unctionis eius accepto illum portamus in nobis, 
 non debemus exire de templo, id est de proposito Christiano, 
 non foras egredi, incredulitati uidelicet gentilium commisceri, 
 sed esse semper intrinsecus, uoluntati domini ministrare.

Haec idcirco, ne ignoratio scripturarum auctoritatem tibi 
 praeberet in luctum et uidereris rationabiliter errare. et adhuc 
 sic locutus sum, quasi unam de turbis conuenerim Christianam. 
 nunc uero, cum sciam toto renuntiasse te mundo et abiectis 
 calcatisque deliciis orationi, ieiuniis, lectioni uacare cotidie, 
 cum ad exemplum Abraham cupias exire de terra tua et de 
 cognatione tua, ut Chaldaeis et Mesopotamia derelictis terram 
 repromissionis introeas, cum omnem substantiolam aut pauperibus 
 dilargita sis aut filiis ante mortem mundo mortua 
 dederis, miror te ea facere, quae si facerent ceterae, reprehensione 
 dignae uiderentur.

redit tibi in memoriam confabulatio 
 eius, blanditiae, sermo, consortium et, cur his careas, pati non 
 potes: ignoscimus matris lacrimis, sed modum quaerimus in 
 dolore. si parentem cogito, non reprehendo, quod plangis; si 
 Christianam et monacham Christianam, istis hominibus mater 
 e.xcluditur. recens uulnus est et adtactus iste, quo blandior, 
 non tam curat, quam exasperat; attamen, quod tempore mitigandum 
 est, cur ratione non uincitur?

nam et Noemin famem 
 fugiens in terram Moab et maritum perdidit et filios. et cum 
 suorum esset auxilio destituta, Ruth alienigena ab eius latere

 

 
 
 
 non recedit. uide, quanti meriti sit desertae praestitisse solacium: 
 ex eius -semine Christus exoritur. respice, Iob quanta 
 sustineat. et uidebis — te nimium delicatam! — erectis in 
 caelum oculis inter ruinam domus, poenas ulceris, innumeras 
 orbitates et ad extremum uxoris insidias inuictam tenuisse 
 patientiam.

scio, quid responsura sis: hoc illi quasi iusto ad 
 probationem euenisse. et tu e duobus elige, quid uelis: aut 
 sancta es et probaris, aut peccatrix et iniuste quereris minora 
 sustinens, quam mereris. quid uetera replicem? praesentia 
 exempla sectare. sancta Melanium, nostri temporis inter Christianos 
 uera nobilitas, cum qua tibi dominus mihique concedat 
 in die sua habere partem, calente adhuc mariti corpusculo 
 et necdum humato duos simul filios perdidit. rem 
 sum dicturus incredibilem, sed Christo teste non falsam.

quis 
 illam tunc non putaret more lymphatico, sparsis crinibus, 
 ueste conscissa lacerum pectus inuadere? lacrimae gutta non 
 fluxit; stetit inmobilis et ad pedes aduoluta Christi, quasi 
 ipsum teneret, adrisit: \'expeditius tibi seruitura sum, domine, 
 quia tanto me liberasti onere\'. Sed forsitan superatur in ceteris? 
 quin immo, qua illos mente contempserit, in unico 
 postea filio probat, cum omni, quam habebat, possessione 
 concessa ingrediente iam hieme Hierosolymam nauigauit.

Parce, quaeso, tibi, parce filiae iam cum Christo regnanti, 
 parce saltim Eustochiae tuae, cuius parua adhuc aetas et rudis

 

 

 
 
 
 paene infantia te magistrante dirigitur. saeuit nunc diabolus 
 et, quia cernit unam de tuis liberis triumphantem, obtritum 
 esse se condolens quaerit in remanente uictoriam, quam in 
 praeeunte iam perdidit. grandis in suos pietas inpietas in deum 
 est.

Abraham unicum filium laetus interficit et tu unam de 
 pluribus quereris coronatam? non possum sine gemitu eloqui, 
 quod dicturus sum. cum de media pompa funeris exanimem te 
 referrent, hoc inter se populus mussitabat: \'nonne illud est. 
 quod saepius dicebamus? dolet filiam ieiuniis interfectam, quod 
 non uel de secundo eius matrimonio tenuerit nepotes. quousque 
 genus detestabile monachorum non urbe pellitur, non lapidibus 
 obruitur, non praecipitatur in fluctus? matronam miserabilem 
 seduxerunt, quae quam monacha esse noluerit, hinc probatur, 
 quod nulla gentilium ita suos umquam filios fleuerit\'.

qualem 
 putas ad istas uoces Christum habuisse tristitiam, quomodo 
 exultasse satanan, qui nunc tuam animam eripere festinans et 
 pii tibi proponens doloris inlecebras, dum ante oculos tuos 
 filiae semper imago uersatur, cupit matrem simul necare uictricis 
 et solitvldinem sororis inuadere relictae?

non, ut terream, 
 loquor, sed, ut mihi testis est dominus, quasi ante tribunal 
 eius adsistens in haec te uerba conuenio. detestandae sunt 
 istae lacrimae plenae sacrilegio, incredulitate plenissimae, quae 
 non habent modum, quae usque ad uicina mortis accedunt. 
 ululas et exclamitas et quasi quibusdam facibus accensa,

 

 
 
 
 quantum in te est, tui semper homicida es. sed ad talem 
 clemens ingreditur Iesus et dicit: \'quid ploras? non est 
 mortua puella, sed dormit\'.

rideant circumstantes: ista 
 infidelitas Iudaeorum est. quin, si ad sepulchrum filiae uolueris 
 uolutari, angeli increpabunt: \'quid quaeris uiuentem 
 cum mortuis?\' quod quia Maria fecerat Magdalene, postquam 
 uocem domini se clamantis agnouit, ad eius pronoluta pedes 
 audiuit: ne tetigeris me; necdum enim ascendi ad 
 patrem meum, id est: \'non mereris tangere resurgentem, 
 quem mortuum aestimas in sepulchro.\'

Quas nunc Blesillam nostram aestimas pati cruces, quae 
 ferre tormenta, quod tibi Christum uideat subiratum? clamat 
 nunc illa lugenti: csi umquam me amasti, mater, si tua suxi 
 ubera, si tuis instituta sum monitis, ne inuideas gloriae meae, 
 ne hoc agas, ut a nobis in perpetuum separemur. putas esse 
 me solam? habeo pro te Mariam, matrem domini. multas hic 
 uideo, quas ante nesciebam.

o quanto melior iste comitatus 
 est! habeo Annam quondam in euangelio prophetantem et, quo 
 magis gaudeas, tantorum annorum laborem ego in tribus mensibus 
 consecuta sum. unam palmam castitatis accepimus. 
 misereris mei, quia mundum reliqui? at ego uestri sortem 
 doleo, quas adhuc saeculi carcer includit, quas cotidie in acie

 

 

 
 
 
 proeliantes nunc ira, nunc auaritia, nunc libido, nunc uariorum 
 incentiua uitiorum pertrahunt ad ruinam.

si uis, ut mater mea 
 sis, cura placere Christo. non agnosco matrem meo domino 
 displicentem\'. loquitur illa et alia multa, quae taceo, et pro 
 te deum rogat mihique, ut de eius mente securus sum, ueniam 
 inpetrat peccatorum, quod monui, quod hortatus sum, quod 
 inuidiam propinquorum, ut salua esset, excepi.

Itaque dum spiritus hos artus regit, dum uitae huius 
 fruimur commeatu, spondeo, promitto, polliceor: illam mea 
 lingua resonabit, illi mei dedicabuntur labores, illi sudabit 
 ingenium. nulla erit pagina, quae non Blesillam sonet. quocumque 
 sermonis nostri monumenta peruenerint, illa cum meis 
 opusculis peregrinabitur. hanc in meam mentem defixam legent 
 uirgines, uiduae, monachi, sacerdotes.

breue uitae spatium 
 aeterna memoria pensabit. quae cum Christo uiuit in caelis, 
 in hominum quoque ore uictura est. transiet et praesens 
 aetas, sequentur saecula post futura, quae sine amore, sine 
 inuidia iudicabunt: inter Paulam et Eustochiae nomen media 
 ponetur. numquam in meis moritura est libris. audiet me 
 semper loquentem cum sorore, cum matre.

Medici, quos uocant chirurgicos, crudeles putantur et 
 miseri sunt. an non est miseria alienis dolere uulneribus et 
 mortuas carnes clementi secare ferro? non horrere curantem, 
 quod horret ipse, qui patitur, et inimicum putari? ita se natura 
 habet, ut amara sit ueritas, blanda uitia aestimentur.

Esaias in exemplum captiuitatis futurae nudus non erubescit 
 incedere; Hieremias de media Hierusalem ad Eufraten, fluuiura 
 Mesopotamiae, mittitur, ut inter inimicas gentes, ubi est Assyrius 
 et castra sunt Chaldaeorum, ponat rcspcorrumpendum ; 
 Hiezechiel stercore primum humano, dein bubulo 
 panem de omni semente conspersum edere iubetur et uxoris 
 interitum siccis oculis uidet; Amos de Samaria pellitur: cur 
 quaeso?

nempe ideo, quia chirurgici spiritales secantes uitia 
 peccatorum ad paenitentiam cohortabantur. Paulus apostolus: 
 inimicus, inquit, uobis factus sum uera dicens. et

 

 

 

 

 

 

 

 
 
 
 quia saluatoris dura uidebantur eloquia, plurimi discipulorum 
 retrorsum abierunt.

Unde non mirum est, si et nos uitiis detrahentes offendimus 
 plurimos. disposui nasum secare fetentem: timeat, qui 
 strumosus est. uolo corniculae detrahere garrienti: rancidulam se 
 intellegat cornix. numquid unus in orbe Romano est, qui habeat 
 truncas inhonesto uulnere naresPnumquidsolasOnasus 
 Segestanus caua uerba et in uesicarum modum tumentia buccis 
 trutinatur inflatis?

dico quosdam scelere, periurio, falsitate 
 ad dignitatem nescio quam peruenisse: quid ad te, qui te intellegis 
 innocentem? rideo aduocatum, qui patrono egeat; quadrante 
 dignam eloquentiam nare subsanno: quid ad te, qui 
 disertus es? uolo in nummarios inuehi sacerdotes: tu, qui 
 diues es, quid irasceris? claudum cupio suis ignibus ardere 
 Vulcanum: numquid hospes eius es aut uicinus, quod a delubris 
 idoli niteris incendium submouere? placet mihi de laruis, 
 de noctua, de bubone, de Niliacis ridere portentis: quicquid 
 dictum fneritv in te dictum putas.

in quodcumque uitium stili 
 mei mucro contorquetur, te clamitas designari, conserta manu 
 in ius uocas et satiricum scriptorem in prosa stulte arguis. 
 an ideo tibi bellus uideris, quia fausto uocaris nomine? quasi

 

 
 
 
 non et lucus ideo dicatur, quod minime luceat, et Parcae ab 
 eo, quod nequaquam parcant, et Eumenides Furiae et uulgo 
 Aethiopes uocentur argentei. quodsi in descriptione foedorum 
 semper irasceris, iam te cum Persio cantabo formosum: 
 te optent generum rex et regina, puellae 
 te rapiant: quicquid calcaueris tu, rosa fiat.

Dabo tamen consilium, quibus absconditis possis pulchrior 
 apparere: nasus non uideatur in facie, sermo non sonet ad 
 loquendum, atque ita et formosus uideri poteris et disertus.

Testimonia, quae de Iohannis euangelio congregata tibi 
 quidam Montani sectator ingessit, in quibus saluator noster 
 se ad patrem iturum missurumque paraclitum pollicetur, in

 

 

 

 

 

 

 
 
 
 quod promissa sint tempus et quo conpleta sint tempore, 
 apostolorum Acta testantur: decima die post ascensum domini, 
 hoc est quinquagesima post resurrectionem, spiritum sanctum 
 descendisse linguasque credentium esse diuisas, ita ut unusquisque 
 omnium gentium sermone loqueretur, quando quidam 
 adhuc parum credentium eos musto ebrios adserebant et 
 Petrus stans in medio apostolorum omnisque conuentus ait:

uiri Iudaei et omnes, qui habitatis in Hierusalem, 
 hoc uobis notum sit et percipite auribus uerba 
 mea. non enim, sicut uos aestimatis, hi ebrii sunt 
 — nam est hora diei tertia-, sed hoc est, quod dic-. 
 tum est per lohel prophetam: in nouissimis diebus, 
 dicit dominus, effundam de spiritu meo in omnem 
 carnem et prophetabunt filii etfiliae eorum etiuuenes 
 uisiones uidebunt et seniores somnia somniabunt; 
 et quidem in seruos meos et ancillas effundam 
 de spiritu meo.

Si igitur apostolus Petrus, super quem dominus fundauit 
 ecclesiam, et prophetiam et promissionem domini illo tempore 
 conpletam memorauit, quomodo possumus nobis tempus aliud 
 uindicare? quodsi uoluerint respondere et Philippi deinceps 
 quattuor filias prophetasse et propheten Agabum repperiri et 
 in diuisionibus spiritus inter apostolos et doctores prophetas 
 quoque apostolo scribente formatos ipsumque Paulum multa

 

 
 
 
 de futuris heresibus et de fine saeculi prophetasse, sciant a 
 nobis non tam- prophetiam repelli, quae domini signata est 
 passione, quam eos non recipi, qui cum scripturae ueteris et 
 nouae auctoritate non congruant.

Primum in fidei regula discrepamus. nos patrem et filium 
 et spiritum sanctum in sua unumquemque persona ponimus, 
 licet substantia copulemus; illi Sabellii dogma sectantes trinitatem 
 in unius personae angustias cogunt. nos secundas nuptias 
 non tam adpetimus, quam concedimus Paulo iubente, ut uiduae 
 adulescentulae nubant; illi in tantum scelerata putant iterata 
 coniugia, ut, quicumque hoc fecerit, adulter habeatur.

nos 
 unam quadragesimam secundum traditionem apostolorum toto 
 nobis orbe congruo ieiunamus; illi tres in anno faciunt quadragesimas, 
 quasi tres passi sint saluatores, non quo et per 
 totum annum excepto pentecosten ieiunare non liceat, sed 
 quod aliud sit necessitate, aliud uoluntate munus offerri. apud 
 nos apostolorum locum episcopi tenent; apud eos episcopus 
 tertius est. habent enim primos de Pepusa Phrygiae patriarchas, 
 secundos, quos appellant 7.oiv»voti?, atque ita in tertium, 
 id est paene ultimum, gradum episcopi deuoluuntur, quasi exinde 
 ambitiosior religio fiat, si, quod apud nos primum est, 
 apud illos nouissimum sit.

illi ad omne paene delictum ecclesiae 
 obserant fores; nos cotidie legimus: malo paenitentiam 
 peccatoris quam mortem et: numquid, qui cadit, 
 non resurgit?dicit dominus: conuertimini ad me,

 

 
 
 
 filii conuertentes, et ego curabo contritiones uestras. 
 rigidi autem sunt, non quo et ipsi peiora non peccent, 
 sed quod hoc inter nos et illos sit, quod illi erubescunt confiteri 
 peccata quasi iusti, nos, dum paenitentiam agimus, facilius 
 ueniam promeremur.

Praetermitto scelerata mysteria, quae dicuntur de lactante 
 puero et de uicturo martyre confarrata. malo iniqua non 
 credere; sit falsum omne, quod sanguinis est. aperta est conuincenda 
 blasphemia dicentium deum primum uoluisse in ueteri 
 testamento per Moysen et prophetas saluare mundum; quod 
 quia nOli potuerit explere, corpus. sumpsisse de uirgine et in 
 Christo sub specie filii praedicantem mortem obisse pro nobis 
 et, quia per duos gradus mundum saluare nequiuerit, ad extremum 
 per spiritum sanctum in Montanum, Priscam et Maximillain , 
 insanas feminas, descendisse et plenitudinem, quam 
 Paulus non habuerit dicens: ex parte cognoscimus et ex 
 parte prophetamus et: nunc uidemus per speculum 
 in aenigmate abscisum et semiuirum habuisse Montanum.

haec coargutione non indigent; perfidiam eorum exposuisse 
 superasse -\'est, nec necesse est, ut singula deliramenta, quae 
 proferunt, breuior epistulae sermo subuertat, cum et tu ipsa 
 scripturas adprime tenens non tam ad eorum mota sis quaestiones, 
 quam, quid sentirem, a me uolueris sciscitari.

Breuis quaestiuncula, quam misisti, et aperta responsio 
 est. sf enim de eo, quod in euangelio scribitur: quicumque 
 dixerit uerbum contra filium hominis, remittetur 
 ei; qui autem dixerit contra spiritum sanctum, non 
 remittetur ei neque in hoc saeculo neque infuturo , 
 Nouatianus adfirmat non posse peccare in spiritum sanctum 
 nisi eum, qui Christianus sit et postea negauerit, manifestum 
 est Iudaeos, qui eo tempore blasphemabant, peccato blasphemiae 
 non teneri, quippe qui, inpii coloni, interfectis prophetis 
 de nece domini cogitabant et in tantum erant perditi, ut ad 
 saluandos eos se dei filius uenisse responderit.

unde et de 
 toto ipsius scripturae ordine conuincendi sunt, non his inremissibilem 
 dictam blasphemiam, qui tormentis conpulsi et 
 uariis euiscerati cruciatibus dominum denegassent, sed his, 
 qui, cum uideant in uirtutibus opera dei, calumnientur et clamitent 
 daemonis esse uirtutem et omnia signa, quae facta 
 sunt, non ad diuinam magnificentiam, sed ad diabolum

 

 

 

 

 

 
 
 
 pertinere.

unde et saluator toto responsionis suae hoc agit argumento, 
 ut doceat non posse a satana eici satanan et regnum 
 eius inter se non esse diuisum. cum enim diaboli studium 
 sit dei laedere creaturam, quomodo eiusdem esse poterit uoluntatis 
 sanare languentes et se ipsum de obsessis fugare 
 corporibus?

probet itaque Nouatianus aliquem de his, qui 
 sacrificare conpulsi sunt ante tribunal iudicis, respondisse 
 omnia, quae in euangelio scripta sunt, non a filio dei, sed a 
 Belzebub, principe daemoniorum, esse perfecta, et tunc poterit 
 adprobare inremissibilem in spiritum sanctum esse blasphemiam.

Ut autem et acutius aliquid interrogemus, respondeant, 
 quid sit contra filium hominis dicere et in spiritum sanctum 
 blasphemare. ego quippe adsero iuxta sensum illius eos, qui 
 Christum in persecutione negauerint, contra filium hominis 
 dixisse et non in spiritum sanctum blasphemasse. qui enim 
 interrogatur, an Christianus sit, et Christianum se non esse 
 responderit, utique negando Christum, iioc est filium hominis, 
 spiritui sancto non fecit iniuriam.

si autem Christum negando 
 negauit et spiritum, edisserat hereticus, quomodo non peccet 
 in spiritum, qui filium hominis denegarit. aut si spiritum 
 sanctum hoc loco intellegendum patrem putat, patris nulla est 
 a negatore mentio facta, cum negaret. Petrus apostolus eo 
 tempore, cum ancillae interrogatione perterritus dominum

 

 
 
 
 negauit, in filium hominis an in spiritum sanctum uidetur commisisse 
 peccatum?

si id, quod ait: nescio hominem, ridicule 
 uoluerit interpretari non Christum eum negasse, sed hominem, 
 mendacem faciet saluatorem, qui se, hoc est filium 
 dei, negandum esse praedixerat. si autem negauit filium dei, 
 unde et amare fleuit et trinam negationem trina postea confessione 
 delenit, manifestum est peccatum in spiritum sanctum 
 id non posse dimitti, quod habeat blasphemiam, ut, cum uideas 
 in uirtutibus deum, Belzebub calumnieris in factis.

doceat 
 igitur aliquem negatorem Belzebub uocasse Christum, et ultro 
 referam gradum negatorem non posse ueniam consequi. aliud 
 est tormentis cedere et se Christianum negare, aliud Christum 
 diabolum dicere, sicut tibi ipsa scriptura atque contextus adtentius 
 lecta poterunt demonstrare.

Fuerat quidem prolixius disserendum, sed quoniam et 
 amicis, qui ad nostrum hospitioltfm conuenerunt, praesentiam 
 nostram negare non possumus et tibi non statim respondere 
 admodum uisum est adrogantis. latam disputationem breui 
 sermone conprehendimus, ut non tam epistulam quam commentariolum 
 dictaremus.

Ambrosius, quo chartas, sumptus, notarios ministrante 
 tam innumerabiles libros uere Adamantius et noster XaXvivtspo ; 
 explicauit, in quadam epistula, quam ad eundem de 
 Athenis scripserat, refert numquam se cibos Origene praesente 
 sine lectione sumpsisse, numquam uenisse somnum, nisi e 
 fratribus aliquis sacris litteris personaret, hoc diebus egisse 
 uel noctibus, ut et lectio orationem susciperet et oratio lectionem.

Quid nos, uentris animalia, tale umquam fecimus? quos 
 si secunda hora legentes inuenerit, oscitamus, manu faciem

 

 

 

 

 

 

 

 

 

 
 
 
 defricantes continemus stomachum et quasi post multum laborem 
 mundialibus rursum negotiis occupamur. praetermitto 
 prandia, quibus onerata mens premitur. pudet dicere de frequentia 
 salutandi, qua aut ipsi cotidie ad alios pergimus aut 
 ad nos uenientes ceteros expectamus.

deinceps itur in uerba, 
 sermo teritur, lacerantur absentes, uita aliena describitur et 
 mordentes inuicem consumimur ab inuicem. talis nos cibus et 
 occupat et dimittit. cum uero amici recesserint, ratiocinia subputamus. 
 nunc ira personam nobis leonis inponit, nunc cura 
 superflua in annos multos duratura praecogitat, nec recordamur 
 euangelii dicentis: stulte, hac nocte repetunt animam 
 tuam a te; quae autem praeparasti, cuius erunt? 
 uestes non ad usum tantum, sed ad delicias conquiruntur.

ubicumque 
 conpendium est, uelocior pes, citus sermo, auris adtentior; 
 si damnum, ut saepe in re familiari accidere solet, 
 fuerit nuntiatum, uultus maerore deprimitur., laetamur ad 
 nummum, obolo contristamur. unde, cum in uno homine animorum 
 tam diuersa sit facies, propheta dominum deprecatur

 

 
 
 
 dicens: domine, in ciuitate tua imaginem eorum 
 dissipa.

cum enim ad imaginem et similitudinem dei conditi 
 sumus, ex uitio nostro personas nobis plurimas superinducimus. 
 et quomodo in theatralibus scaenis unus atque idem histrio 
 nunc Herculem robustus ostentat, nunc mollis in Uenerem 
 frangitur, nunc tremulus in Cybelen, ita et nos, qui, si mundi 
 non essemus, odiremur a mundo, tot habemus personarum 
 similitudines, quot peccata.

Quapropter, quia multum iam uitae spatium transiuimus 
 fluctuando et nauis nostra nunc procellarum concussa turbine, 
 nunc scopulorum inlisionibus perforata est, quam primum licet, 
 quasi quendam portum secreta ruris intremus. ibi cibarius 
 panis et holus nostris manibus inrigatum, lac, deliciae rusticanae, 
 uiles quidem, sed innocentes cibos praebeant. ita uiuentes 
 non ab oratione somnus, non saturitas a lectione reuocabit.

si aestas est, secretum arboris umbra praebebit; si autumnus, 
 ipsa aeris temperies et strata subter folia locum quietis 
 ostendit. uere ager floribus depingitur et inter querulas aues

 

 
 
 
 psalmi dulcius decantabuntur. si frigus fuerit et brumales 
 niues, ligna non coemam: calidius uigilabo uel dormiam, certe, 
 quod sciam, uilius non algebo.

habeat sibi Roma suos tumultus, 
 harena saeuiat, circus insaniat, theatra luxurient et, quia 
 de nostris dicendum est, matronarum cotidie uisitetur senatus: 
 nobis adhaerere deo bonum est, ponere in domino spem nostram, 
 ut, cum paupertatem istam caelorum regna mutauerint, erumpamus 
 in uocem: quid enim mihi restat in caelo et 
 a te quid uolui super terram? quo scilicet, cum tanta 
 reppererimus in caelo, parua et caduca quaesisse nos doleamus 
 in terra.

Si tibi putem a me gratias referri posse, non sapiam. 
 potens est deus super personam meam sanctae animae tuae 
 restituere, quod meretur. ego enim indignus nec aestimare 
 umquam potui nec optare, ut mihi tantum in Christo largireris 
 adfectum.

et licet me sceleratum quidam putent et omnibus 
 flagitiis obrutum et pro peccatis meis etiam haec parua sint,

 

 

 

 

 

 

 

 

 

 
 
 
 tamen tu bene facis, quod ex tua mente etiam malos bonos 
 putas. periculosum quippe est de seruo alterius iudicare et 
 non facilis uenia praua dixisse de rectis. ueniet, ueniet illa 
 dies, et mecum dolebis ardere non paucos.

Ego probrosus, ego uersipellis et lubricus, ego mendax 
 et satanae arte decipiens! quid est astutius, haec uel credidisse 
 uel finxisse de insontibus, an etiam de noxiis credere 
 noluisse? osculabantur mihi quidam manus et ore uipereo detrahebant; 
 dolebant labiis, corde gaudebant: uidebat dominus et 
 subsannabat eos et miserum seruum suum futuro cum eis 
 iudicio reseruabat.

alius incessum meum calumniabatur et risum, 
 ille uultui detrahebat, haec in simplicitate aliud suspicetur. paene 
 certe triennio cum eis uixi; multa me uirginum crebro turba 
 circumdedit; diuinos libros, ut potui, nonnullis saepe disserui; 
 lectio adsiduitatem, adsiduitas familiaritatem; familiaritas fiduciam 
 fecerat. dicant, quid umquam in me aliter senserint, 
 quam Christianum decebat? pecuniam cuius accepi? munera 
 uel parua uel magna non spreui? in manu mea aes alicuius 
 insonuit? obliquus sermo, oculus petulans fuit? nihil mihi 
 aliud obicitur nisi sexus meus?, et hoc numquam obicitur, 
 nisi cum Hierosolyma Paula proficiscitur.

esto: crediderunt

 

 
 
 
 mentienti; cur non credunt neganti? idem est homo ipse, qui 
 fuerat: fatetur insontem, qui dudum noxium loquebatur; et 
 certe ueritatem magis exprimunt tormenta quam risus, nisi 
 quod facilius creditur, quod aut fictum libenter auditur aut 
 non fictum, ut fingatur, inpellitur.

Antequam domum sanctae Paulae nossem, totius in me 
 urbis studia consonabant. omnium paene iudicio dignus summo 
 sacerdotio decernebar; beatae memoriae Damasi os meus sermo 
 erat; dicebar sanctus, dicebar humilis et disertus. numquid 
 domum alicuius lasciuioris ingressus sum? numquid me uestes 
 sericae, nitentes gemmae, picta facies, auri rapuit ambitio?

nulla fuit Romae alia matronarum, quae meam posset domare 
 mentem, nisi lugens atque ieiunans, squalens sordibus, fletibus 
 paene caecata, quam continuis noctibus domini misericordiam 
 deprecantem sol saepe deprehendit, cuius canticum psalmi 
 sunt, sermo euangelium, deliciae continentia, uita ieiunium. 
 nulla me alia potuit delectare, nisi illa, quam manducantem 
 numquam uidi; postquam eam pro suae merito sanctitatis 
 uenerari, colere, suspicere coepi, omnes me ilico deseruere 
 uirtntes .

0 inuidia primum mordax tui! o satanae calliditas semper 
 sancta persequens! nullae aliae Romanae urbi fabulam praebuerunt, 
 nisi Paula et Melanium, quae contemptis facultatibus

 
 
 
 pignoribusque desertis crucem domini quasi quoddam pietatis 
 leuauere uexillum. Baias peterent, unguenta eligerent, diuitias 
 et uiduitatem haberent, materias luxuriae et libertatis, domnae 
 uocarentur et sanctae: nunc in sacco et cinere formonsae 
 uolunt uideri et in gehennae ignis cum ieiuniis et pedore 
 descendere. uidelicet non eis licet adplaudente populo perire 
 cum turbis.

si gentiles hanc uitam carperent, si Iudaei, haberem 
 solacium non placendi eis, quibus displicet Christus; nunc 
 uero — pro nefas! — nomine Christianae praetermissa domfim 
 suarum cura et proprii oculi trabe neglecta in alieno festucam 
 quaerunt. lacerant sanctum propositum et remedium poenae 
 suae arbitrantur, si nemo sit sanctus, si omnibus detrahatur, 
 si turba sit pereuntium, multitudo peccantium.

Tibi placet lauare cotidie, alius has munditias sordes 
 putat; tu attagenam ructuas et de comeso acipensere gloriaris, 
 ego faba uentrem inpleo; te delectant cachinnantium greges, 
 Paulam Melaniumque plangentium; tu aliena desideras,

 

 
 
 
 illae contemnunt sua; te delibuta melle uina delectant, illae 
 potant aquam frigidam suauiorem; tu te perdere aestimas, 
 quidquid in praesenti non hauseris, comederis, deuoraris, et 
 illae futura desiderant et credunt uera esse, quae scripta sunt. 
 esto: inepte et aniliter, quibus resurrectio persuasit corporum;

quid ad te? nobis e contrario tua uita displicet. bono tuo 
 crassus sis, me macies delectat et pallor; tu tales miseros 
 arbitraris, nos te miseriorem putamus. par pari refertur sententia: 
 inuicem nobis uidemur insani.

Haec, mi domina Asella, cum iam nauem conscenderem, 
 raptim flens dolensque conscripsi et gratias ago deo meo, 
 quod dignus sum, quem mundus oderit. ora autem, ut de 
 Babylone Hierosolyma regrediar nec mihi dominetur Nabuchodonosor, 
 sed Iesus, filius Iosedech; ueniat Hesdras, qui 
 interpretatur \'adiutor\', et reducat me in patriam meam.

stultus 
 ego, qui uolebam cantare canticum domini in terra aliena et 
 deserto monte Sion Aegypti auxilium flagitabam. non recordabar 
 euangelii, quod, qui Hierusalem egreditur, statim incidit

 

 
 
 
 in latrones, spoliatur, uulneratur, occiditur. sed licet sacerdos 
 decipiat atque leuites, Samaritanus ille misericors est, cui cum 
 diceretur: Samarites es et daemonium habes, daemonem 
 rennuens Samariten se non negauit, quia, quem nos \'custodem\', 
 Hebraei \'samariten\' uocant.

maleficum me quidam garriunt: 
 titulum fidei seruus agnosco; magum uocabant et Iudaei dominum 
 meum, seductor et apostolus dictus est. temptatio 
 me non adprehendit nisi humana. quotam partem angustiarum 
 perpessus sum, qui cruci milito? infamiam falsi criminis 
 inportarunt, sed scio per bonam et malam famam peruenia 
 ad regna caelorum.

Saluta Paulam et Eustochium — uelit nolit mundus, in 
 Christo meae sunt -, saluta matrem Albinam sororesque Marcellas, 
 Marcellinam quoque et sanctam Felicitatem, et dic eis: ante 
 tribunal Christi stabimus; ibi parebit, qua mente quis 
 uixerit. memento mei, exemplum pudicitiae et uirginitatis 
 insigne, fluctusque maris tuis precibus mitiga.

Mensuram caritas non habet et inpatientia nescit modum 
 et desiderium non sustinet. unde et nos oblitae uirium nostrarum 
 et non, quid possimus, sed, quid uelimus, tantum cogitantes 
 magistram cupimus docere discipulae et, ut est uulgare 
 prouerbium: sus artium reppertricem.

tu, quae prima scintillam 
 nostro fomiti subiecisti, quae ad hoc studium nos et sermone 
 hortata es et exemplo et quasi gallina congregasti sub alas 
 pullos tuos, nunc nos libere absque matre uolitare pateris et accipitris 
 pauere formidinem et ad omnem umbram

 

 

 

 

 

 

 

 

 

 
 
 
 praeteruolantium auium formidare?

igitur, quod solum absentes facere 
 possumus, querulas fundimus preces et desiderium nostrum 
 non tam fletibus quam heiulatibus contestamur, ut Marcellam 
 nostram nobis reddas et illam mitem, illam suauem, illam 
 omni melle et dulcedine dulciorem non patiaris apud eas 
 esse rigidam et tristem rugare frontem, quas adfabilitate sua 
 ad simile uitae studium prouocauit.

Certe, si sunt meliora, quae poscimus, non est inpudens 
 desiderium. si cunctae scripturarum uoces nostrae sententiae 
 congruunt, non faciamus audacter ad ea te prouocantes, ad 
 quae tu nos saepissime cohortata es. prima uox dei ad Abraham: 
 exi, inquit, de terra tua et de cognatione tua 
 et uade in terram, quam monstrabo tibi.

iubetur 
 patriarchae, ad quem primum de Christo est facta promissio, 
 ut relinquat Chaldaeos; relinquat confusionis urbem et Robotb , 
 id est latitudines eius, relinquat campum Sennaar, in quo 
 superbiae usque ad caelum erecta turris est, et post fluctus 
 istius saeculi, post flumina, super quae sederunt sancti et 
 fleuerunt, cum recordarentur Sion, post grauem gurgitem 
 Chobar, de quo Hiezechiel capillo uertiais subleuatus Hierosolyma 
 usque transfertur, habitet terram repromissionis, quae 
 non rigatur ut Aegyptus de deorsum, sed de sursum, nec facit

 

 
 
 
 holera languentium cibos, sed temporaneum et serotinum de 
 caelo expectat - imbrem.

haec terra montuosa et in sublimi 
 sita, quantum a deliciis saeculi uacat, tantum maiores habet 
 delicias spiritales. denique et Maria, mater domini, postquam 
 ad eam angeli est facta promissio et uterum suum intellexit 
 esse domum filii dei, derelictis campestribus ad montana perrexit. 
 de hac urbe allophylo quondam hoste superato ac diabolicae 
 percussa frontis audacia, postquam ille in faciem conruit, 
 exultantium animarum turba processit et concinens chorus 
 decem milium Dauid nostri uictoriam praedicauit.

in hac angelus 
 gladium tenens et totum inpietatis deuastans orbem in 
 Orna, Iebusaeorum regis, area templum domini designauit iam 
 tunc significans ecclesiam Christi non in Israhel, sed in gentibus 
 consurgentem. recurre ad Genesim, et Melchisedec, regem 
 Salem, huius principem inuenies ciuitatis, qui iam tunc in 
 typo Christi panem et uinum obtulit et mysterium Christianum 
 in saluatoris corpore et sanguine dedicauit.

Tacita forsitan mente reprehendas, cur non sequamur 
 ordinem scripturarum, sed passim et, ut quidquid obuiam 
 uenerit, turbidus sermo perstringat. et in principio testatae 
 sumus dilectionem ordinem non habere et inpatientiam nescire 
 mensuram — unde et in Cantico Canticorum quasi difficile praecipitur: 
 ordinate in me caritatem-et nunc eadem dicimus, 
 nos non ignoratione, sed adfectu labi.

denique, ut multo inor- 


 

 
 
 
 dinatius aliquid proferamus, antiquiora repetenda sunt. in hac 
 urbe, immo in hoc tunc loco et habitasse dicitur et mortuus 
 esse Adam. unde et locus, in quo crucifixus est dominus 
 noster, Caluaria appellatur, scilicet quod ibidem sit antiqui 
 hominis caluaria condita, ut secundus Adam et sanguis Christi 
 de cruce stillans primi Adam et iacentis propagatoris peccata 
 dilueret et tunc sermo ille apostoli conpleretur: excitare, 
 qui dormis, et exsurge a mortuis, et inluminabit te 
 Christus.

quantos haec urbs prophetas, quantos emiserit 
 sanctos uiros, longum est recensere. totum mysterium nostrum 
 istius prouinciae urbisque uernaculum est. in tribus nominibus 
 trinitatis demonstrat fidem: Iebus et Salem et Hierusalem 
 appellatur. primum nomen \'calcata\', secundum (pax>, tertium 
 uisio pacis\' est.

paulatim quippe peruenimus ad finem et 
 post conculcationem ad pacem uisionis erigimur; ex qua pace 
 Salomon, id est \'pacificus\', in ea natus est et factus est 
 in pace locus eius et in figura Christi sub etymologia 
 urbis \' domintffc dominantium). et \'rex regnantium\' nomen accepit. 
 quid referamus Dauid et totam progeniem eius, quae in 
 hac ciuitate regnauit? quanto Iudaea a ceteris prouinciis, tanto 
 haec urbs cuncta sublimior est Iudaea. et ut coactius disseramus, 
 totius prouinciae gloria metropoli uindicatur et, quidquid 
 in membris laudis est, omne refertur ad corpus.

Iamdudum te cupientem in uerba prorumpere ipsi litterarum 
 apices -sentiunt et uenientem contra charta intellegit 
 quaestionem. respondeas quippe et dicas haec olim fuisse, 
 quando dilexit dominus portas Sion super omnia tabernacula 
 Iacob et fuerunt fundamenta eius in montibus sanctis 
 — licet et haec possint altius interpretari —, postquam 
 uero consurgentis domini uox illa pertonuit: ecce relinquetur 
 uobis domus uestra deserta et flebiliter ruinam 
 ipsius prophetauit dicens: Hierusalem, Hierusalem, 
 quae occidis prophetas et lapidas eos, qui ad te 
 missi sunt, quotiens uolui congregare filios tuos 
 sicut gallina pullos sub alas suas, et noluisti. 
 ecce dimittetur uobis domus uestra deserta et, 
 postquam uelum templi scissum est et circumdata ab exercitu 
 Hierusalem et dominico cruore uiolata, tunc ab ea etiam 
 angelorum praesidia et.

Christi gratiam recessisse; denique 
 etiam Iosephum, qui uernaculus scriptor est Iudaeorum, adserere 
 illo tempore, quo crucifixus est dominus, ex adytis 
 templi uirtutum caelestium erupisse uocem dicentium: \' transmigremus 
 ex his sedibus\', ex quibus et aliis apparere, ubi 
 abundauit gratia, ibi superabundasse peccatum;

et postquam 
 audierunt apostoli: euntes ergo docete omnes gentes 
 et ipsi apostoli dixerunt: oportebat quidem uobis

 

 
 
 
 primum adnuntiare uerbum; quoniam autem noluistis, 
 ecce transimus ad gentes, tunc omne sacramentum 
 Iudaeae et antiquam dei familiaritatem per apostolos in nationes 
 fuisse translatam.

Ualida quidem quaestio et quae possit etiam eos, qui 
 scripturarum aliquid adtigerunt, concutere, sed perfacile soluitur. 
 numquam enim fleret eam dominus conruentem, nisi 
 diligeret; fleuit et Lazarum, quia amabat illum. et hoc tamen 
 prima fronte cognoscito, non loci, sed hominum fuisse peccatum, 
 uerum, quia interfectio populi captiuitas ciuitatis est, 
 propterea urbem deletam, ut populus puniretur, ideo templum 
 subrutum, ut typicae hostiae tollerentur.

ceterum, quantum 
 ad locum pertinet, per profectus temporum multo nunc augustior 
 est, quam ante fuit. uenerabantur quondam Iudaei sancta 
 sanctorum, quia ibi erant cherubin et propitiatorium et arca 
 testamenti et manna et uirga Aaron et altare aureum: nonne 
 tibi uenerabilius uidetur sepulchrum domini?

quod quotienscumque 
 ingredimur, totiens -iacere in sindone cernimus saluatorem 
 et paululum ibidem commorantes rursum uidemus 
 angelum sedere ad pedes eius et ad caput sudarium conuolutum. 
 cuius sepulchri gloriam multo ante, quam excideretur a 
 Ioseph, scimus Esaiae uaticinio prophetatam dicentis: et 
 erit requies eius honor, quod scilicet sepulturae domini 
 locus esset ab omnibus honorandus.

Sed dicis: lquomodo in Apocalypsi Iohannis legimus: et

 

 
 
 
 occidet illos — haud dubium quin prophetas — bestia, 
 quae ascendit ex abysso. et corpora eorum in plateis 
 ciuitatis magnae, quae uocatur spiritaliter 
 Sodoma et Aegyptus, ubi et dominus eorum crucifixus 
 est? si enim\', ais, \'ciuitas magna, in qua crucifixus est 
 dominus, spiritaliter Sodoma appellatur et Aegyptus, ergo 
 Hierusalem Sodoma est et Aegyptus, in qua crucifixus est 
 dominus\'.

primum scire te uolumus omnem sanctam scripturam 
 non posse sibi esse contrariam et maxime unum aduersum 
 se non discrepare librum et, ut plus adiciamus, eundem 
 locum eiusdem libri. in Apocalypsi quippe, de qua nunc testimonium 
 protulisti, ante decem circiter uersiculos scribitur: 
 surge et metire templum dei et altare et adorantes 
 in eo. atrium autem, quod estforis templum, eice foras 
 et ne metiaris eum, quoniam datum est gentibus 
 et ciuitatem sanctam calcabunt mensibus quadraginta 
 duobus.

si enim Apocalypsis multo post passionem 
 domini scripta est a Iohanne et in ea Hierusalem sancta ciuitas 
 appellatur, quomodo rursum spiritaliter Sodoma uocatur 
 et Aegyptus? nec statim potes dicere sanctam dici Hierusalem 
 caelestem, quae futura est, et Aegyptum et Sodomam eam, 
 quae conruit, appellari, quia de futura dicitur, quod bestia, 
 quae ascensura est de abysso, faciat aduersus duos prophetas

 

 
 
 
 bellum et uincat illos et occidat et corpora eorum iaceant in 
 plateis ciuitatis magnae.

de qua ciuitate et in fine eiusdem 
 libri scribitur: et ciuitas in quadrato posita est et 
 longitudo eius et latitudo tanta est, quanta et altitudo. 
 et mensus est ciuitatem de harundine per 
 stadia duodecim milia. longitudo et latitudo et 
 altitudo eius aequalia sunt. et mensus est muros 
 eius centum quadraginta quattuor cubitorum mensura 
 hominis, quae est angeli. et erat structura 
 muri eius ex lapide iaspide, ipsa uero ciuitas auro 
 mundo et cetera.

ubi quadrum est, nec longitudo nec latitudo 
 appellari potest. et quae est ista mensura, ut tanta sit 
 longitudo et latitudo, quanta et altitudo eius, et muri de 
 lapide iaspide et tota ciuitas de auro mundo et fundamenta 
 et plateae eius de lapidibus pretiosis et duodecim portae 
 fulgentes margaritis?

Cum ergo haec non possint carnaliter accipi — absurdum 
 quippe est per duodecim milia stadiorum tantam ciuitatis 
 longitudinem et latitudinem, quantam et altitudinem 
 praedicari —, spiritaliter intellegenda sunt singula. et ciuitas 
 magna, quam uidelicet prius aedificauit Cain et nominauit 
 eam ex uocabulo filii sui, hic mundus accipiendus est, quem 
 accusator fratrum suorum diabolus et fratricida periturus 
 extruxit uitiis, sceleribus condidit, iniquitate conpleuit, qui 
 spiritaliter appellatur Sodoma et Aegyptus.

de qua Sodoma

 

 
 
 
 scribitur: restituetur Sodoma in antiquum, quod scilicet 
 ita restituendus sit mundus, ut ante fuit. neque enim 
 possumus credere rursum aedificandam Sodomam et ceteras, 
 Gomorram uidelicet et Adaman et Seboim, in perpetuos cineres 
 relinquendas. Aegyptum autem numquam pro Hierusalem legimus, 
 sed semper hunc mundum.

et quia longum est de scripturis 
 innumerabilia exempla congerere, unum testimonium 
 proferamus, ubi manifestissime mundus hic Aegyptus appellatur. 
 in epistula catholica ludas apostolus, frater Iacobi, scribit 
 dicens: commonereautemuosuolo scientes semel 
 omnia, quoniam Iesus populum de terra Aegypti 
 saluans secundo eos, qui non crediderunt, perdidit. 
 et ne putares de Iesu dici filio Naue, statim sequitur:

angelos 
 uero, qui non seruauerunj ; suum principatum, 
 sed dereliquerunt suum domicilium, in iudicium 
 magni diei uinculis aeternis sub caligine reseruauit. 
 et ut credas, ubicumque simul Aegyptus et Sodoma 
 et Gomorra nominantur, non loca, sed mundum hunc interpretari, 
 statim iungit exemplum: sicutSodomaetGomorra 
 et finitimae ciuitates simili modo exfornicatae 
 et abeuntes post carnem alteram factae sunt exemplum 
 ignis aeterni poenam sustinentes.

et quid 
 necesse est plura conquirere, cum post passionem et resurrectionem 
 domini Mattheus euangelista commemoret: et petrae 
 scissae sunt et sepulchra aperta et plurima corpora 
 dormientium sanctorum surrexerunt. et egredientes 
 de sepulchris post resurrectionem suam 
 ingressi sunt sanctam ciuitatem et apparuerunt

 

 

 

 
 
 
 multis?

nec statim Hierosolyma caelestis, ut plerique ridicule 
 arbitrantur, in hoc loco intellegitur, cum signum nullum 
 esse potuerit apud homines domini resurgentis, si corpora 
 sanctorum in caelesti Hierusalem uisa sunt. cum ergo et 
 euangelistae et omnis scriptura Hierosolymam sanctam nominent 
 ciuitatem et psalmista praecipiat: adoremus in loco, 
 ubi steterunt pedes eius, ne patiaris audire eam appellari 
 Sodomam et Aegyptum, per quam dominus iurari uetat, 
 quia sit ciuitas magni regis.

Maledictam terram nominant, quod cruorem domini hauserit, 
 et quomodo benedicta loca putant, in quibus Petrus et 
 Paulus, Christiani exercitus duces, sanguinem fudere pro Christo? 
 si seruorum et hominum confessio gloriosa est, cur domini 
 et dei non sit gloriosa confessio? martyrum ubique sepulchra 
 ueneramur et sanctam fauillam oculis adponentes, si liceat, etiam 
 ore contingimus: et monumentum, in quo dominus conditus 
 est, quidam aestimant neglegendum?

si nobis non credimus, 
 credamus saltim diabolo et angelis eius, qui, quotienscumque 
 ante illud de obsessis . corporibus expelluntur, quasi in conspectu 
 tribunalis Christi stantes contremescunt, rugiunt et 
 sero dolent crucifixisse, quem timeant. si post passionem domini, 
 ut scelerata uox concrepat, hic detestabilis locus est, 
 quid sibi uoluit Paulus Hierosolymam festinare, ut ibi faceret 
 pentecosten?

qui retinentibus se locutus est dicens: quid

 

 
 
 
 facitis flentes et conturbantes cor meum? ego 
 enim non solum ligari, sed et mori in Hierusalem 
 paratus sum pro nomine domini Iesu. quid ceteri 
 sancti et inlustres uiri, quorum uota et oblationes post praedicationem 
 Christi ad fratres, qui erant Hierosolymis, deferebantur?

Longum est nunc ab ascensu domini usque ad praesentem 
 diem per singulas aetates currere, qui episcoporum, qui 
 martyrum, qui eloquentium in doctrina ecclesiastica uirorum 
 Hierosolymam uenerint putantes se minus religionis, minus 
 habere scientiae nec summam, ut dicitur, manum accepisse 
 uirtutum, nisi in illis Christum adorassent locis, in quibus 
 primum euangelium de patibulo coruscauerat.

certe, si etiam 
 praeclarus orator reprehendendum nescio quem putat, quod 
 litteras Graecas non Athenis, sed Lilybaei, Latinas non Romae, 
 sed in Sicilia didicerit, quod uidelicet unaquaeque prouincia 
 habeat aliquid proprium, quod alia aeque habere non possit, 
 cur nos putamus absque Athenis nostris quemquam ad studiorum 
 fastigium peruenisse?

Nec hoc dicimus, quo rennuamus regnum dei intra nos 
 esse et sanctos uiros etiam in ceteris esse regionibus, sed 
 quo hoc adseramus uel maxime, eos, qui in toto orbe sunt 
 primi, huc pariter congregari. ad quae nos loca non ut primae, 
 sed ut extremae uenimus, ut primos in eis omnium gentium cerneremus. 
 certe flos quidam et pretiosissimus lapis inter ecclesiastica 
 ornamenta monachorum et uirginum chorus est.

quicumque in Gallia fuerit primus, huc properat. diuisus ab orbe 
 nostro Britannus, si in religione processerit, occiduo sole dimisso 
 quaerit locum fama sibi tantum et scripturarum relatione 
 cognitum. quid referamus Armenios, quid Persas, quid Indiae 
 et Aethiopum populos ipsamque iuxta Aegyptum fertilem 
 monachorum, Pontum et Cappadociam, Syriam Coelen et Mesopotamiam 
 cunctaque orientis examina? quae iuxta saluatoris 
 eloquium dicentis: ubicumque fuerit corpus, illuc 
 congregabuntur aquilae concurrunt ad haec loca et 
 diuersarum nobis uirtutum specimen ostendunt.

uox quidem 
 dissona, sed una religio. tot paene psallentium chori, quot 
 gentium diuersitates, et inter haec, quae uel prima in Christianis 
 uirtus est, nihil adrogans, nihil de continentia supercilii: 
 humilitatis inter omnes contentio est. quicumque nouissimus 
 fuerit, hic primus putatur. in ueste nulla discretio, nulla admiratio. 
 utcumque placuerit incedere, nec detractionis nec laudis 
 est.

ieiunia quoque neminem subleuant; nec defertur inediae 
 nec moderata saturitas condemnatur. suo domino stat unusquisque 
 aut cadit. nemo iudicat alterum, ne a domino iudicetur. 
 et quod in plerisque prouinciis familiare est, ut genuino 
 dente se lacerent, hic penitus non habetur. procul luxuria, 
 procul uoluptas.

Tanta in ipsa urbe orationum loca, ut ad peragrandum dies

 

 
 
 
 sufficere non possit: uerum, ut ad uillulam Christi et ad Mariae 
 diuersorium ueniamus — plus enim laudat unusquisque, quod 
 possidet —, quo sermone, qua uoce speluncam tibi possumus 
 saluatoris exponere? et illud praesepe, in quo infantulus uagiit, 
 silentio magis quam infirmo sermone honorandum est. ubi sunt 
 latae porticus? ubi aurata laquearia? ubi domus miserorum 
 poenis et damnatorum labore uestitae? ubi ad instar palatii opibus 
 priuatorum extructae basilicae, ut uile corpusculum hominis 
 pretiosius inambulet et, quasi mundo quicquam possit esse 
 ornatius, tecta sua magis uelit aspicere quam caelum?

ecce 
 in hoc paruo terrae foramine caelorum conditor natus est. 
 hic inuolutus pannis, hic uisus a pastoribus, hic demonstratus 
 ab stella, hic adoratus a magis. et, puto, sanctior locus est 
 rupe Tarpeia, quae de caelo saepius fulminata ostendit, quid 
 domino displiceret.

Lege Apocalypsin Iohannis et, quid de muliere purpurata 
 et scripta in eius fronte blasphemia, septem montibus, 
 aquis multis et Babylonis cantetur exitu, contuere. exite, 
 inquit dominus, de illa, populus meus, et ne participes 
 sitis delictorum eius et de plagis eius non accipiatis. 
 ad Hieremiam quoque regrediens scriptum pariter

 

 
 
 
 adtende: fugite de medio Babylonis et resaluate 
 unusquisque animam suam. cecidit enim, cecidit 
 Babylon illa magna et facta est habitatio daemoniorum 
 et custodia omnis spiritus inmundi.

est quidem 
 ibi sancta ecclesia, sunt tropea apostolorum et martyrum, est 
 Christi uera confessio et ab apostolis praedicata fides et gentilitate 
 calcata in sublime se cotidie erigens uocabulum Christianum, 
 sed ipsa ambitio, potentia, magnitudo urbis, uideri et uidere, 
 salutari et salutare, laudare et detrahere, audire uel proloqui 
 et tantam frequentiam hominum saltim inuitum pati a proposito 
 monachorum et quiete aliena sunt. aut enim uidemus ad 
 nos uenientes et silentium perdimus, aut non uidemus et 
 superbiae arguimur. interdumque, ut uisitantibus reddamus 
 uicem, ad superbas fores pergimus et inter linguas rodentium 
 ministrorum postes ingredimur auratos.

in Christi uero, nt 
 supra diximusr uillula tota rusticitas et extra psalmos silentium 
 est. quocumque te uerteris, arator stiuam tenens alleluia

 

 
 
 
 decantat, sudans messor psalmis se auocat et curua adtondens 
 uitem falce uinitor aliquid Dauiticum canit. haec sunt in hac 
 prouincia carmina, hae, ut uulgo dicitur, amatoriae cantiones, 
 hic pastorum sibilus, haec arma culturae.

Uerum quid agimus nec, quid deceat, cogitantes solum, 
 quod cupimus, hoc uidemus? o quando illud tempus adueniet, 
 cum anhelus nuntium uiator adportet, Marcellam nostram ad 
 Palaestinae litus adpulsam, et toti monachorum chori, tota 
 uirginum agmina concrepabunt? obuiam iam gestimus occurrere 
 et non expectato uehiculo concitum pedibus ferre corpus. 
 tenebimus manus, ora cernemus et a desiderato uix auellemur 
 amplexu.

ergone erit illa dies, quando nobis liceat speluncam 
 saluatoris intrare? in sepulchro domini flere cum sorore, flere 
 cum matre? crucis deinde lignum lambere et in oliueti monte 
 cum ascendente domino uoto et animo subleuari? uidere exire 
 Lazarum fasceis conligatum et fluenta Iordanis ad lauacrum 
 domini puriora? inde ad pastorum caulas pergere, in Dauid 
 orare mausoleo, Amos prophetam etiam nunc bucina pastorali 
 in sua conspicere rupe clangentem? ad Abraham, Isaac et 
 Iacob, trium quoque inlustrium feminarum uel tabernacula 
 properare uel memorias? uidere fontem, in quo a Philippo 
 eunuchus est tinctus? Samariam pergere et Iohannis baptistae 
 Helisaeique et Abdiae pariter cineres adorare? ingredi

 

 
 
 
 speluncas, in quibus persecutionis et famis tempore prophetarum 
 agmina sunt nutrita?

ibimus ad Nazareth et iuxta interpretationem 
 nominis eius \'florem\' uidebimus Galilaeae. haud procul 
 inde cernetur Cana, in qua aquae in uinum uersae sunt. 
 pergemus ad Itabyrium et ad tabernacula saluatoris, non, ut 
 Petrus quondam uoluit, (eum) cumMoysi etHelia, sed cum patre 
 cernemus et spiritu sancto. inde ad mare ueniemus Gennesareth 
 et de quinque et septem panibus uidebimus in deserto quinque 
 et quattuor milia hominum saturata. apparebit oppidum Naim, 
 in cuius portis uiduae filius suscitatus est. uidebitur Hermonin 
 et torrens Endor, in quo superatus est Sisara. Capharnaum 
 quoque signorum domini familiaris, sed et omnis pariter Galilaea 
 cernetur.

tunc, comitante Christo cum per Selo et Bethel et 
 cetera loca, in quibus ecclesiae quasi quaedam uictoriarum 
 domini sunt erecta uexilla, ad nostram speluncam redierimus, 
 canemus iugiter, crebro flebimus, indesinenter orabimus et 
 uulneratae iaculo saluatoris in commune dicemus: inueni, 
 quem quaesiuit anima mea: tenebo eum et non 
 dimittam illum.

Lecto sermone dignationis tuae, quem mihi nec opinanti 
 tua beniuolentia tribuit, gauisus quidem sum testimonium 
 honesti et eloquentissimi uiri, sed in memet reuersus satis dolui 
 indignum tantis laudibus atque praeconio opprimi me potius 
 quam leuari. scis enim dogma nostrum humilitatis tenere 
 uexillum et per ima gradientes ad summa nos scandere.

quotus 
 igitur ego uel quantus sum, ut eruditae uocis merear 
 testimonium, ut mihi ab eo palma eloquentiae deferatur, qui 
 scribendo disertissime deterruit, ne scriberem? uerumtamen 
 audendum est et caritas, quae non quaerit, quae sua 
 sunt, sed quae proximi, reddat salutationis officia, quoniam 
 locum inplere non ualet praeceptoris.-

Gratulor tibi et sanctae atque uenerabili sorori tuae 
 Serenillae, quae (psptov6{j.ois calcatis fluctibus saeculi ad Christi

 

 

 

 

 

 

 

 

 
 
 
 tranquilla peruenit, quamquam hoc. nominis uaticinium etiam 
 in te praedestinatum sit. legimus enim sanctum quoque Danihelum 
 appellatum \'desideriorum uirum\' et amicum dei, quia 
 mysteria eius scire desiderabat.

itaque, quod uenerabilis Paula 
 me est deprecata, ut facerem, sponte facio hortorque uos et 
 precor per domini caritatem, ut nobis uestros tribuatis aspectus 
 et per occasionem sanctorum locorum tanto ditetis munere. 
 certe, si consortia displicuerint, adorasse, ubi steterunt pedes 
 domini, pars fidei est et quasi recentia natiuitatis et crucis 
 ac passionis uidisse uestigia.

Opusculorum-meorum, quia plurima euolauerunt de nidulo 
 suo et temerario editionis honore uulgata sunt, nihil misi, ne 
 eadem forsitan mitterem, quae habebas. quodsi exemplaria 
 libuerit mutuari, uel a sancta Marcella, quae manet in Auentino, 
 uel a LQth temporis nostri, Domnione, uiro sanctissimo, 
 accipere poteris. ego autem opperiens praesentiam tuam aut 
 totum dabo, cum adfueris, aut, si hoc aliquae impedierint 
 difficultates, quaecumque praeceperis, libens mittam.

scripsi 
 librum de inlustribus uiris ab apostolis usque ad nostram 
 aetatem imitatus Tranquillum Graecumque Apollonium et 
 post catalogum plurimorum me quoque in calce uoluminis 
 quasi abortiuum et minimum omnium Christianorum posui; 
 ubi mihi necesse fuit, usque ad quartum decimum annum 
 Theodosii principis quae scripserim, breuiter adnotare: quem

 

 
 
 
 librum cum a supra dictis sumpseris, quidquid de indice 
 minus habueris, -paulatim scribi faciam, si uolneris. 
 t

Christiani interdum pudoris est etiam apud amicos tacere 
 et humilitatem suam magis silentio consolari quam retractando 
 ueteres amicitias ambitionis crimen incurrere. quamdiu tacuisti, 
 tacui nec expostulare umquam super hac re uolui, ne non 
 amicum quaerere, sed potentiorem uiderer expetere. nunc autem 
 prouocatus officio litterarum primas semper partes habere 
 temptabo et non tam rescribere quam scribere, ut et uerecunde 
 hucusque tacuisse et uerecundius loqui coepisse cognoscar.

De opusculis meis contra Iouinianum quod et prudenter 
 et amanter feceris exemplaria subtrahendo, optime noui. sed 
 nihil profuit ista diligentia, cum aliquanti ex urbe uenientes 
 mihi eadem lectitarint, quae se Romae excepisse referebant. 
 in hac quoque prouincia iam libri fuerant diuulgati et, ut 
 ipse legisti, nescit uox missa reuerti.

non sum tantae 

 

 

 

 

 

 

 

 

 
 
 
 felicitatis, quantae plerique huius temporis tractatores, ut 
 nugas meas, quando uoluerim, emendare possim. statim ut 
 aliquid scripsero, aut amatores mei aut inuidi diuerso quidem 
 studio, sed pari certamine in uulgus nostra disseminant 
 et uel in laude uel in uituperatiorie nimii sunt non meritum 
 stili, sed suum stomachum sequentes.

itaque, quod solum 
 facere potui, ajEoXopatmov ipsius operis tibi itpooscpcav/jaa , quem 
 cum legeris, aut ipse pro nobis ceteris satisfacies aut, si tu 
 quoque narem contraxeris, illam apostoli Tcspixojnijv , in qua de 
 uirginitate et nuptiis disputat, aliter disserere conpelleris.

Nec hoc dico, quo te ad scribendum prouocem, cuius in 
 sacris litteris studium prae me fero, sed ut alios, qui nos 
 lacerant, hoc facere conpellas. norunt litteras, uidentur sibi 
 scioli: possunt me non reprehendere, sed docere. si aliquid 
 scripserint, magis ex operis eorum conparatione mea interpretatio 
 neglegetur.

lege, quaeso te, et diligenter apostoli uerba considera, 
 et tunc uidebis me propter calumniam declinandam 
 multo plus, quam ille uoluit, in maritos fuisse clementem. 
 Origenes, Dionysius, Pierius, Eusebius Caesariensis, Didymus, 
 Apollinaris latissime hanc epistulam interpretati sunt; quorum 
 Pierius, cum sensum apostoli uentilaret atque dissereret et

 

 
 
 
 proposuissetillud exponere: uolo autem omnes esse sicut 
 me ipsum, adiecit: ταῦτα λέγω Παῦλος ἄντικρυς ἀγαμίαν κηρύσσει .

quod hic peccatum meum, quae duritia? uniuersa, quae 
 scripsi, huic sententiae couparata lenissima sunt. reuolue 
 omnium, quos supra memoraui, commentarios et ecclesiarum 
 bibliothecis fruere, et magis concito gradu ad optata coeptaque 
 peruenies.

Audio totius in te urbis studia concitata, audio pontificis 
 et populi uoluntatem pari mente congruere. minus est tenere 
 sacerdotium quam mereri. libros sedecim prophetarum, quos 
 in Latinum de Hebraeo sermone uerti, si legeris et delectari 
 te hoc opere conperero, prouocabis nos etiam cetera clausa 
 armario non tenere.

transtuli nuper Iob in linguam nostram; 
 cuius exemplar a sancta Marcella, consobrina tua, poteris mutuari. 
 lege eundem Graecum et Latinum et ueterem editionem 
 nostrae translationi conpara, et liquido peruidebis, quantum 
 distet inter ueritatem et mendacium. miseram quaedam τῶν 
 ὑπομνημάτων in prophetas duodecim sancto patri Domnioni, 
 Samuhelem quoque et Malachim , id est quattuor Regum libros.. 
 quae si legere uolueris, probabis, quantae difficultatis sit diuinam 
 scripturam et maxime prophetas intellegere, et interpretum 
 uitio, quae apud suos purissimo cursu orationis labuntur, 
 apud nos scatere uitiis.

porro eloquentiam, quam pro Christo 

 

 
 
 
 in Cicerone contemnis, in paruulis ne requiras. ecclesiastica 
 interpretatio, etiam si habet eloquii uenustatem, dissimulare 
 eam debet et fugere, ut non otiosis philosophorum scholis paucisque 
 discipulis, sed uniuerso loquatur hominum generi. -

Quod ad te huc usque non scripsi, causa fuit silentium 
 tuum. uerebar enim, ne, si tacenti scriberem, molestum me 
 magis quam officiosum putares. nunc autem prouocatus dulcissimis 
 litteris tuis et huiuscemodi litteris, quae me ad

 

 

 

 

 

 

 

 

 

 

 

 
 
 
 philosophiam nostri dogmatis prouocarent, et condiscipulum quondam 
 et sodalem et amicum obuiis, ut aiunt, manibus excipio defensoremque 
 meorum opusculorum paro, ita tamen, si ante te 
 placatum indicem habuero, immo, si oratorem meum super 
 omnibus, quae in me arguuntur, instruxero. hoc enim et 
 Tullius tuus et ante illum in breui et solo uolumine scribit 
 Antonius, primam causae esse uictoriam diligenter causam, pro 
 qua dicturus es, discere.

Reprehendunt in me quidam, quod in libris, quos aduersum 
 Iouinianum scripsi, nimius fuerim uel in laude uirginum uel in 
 suggillatione nuptarum, et aiunt condemnationem quodammodo 
 esse matrimonii in tantum pudicitiam praedicari, ut nulla 
 posse uideatur inter uxorem et uirginem conparatio derelinqui.

ego si bene problematis memini, inter Iouinianum et nos ista 
 contentio est, quod ille exaequet uirginitati nuptias, nos subiciamus; 
 ille uel parum uel nihil, nos multum interesse dicamus. 
 denique idcirco te post dominum faciente damnatus est, 
 quod ausus sit perpetuae castitati matrimonium conparare. 
 aut, si id ipsum uirgo putatur et nupta, cur piaculum uocis 
 huius Roma audire non potuit? uirgo a uiro, non uirgo a 
 partu. medium esse nihil potest: aut mea sententia sequenda 
 est aut Iouiniani.

si reprehendor, quod nuptias uirginitati 

 

 
 
 
 subicio, laudetur ille, qui conparat; si autem damnatus est, 
 qui aequales putabat, damnatio eius mei operis testimonium sit. 
 si saeculi homines indignantur in minori gradu se esse quam 
 uirgines, miror clericos et monachos et continentes id non 
 laudare, quod faciunt. castrant se ab uxoribus suis, ut imitentur 
 uirginum castitatem, et id ipsum uolunt maritos esse, 
 quod uirgines? aut iungantur itaque uxoribus suis, quibus 
 renuntiauerant, aut, si se abstinuerint, etiam tacentes fatebuntur 
 melius esse, quod nuptiarum operi praetulerunt.

an rudis in scripturis 
 et nunc primum sacra uolumina legens lineam et, ut ita 
 dicam, tenue dicendi filum inter uirginitatem et nuptias 
 seruare non potui? uidelicet nesciebam dictum: noli esse 
 iustus multum et, dum unum latus protego, in altero 
 uulneratus sum atque, ut manifestius loquar, dum contra 
 Iouinianum presso gradu pugno, a Manicheo mea terga confossa 
 sunt. nonne, quaeso, statim in principio operis mei ista 
 praefatus sum?

neque uero Marcionis et Manichei 
 dogma sectantes nuptiis detrahimus. nec Tatiani, 
 principis Encratitarum, errore decepti omnem coitum 
 spurcum putamus, qui non solum nuptias, 
 sed cibos quoque, quos deus creauit ad utendum,

 

 
 
 
 damnat et reprobat. scimus in domo magna non 
 solum uasa esse aurea et argentea, sed et lignea 
 et fictilia, et super fundamentum Christi, quod 
 Paulus architectus posuit, alius aedificat aurum, 
 argentum, lapides pretiosos, alius e contrario faenum, 
 ligna, stipulam.

non ignoramus honorabiles 
 nuptiasetcubileinmaculatum . legimusprimamdei 
 sententiam: \'crescite etmultiplicamini etreplete 
 terram\', sed ita nuptias recipimus, ut uirginitatem, 
 quae de nuptiis nascitur, praeferamus. numquid 
 argentum non erit argentum, si aurum argento 
 pretiosius est? aut arboris et segetis contumelia 
 est, si radici et foliis, culmo et aristis poma praeferantur 
 et fructus? ut poma ex arbore, frumentum 
 ex stipula, ita uirginitas e nuptiis.

centesimus et 
 sexagesimus et tricesimus fructus, quamquam de 
 una terra et de una semente nascatur, tamen multum 
 differt in numero. triginta referuntur ad nuptias; 
 nam et ipsa digitorum coniunctio et quasi 
 molli osculo se conplexans et foederans maritum 
 pingit. et coniugem. sexaginta uero ad uiduas, eo

 

 

 

 
 
 
 quod in angustia et tribulatione sint positae, unde 
 et superiori digito deprimuntur, quantoque maior 
 est difficultas expertae quondam uoluptatis inlecebris 
 abstinere, tanto maius et praemium.

porro 
 centesimus numerus — diligenter quaeso, lector. 
 adtende — de sinistra transfertur ad dextram, et 
 isdem quidem digitis, sed non eadem manu, quibus 
 in laeua nuptae significantur et uiduae, circulum 
 faciens exprimit uirginitatis coronam.

Oro te, qui haec loquitur, damnat nuptias? aurum uirginitatem, 
 argentum diximus matrimonium. centesimum et 
 sexagesimum et tricesimum fructum de una terra et de una exposuimus 
 semente generari, licet multum in numero differat. et 
 quisquam tam iniquus lector. erit, ut non ex meis dictis, sed ex 
 suo me sensu iudicet? et certe multo clementiores erga coniugia 
 fuimus omnibus paene Latinis et Graecis tractatoribus, qui 
 centesimum numerum ad.martyras referunt, sexagesimum ad 
 uirgines, tricesimum ad uiduas. atque ita fit iuxta illorum 
 sententiam, ut de bona terra et de patris familiae semine 
 excludantur mariti.

uerum in principio cautus, in reliquis forsitan 
 inprouidus fuerim: nonne post partitionem opusculi, cum 
 ad quaestiones uenirem, statim intuli: uos quaeso, utriusque 
 sexus uirgines et continentes, mariti quoque

 

 
 
 
 et digami, ut conatus meos orationibus adiuuetis. 
 cunctorum in commune Iouinianus hostis est? 
 quorum orationibus indigeo et quos adiutores mei operis 
 precor, eos possum Manichei errore damnare?

Curramus ad reliqua — neque enim epistulae patitur 
 breuitas diutius in singulis inmorari —: interpretantes illud 
 apostoli testimonium: uxor proprii corporis non habet 
 potestatem, sed uir; similiter et uir corporis sui 
 non habet potestatem, sed uxor, haec subiunximus: 
 omnis hic quaestio de his est, qui in matrimonio 
 sunt, an eis liceat uxores dimittere, quod et dominus 
 in euangelio prohibuit.

unde et apostolus: 
 \'bonum est\', ait, \'homini mulierem non tangere\', 
 sed quia, qui semel duxit uxorem, nisi ex consensu 
 se non ualet abstinere nec dare repudium 
 non peccanti, \'reddat coniugi debitum\', quia sponte 
 se alligauit, ut reddere cogeretur. qui domini dicit 
 esse praeceptum, ne dimittantur uxores, et absque consensu, 
 quod deus coniunxit, homo non separat, hic potest dici

 

 

 
 
 
 nuptias condemnare?

rursum in consequentibus: sed unusquisque, 
 ait, proprium habet donum ex deo, alius 
 quidem sic, alius autem sic. quam sententiam nos exponenteshaecintulimus : 
 quid, inquit, uelim, perspicuum 
 est. sed quoniam in ecclesia diuersa sunt dona, 
 concedo et nuptias, ne uidear damnare naturam. 
 simulque considera, quod aliud donum uirginitatis 
 sit, aliud nuptiarum.

si enim eadem esset merces 
 nuptarum et uirginum, numquam dixisset post 
 praeceptum continentiae: \'sed unusquisque proprium 
 habet donum ex deo, alius quidem sic, alius 
 autem sic\'.ubi proprietas singulorum est, ibi altrinsecusdiuersitas .

concedoetnuptiasessedeidonum, 
 sed inter donum et donum magna diuersitas est. 
 denique et apostolus de eodem post incestum paenitente: 
 \'e contrario\', inquit, \'donate ei et consolamini\' 
 et: \'si cui quid donastis, et ego1 . ac ne putaremus 
 donum hominis contemnendum, addidit: 
 \'nam et ego, quod donaui, si quid donaui, propter 
 uos coram Christo).

diuersa dona sunt Christi. unde 
 et Ioseph in typo eius uariam habebat tunicam et 
 n psalmo quadragesimo quarto adstitit regina a

 

 
 
 
 dextris eius in nestitn deaurato circumdata uarietate. 
 et Petrus apostolos: «sicut coheredes*, ait, 
 \' mnltiplicis gratiae*, quod significantius Graece 
 dieitur zsiXIJ-T,;, id est " nariae *.

Bogo . quae est ista contentio claudere oculos nec apertissimum 
 lumen aspicere? in ecclesia diximus dona diuersa et aliud 
 donum uirginitatis. aliud nuptiarum. et post paululum: concedo 
 et nuptias esse dei donum, sed inter donum 
 et donum magna dinersitas est. et quod dei donum 
 uoce apertissima pronuntiamus, damnare dicimur?

porro, si 
 Ioseph in typo domini accipitur, tunica eius uaria atque distincta 
 in uirginibus, uiduis, continentibus ae maritis est et 
 potest uideri quasi alienus, qui de tunica Christi eBt , cum et 
 ipsam reginam, hoc est ecclesiam saluatoris, in uestitu deaurato 
 eadem uarietate circumdatam dixerimus? sed et in consequentibus 
 de coniugio disputantes eundem sensum secuti sumus: 
 hie locus ad praesentem eontrouersiam non pertinet. 
 dotet enim iuxta sententiam domini uxorem 
 excepta causa fornieationis non repudiandam et 
 repudiatam uiuo marito alteri non nubere aut 
 certe uiro suo debere reeoneiliari .

nee non et alie 
 loco: \'Mulier alligata est, quanto tempore nir eius 
 uiuit- quodsi dormierit nir eius. libera est: eai 

 
 
 
 
 uult, nubat, tantum in domino\', id est Christiano. 
 qui secundas nuptias tertiasque concedit in domino, 
 primas cum ethnico prohibet.

Aperiant, quaeso, aures obtrectatores mei et uideant me 
 secundas et tertias nuptias in domino concessisse. qui secundas 
 et tertias non damnaui, primum potui damnare matrimonium? 
 in eo quoque loco, ubi interpretamur capitulum apostoli: 
 circumcisus aliquis uocatus est: non adducatpraeputium . 
 in praeputio uocatus est: non circumcidatur, 
 licet quidam-prudentissimi interpretes scripturarum hoc 
 de circumcisione et seruitute dictum esse contendant, nonne 
 apertissime foedera seruauimus nuptiarum?

diximus enim: \'si 
 in praeputio quis uocatus est, non circumcidatur.\' 
 habebas, in.quit, uxor, cum credidisti; noli fidem 
 Christi causam putare discidii, quia in pace nos 
 uocauit deus. \'circumcisio nihil est et praeputium 
 nihil est, sed obseruatio mandatorum dei\'. nihil 
 enim prode est absque operibus caelibatus et nuptiae, 
 cum etiam fides, quae proprie Christianorum 
 est, si opera non habuerit, mortua esse dicatur et 
 hac lege uirgines quoque Uestae et Iunonis uniuirae 
 in sanctarum queant ordine numerari.

et post 
 paululum: \'seruus uocatus es: non sit tibi curae; sed 
 et si potes liber fieri, magis utere\\ etiam si habes,

 

 
 
 
 inquit, uxoremetilli alligatuseset soluis debitum 
 et non habes tui corporis potestatem atque — 
 ut manifestius loquar — seruus uxoris es, noli 
 propter hoc habere tristitiam nec de amissa uirginitate 
 suspires . sed etiam sipotescausasaliquas 
 inuenire discidii, ut libertatem pudicitiae perfruaris, 
 noli salutem tuam cum alterius interitu quaerere. 
 habeto paulisper uxorem nec praecurras morantem: 
 expecta, dum sequitur. si egeris patienter, 
 coniux mutabitur in sororem.

In eo quoque loco, ubi tractauimus, cur dixisset apostolus: 
 de uirginibus autem praeceptum domini non 
 habeo; consilium autem do, tamquam misericordiam 
 consecutus a domino, ut sim fidelis, ita uirginitatem 
 extulimus, ut nuptiarum ordinem seruaremus: si 
 uirginitatem dominus imperasset, uidebatur nuptias 
 condemnare et hominum auferre seminarium, 
 unde et ipsa uirginitas nascitur. si praecidisset 
 radicem, quomodo fruges quaereret? nisi ante fundamentaiecisset , 
 qua ratione aedificium extrueret 
 et operturum cuncta desuper culmen inponeret?

si radicem nuptias, uirginitatem fruges diximus, si fundamentum 
 matrimonium et aedificium uel culmen perpetuam castitatem, 
 quisquam uel tam inuidus uel tam caecus obtrectator

 

 
 
 
 mei erit, ut in eadem domo aedificium et culmen uideat, 
 fundamentum, quod aedificium et culmen portat, ignoret? 
 porro in alio loco proponentes apostoli testimonium, in quo 
 ait: alligatus es uxori: noli quaerere solutionem; 
 solutus es ab uxore: noli quaerere uxorem, ilico 
 ista subiecimus: habet unusquisque nostrum terminos 
 suos; redde mihi meum et tu tene tuum. si 
 alligatus es uxori, ne illi des repudium; si solutus 
 sum ab uxore, non quaeram uxorem. ut ego non 
 soluo coniugia, si semel ligata sunt, ita tu non 
 liges, quod solutum est.

sed et in alio testimonio, quid 
 de uirginitate et nuptiis senserimus, manifestissime declaratur: 
 non inponit nobis apostolus laqueum nec cogit 
 esse, quo5 nolumus, sed suadet, quod honestum 
 est et decorum, et intente facit seruire domino et 
 semper esse sollicitum et expectare paratum domini 
 uoluntatem, ut, cum quid imperauerit, quasi 
 strenuus et armatus miles statim inpleat, quod 
 praeceptum est, et hoc faciat sine ulla distentione. 
 quae data est secundum Ecclesiasten hominibus 
 huius mundi, ut distendantur in ea.

in fine quoque 
 conparationis nuptarum et uirginum disputationem nostram

 

 
 
 
 hoc sermone conclusimus: ubi bonum et melius est, ib 
 boni et melioris non unum est praemium;etnbinon 
 unum praemium, ibi utique dona diuersa. tantum 
 est igitur inter nuptias et uirginitatem, quantum 
 inter non peccare et benefacere, immo, ut leuius 
 dicam, quantum inter bonum et melius.

Porro in consequentibus, cum dicimus: finita disputatione 
 coniugiorum et uirginitatis et interutrumque 
 cauto moderamine praeceptorum, ut nec ad 
 sinistram nec ad dextram diuerteret, sed uia regia 
 graderetur et illud inpleret: \'ne sis multum iustus\', 
 rursummonogamiam digamiae conparat et, quomodonuptiassubdideratuirginitati , 
 itadi gami am n uptiis 
 subicit, nonne perspicue ostendimus, quae sit in scripturis 
 sanctis sinistra, quae dextra, et quid significet: ne sis multum 
 iustus?

quod uidelicet sinistra sit, si Iudaeorum et 
 gentilium sequamur libidinem et semper aestuemus ad coitum 
 dextra, si Manicbeorum sequamur errorem et simulatae pudicitiae 
 retibus inplicemur , uia autem regia sit ita adpetere. 
 uirginitatem, ne nuptiae condemnentur. praeterea quis tam 
 iniquus meorum opusculorum iudex erit, ut prima matrimonia 
 damnare me dicat, cum etiam de secundis nuptiis dixisse me 
 legerit? concedit apostolus secundas nuptias, sed

 

 
 
 
 uolentibus, sed his, quae se continere non possunt, 
 ne luxuriatae in Christo nubere uelint habentes 
 damnationem, quod fidem primam inritam fecerint, 
 et hoc concedit, quia multae abierunt retro Satanan. 
 ceterum beatiores erunt, si sic permanserint.

continuoque subiungit apostolicam auctoritatem: 
 \'secundum meum consilium\'. porro, ne auctoritas 
 apostoli quasi leuior uideretur, addidit: \'puto autem, 
 quod et ego spiritum dei babeam ). ubi ad continentiam 
 prouo\'cat, ibi non hominis, sed spiritus 
 dei consilium est. ubi autem nubendi concedit 
 ueniam, spiritum dei non nominat, sed prudentiae 
 librat consilium ita singulis relaxans, ut unusquisque 
 ferre potest.

propositis quoque testimoniis, in 
 quibus apostolus secundas concedit nuptias, statim subiecimus: 
 quomodo uirginibus fornicationis periculum concedit 
 nuptias et excusabile facit, quod per se non 
 adpetitur, ita eadem fornicatio concedit uiduis 
 secundamatrimonia . meliusestenim , licetalterum 
 et tertium, unum uirum nosse quam plurimos, id

 

 
 
 
 \' est: tolerabilius est uni homini prostitutam esse 
 quam multis. facessat calumnia!

de secundo hic et tertio 
 et quarto, si libeat, matrimonio disputauimus, non de primo, 
 ne quis in eo, quod diximus: uni homini prostitutam 
 esse quam multis. ad primum maritum referat, cum omnis 
 nobis quaestio de digamia et trigamia fuerit. denique digamiae 
 et trigamiae disputationem hac calce signauimus: \'omnia 
 licent, sed non omnia expediunt\'. non damno digamos, 
 immo nec trigamos et, si dici potest, octogamos . 
 plus aliquid inferam: etiam scortatorem 
 recipio paenitentem. quidquid aequaliter licet, 
 aequa lance pensandum est.

Erubescat calumniator meus dicens me prima damnare 
 matrimonia, quando legit: non damno digamos, immo 
 nec trigamos et, si dici potest, octogamos . aliud est 
 non damnare, aliud praedicare; aliud est ueniam concedere, 
 aliud laudare uirtutem. si autem in eo durus uideor, quia 
 dixi: quidquid aequaliter licet, aequa lance pensandum 
 est, puto non me crudelem iudicabit et rigidum, qui 
 alia loca uirginitati et nuptiis, alia trigamis et octogamis et 
 paenitentibus (scortatoribus) legerit praeparata.

Christum in 

 

 
 
 
 carne uirginem, in spiritu monogamum, quod unam haberet 
 ecclesiam, noster in reliquis sermo testatus est: et crediti 
 sumus nuptias condemnare! damnare dicor nuptias, cuius hic 
 sermo est: nullique dubium est sacerdotes de Aaron 
 et Eleazar et Finees stirpe generatos. qui cum et 
 ipsi uxores habuerint, recte nobis opponerentur, 
 si errore Encratitarum contenderemus matrimonia 
 reprobanda. Tatianum, Encratitarum principem, qui abicit 
 matrimonia, reprehendimus, et ipsi nuptias condemnamus?

rursumque, ubi uirgines et uiduas conparo, quid de nuptiis 
 senserim et quomodo tres gradus uirginitatis uiduitatisque 
 et continentiae et coniugii fecerim, declarant ipsa, quae scripta 
 sunt: nonnego beatas esse uiduas, quae ita postbaptismum 
 manserint, nec illarum detraho merito, quae 
 cum uiris in castitate perdurant, sed sicut hae 
 maioris apud deum praemii sunt quam nuptae coniugali 
 officio seruientes, ita et ipsae aequo patiantur 
 animo uirginitatem sibi praeferri.

Ad Galatas quoque testimonium apostoli proponentes: 
 ex operibus legis non iustificabitur omnis caro 
 tiuiuscemodi sensum intulimus: opera legis et nuptiae

 

 
 
 
 sunt. unde et maledicuntur in ea, quae non habent 
 filios. quae si conceduntur etiam in euangelio, 
 aliud est indulgentiam infirmitati tribuere, aliud 
 uirtutibus praemia polliceri. ecce perspicue nuptias 
 diximus concedi in euangelio, sed tamen easdem in suo officio 
 permanentes praemia castitatis capere non posse. quod si 
 indigne accipiunt mariti, non mihi irascantur, sed scripturis 
 sanctis, immo episcopis, presbyteris et diaconis et uniuerso 
 choro sacerdotali et Leuitico, qui se nouerunt hostias offerre 
 non posse, si operi seruiant coniugali.

sed et in eo loco, ubi 
 de Apocalypsi testimonium posuimus, nonne manifestum est, 
 quid de uirginibus, uiduis et coniugibus senserimus? hi sunt, 
 qui cantant canticum nouum, quod nemo potest 
 cantare, nisi qui uirgo est. hi sunt primitiae dei 
 et agni et sine macula. si uirgines primitiae dei 
 sunt, ergo uiduae et in matrimonio continentes 
 erunt post primitias, id est in secundo et tertio 
 gradu. in secundo et tertio gradu uiduas ponimus et maritas, 
 et heretico furore damnare dicimur nuptias?

Multa sunt, quae per omnem librum cauto moderamine 
 de uirginitate, de uiduis, de nuptiis diximus. sed breuitatis 
 studio unum adhuc ponam testimonium, cui non reor contradicturum 
 nisi eum, qui aut inimicum se probare uoluerit

 

 
 
 
 aut uaecordern. nam cum proposuissem, quod dominus isset 
 ad nuptias in Cana Galilaeae, post quaedam etiam haec addidi: 
 qui enim semel iuit ad nuptias, semel docuit esse 
 nubendum.

et tunc uirginitati posset officere, si 
 nuptias post uirginitatem et uiduitatis castimonia 
 non in gradu tertio poneremus; nunc autem, cum 
 hereticorum sit damnare coniugia et dei spernere 
 conditionem, quidquiddelaudedixerintnuptiarum , 
 libenter audimus. ecclesia enim matrimonia non 
 damnat, sed subicit, nec abicit, sed dispensat sciens, 
 ut supra diximus, in domo magna non solum uasa 
 esse aurea et argentea, sed et lignea et fictilia, et 
 alia esse in honorem, alia in contumeliam, et quicumque 
 se mundauerit, eum futurum esse uas 
 honorabile et necessarium, in omne opus bonum 
 praeparatum.

quidquid, inquam, de laude dixerint nuptiarum, 
 libenter audimus. laudari nuptias libenter audimus, et 
 nuptias condemnamus? ecclesia matrimonia non damnat, sed 
 subicit — uelitis nolitis, mariti, subicit — uirginitati et uiduitati. 
 ecclesia nuptias, sed nuptias in suo opere permanentes subicit, 
 non damnat, nec abicit, sed dispensat. in potestate uestra est,

 

 
 
 
 si uelitis, secundum pudicitiae gradum scandere. quid indignamini, 
 si in tertio stantes nolitis ad superiora properare?

Igitur, cum totiens et tam crebro lectorem admonuerim 
 et per singula paene tractatuum milia cautus uiator incesserim, 
 me ita recipere nuptias, ut eis continentes, uiduas uirginesque 
 praeferam, debuerat prudens et benignus lector etiam ea, 
 quae uidebantur dura, aestimare de ceteris et non in uno atque 
 eodem libro criminari me diuersas sententias protulisse.

quis 
 enim tam hebes et sic in scribendo rudis, ut idem damnet et 
 laudet, aedificata destruat, destructa aedificet et, cum aduersarium 
 uicerit, suo nouissime mucrone feriatur? si rusticani 
 homines et uel rhetoricae uel dialecticae artis ignari detraherent 
 mihi, tribuerem ueniam inperitiae nec accusationem reprehenderem, 
 ubi non uoluntatem in culpa cernerem, sed ignorantiam; 
 nunc uero, cum diserti homines et liberalibus studiis 
 eruditi magis uolunt laedere quam intellegere, breuiter a me 
 responsum habeant: corrigere eos debere peccata, non reprehendere.

patet campus, stat e contra acies, aduersarii dogma 
 manifestum est et — ut Uergilianum aliquid inferam — illum 
 aspice contra, qui uocat: respondeant aliter, teneant modum 
 in disputando et me, in libris suis quid uel praetermiserim 
 uel addiderim, doceant. reprehensores non audio, sequor

 

 
 
 
 magistros. delicata doctrina est pugnanti ictus dictare de muro 
 et, cum ipse unguentis delibutus sis, cruentum militem accusare 
 formidinis.

nec haec dicens statim iactantiae reus sum, 
 quod ceteris dormientibus solus pugnauerim, sed hoc dico, 
 cautius eos posse pugnare, qui me uiderint uulneratum. nolo 
 tale certamen, in quo te tantum protegas, et torpente dextera 
 sinistra clipeum circumferri. aut feriendum tibi est aut cadendum. 
 non possum te aestimare uictorem, nisi aduersarium uidero 
 trucidatum.

Legimus, O eruditissimi uiri, in scolis pariter et Aristotelia 
 illa uel de Gorgiae fontibus manantia simul didicimus, 
 plura uidelicet esse genera dicendi et inter cetera aliud esse 
 γυμναστικῶς scribere, aliud δογματικῶς : in priori uagam esse 
 disputationem et aduersario respondentem nunc haec nunc 
 illud proponere, argumentari, ut libet, aliud loqui, aliud agere, 
 panem, ut dicitur, ostendere, lapidem tenere; in sequenti autem 
 aperta frons et, ut ita dicam, ingenuitas necessaria est.

aliud 
 est quaerere, aliud definire: in altero pugnandum, in altero 
 docendum est. tu me stantem in proelio et de uita periclitantem 
 studiosus magister doceas. noli ex obliquo et, unde non

 

 
 
 
 putaris, uulnus inferre: directo percute gladio. turpe tibi est 
 hostem dolis perire, non uiribus; quasi non et haec ars summa 
 pugnantium sit, alibi minitari et alibi percutere.

legite, obsecro 
 uos, Demosthenen, legite Tullium; ac ne forsitan rhetores 
 uobis displiceant, quorum artis est uerisimilia magis quam 
 uera dicere, legite Platonem, Theophrastum, Xenophonta, Aristotelen 
 et reliquos, qui de Socratis fonte manantes diuisis 
 cucurrere fluminibus: quid in illis apertum, quid simplex est? 
 quae uerba non sensuum? qui sensus non uictoriae?

Origenes, 
 Methodius , Eusebius, Apollinaris multis uersuum milibus scribunt 
 aduersus Celsum et Porphyrium: considerate, quibus 
 argumentis et quam lubricis problemata diaboli spiritu contexta 
 subuertant et, quia interdum coguntur loqui, non quod 
 sentiunt, sed quod necesse est, dicantur esse gentiles. taceo 
 de Latinis scriptoribus, Tertulliano, Cypriano, Minucio, Victorino, 
 Lactantio, Hilario, ne non tam me defendisse quam 
 alios uidear accusare: Paulum apostolum proferam, quem

 

 

 
 
 
 quotienscumque lego, uideor mihi non uerba audire, sed tonitrna .

legite epistulas eius et maxime ad Romanos, ad Galatas, 
 ad Ephesios, in quibus totus in certamine positus est, et 
 uidebitis eum in testimoniis, quae sumit de ueteri testamento, 
 quam artifex, quam prudens, quam dissimulator sit eius, quod 
 agit. uidentur quidem uerba simplicia et quasi innocentis hominis 
 ac rusticani et qui nec facere nec declinare norit insidias. 
 sed, quocumque respexeris, fulmina sunt. haeret in causa, 
 capit omne, quod tetigerit; tergum uertit, ut superet; fugam 
 simulat, ut occidat.

calumniemur ergo illum atque dicamus: 
 testimonia, quibus contra Iudaeos uel ceteras hereses usus 
 es, aliter in suis locis, aliter in tuis epistulis sonant. uidemus 
 exempla c\'aptiua: seruierunt tibi ad uictoriam, quae in suis 
 uoluminibus non dimicant.nonue nobis loquitur cum saluatore: 
 aliter foris, aliter domi loquimur? turba parabolas, discipuli 
 audiunt ueritatem. pharisaeis proponit dominus quaestiones et 
 non disserit. aliud est docere discipulum, aliud aduersarium 
 uincere. mysterium, inquit, meum mihi, mysterium 
 meum mihi et meis.

Indignamini mihi, quod Iouinianum non docuerim, sed 
 uicerim. immo indignantur hi, qui illum anathematizatum

 

 
 
 
 dolent, et, cum laudent, quod sunt, accusant, quod esse se 
 simulant. quasi uero rogandus fuerit, ut mihi cederet, et non 
 inuitus ac repugnans in ueritatis uincla ducendus. et haec 
 dicerem, si uincendi studio contra regulam scripturarum quippiam 
 locutus fuissem et, sicut uiri fortes in controuersiis solent 
 facere, culpam praemio redimerem.

nunc uero, cum interpres 
 magis apostoli fuerim quam dogmatistes et commentatoris sim 
 usus officio, quidquid durum uidetur, ei magis inputetur, quem 
 exposuimus, quam nobis, qui exposuimus. nisi forte aliter ille 
 dixit et nos simplicitatem uerborum eius maligna interpreta - 
 I tione detorsimus . qui hoc arguit, de ipsis scriptis probet. diximus: 
 si bonum est mulierem non tangere, malum 
 est ergo tangere; nihil enim bono contrarium est 
 nisi malum. si autem malum est et ignoscitur. 
 ideo conceditur, ne malo quid deterius fiat, et 
 cetera usque ad propositionem alterius capituli.

hoc ideo subiecimus. 
 quia apostolus dixerat: bonum est homini mulierem 
 non tangere; propter fornicationem autem 
 I unusquisque uxorem suam habeat et unaquaeque . 
 uirum suum habeat. in quo differunt mea uerba a sensu 
 apostoli? nisi forte in eo, quod ille pronuntiat, ego dubito; 
 ille definit, ego sciscitor; ille aperte dicit: bonum est homini 
 mulierem non tangere, ego timide quaero, si bonum

 

 

 
 
 
 est mulierem non tangere.

\'si\' dubitantis est, non confirmantis. 
 ille dicit: bonum est non tangere, ego, quid bono contrarium 
 esse possit, adiungo. statimque in consequentibus: 
 animaduertenda apostoli prudentia. non dixit: 
 \'bonum est uxorem non habere\', sed \'bonum est 
 mulierem non tangere\', quasi et in tactu periculum 
 sit, quasi, qui illam tetigerit, non euadat. uides 
 igitur non de coniugibus nos exponere, sed de coitu simpliciter 
 disputare, quod ad conparationem pudicitiae et uirginitatis et 
 angelicae similitudinis bonum sit homini mulierem non tangere.

uanitas uanitantium, omnia uanitas, dixit Ecclesiastes. 
 si omnes creaturae bonae ut a bono creatore conditae, 
 quomodo*uniuersa uanitas? si terra uanitas, numquid et caeli 
 et angeli et throni, dominationes, potestates ceteraeque uirtutes? 
 sed quae per se bona sunt ut a bono creatore condita, 
 ad conparationem maiorum uanitas appellantur. uerbi gratia: lucerna 
 lampadis conparatione pro nihilo est; lampas stellae 
 conlatione non lucet; stellam lunae confer, et caeca est; lunam 
 soli iunge, non rutilat; solem Christo confer, et tenebrae sunt.

ego sum, inquit, qui sum. omnem igitur creaturam si deo

 

 
 
 
 contuleris, non subsistit. ne tradas, inquit Hester, hereditatem 
 tuam his, qui non sunt, uel idolis scilicet uel 
 daemonibus. et certe erant idola et daemones, quibus ne traderentur, 
 orabat. in Iob quoque legimus a Baldad dictum de 
 inpio: auellatur de tabernaculo suo fiducia eius et 
 calcet super eum quasi rex interitus. habitent in 
 tabernaculo illius socii eius, qui non est, haud dubium 
 quin diaboli, qui cum habeat socios, non autem haberet, 
 nisi esset, tamen, quia deo periit, non esse dicitur.

ergo 
 secundum hunc conparationis sensum malum diximus mulierem 
 , tangere — licet uxoris nulla facta sit mentio —, quia bonum 
 est non tangere. et subiecimus uirginitatem frumentum, nuptias 
 hordeum, fornicationem stercus bubulum nuncupantes: utique 
 et frumentum et hordeum creatura dei est. uerum 
 ineuangeliomaiorturbahordeaciispanibus , minor 
 I frumentaciis pascitur: \'homines), inquit,\'etiumenta 
 saluos facies, domine).

aliis uerbis idipsum locuti sumus, 
 quando aurum uirginitatem, argentum nuptias diximus, et 
 centum quadraginta quattuor milia uirginum signatorum, qui.

 

 
 
 
 cum mulieribus non sunt coinquinati; ex quo ostendi uoluimus 
 omnes, qui uirgines non permanserint, ad conparationem purissimae 
 et angelicae castitatis et ipsius domini nostri Iesu 
 Christi esse pollutos.

quodsi cui asperum et reprehensione 
 dignum uidetur tantam nos inter uirginitatem et nuptias fecisse 
 distantiam, quanta inter frumentum et hordeum est, legat sancti 
 Ambrosii de uiduis librum et inueniet illum inter cetera, quae 
 de uirginitate et nuptiis disputauit, etiam ista dixisse: neque 
 ita coniugium apostolus praetulit, ut studia integritatis 
 extingueret, sed a continentiae persuasioneincipiens 
 adincontinentiae remedia descendit 
 et, cum brauium supernae uocationis fortibus demonstrasset, 
 deficere tameninuianeminem passus 
 est ita plaudens prioribus, ut non despiceret et 
 sequentes.

didicerat enim et ipse, quia dominus 
 Iesus aliis panem hordeacium, ne in uia deficerent, 
 aliis corpus suum, ut ad regnum contenderent, 
 demonstrauit; et in consequentibus: non ergo copula 
 nuptialis quasi culpa uitanda, sed quasi necessitatis 
 sarcina declinanda. lex enim adstrinxit uxorem, 
 ut in laboribus et tristitia filios generet et 
 conuersio eius ad uirum sit, quod ei ipse dominetur.

ergo laboribus et doloribus in geuerationefiliorum 
 addicitur nupta, non uidua, et dominatui uiri sola 
 subditur copulata, non uirgo; et in alio loco: \'pretio\', 
 inquit, \'empti estis, nolite fieri serui hominum\'. 
 uidete, quam euidens sit coniugalis definitio seruitutis; 
 et post pauxillulum: siigiturbonum coniugium 
 seruitus, malum quid est, quando nequeunt se 
 inuicem sanctificare, sed perdere?

uniuersa, quae nos 
 de uirginitate ac nuptiis lato sermone diffudimus, ille breui 
 artauit conpendio in paucis multa conprehendens. uirginitas 
 ab eo persuasio continentiae, nuptiae remedia incontinentiae 
 praedicantur. et significanter a maioribus ad minora descensus: 
 uirginibus brauium supernae uocationis ostendit, nuptas, ne 
 in uia deficiant, consolatur; alios laudat, alios non despicit; 
 coniugia hordeo, uirginitatem Christi corpori conparat.

et puto 
 multo minorem distantiam inter frumentum esse et hordeum, 
 quam inter hordeum et corpus Christi. deinde nuptias dicit 
 et quasi necessitatis sarcinam declinandam et definitionem esse 
 euidentissimae seruitutis et multa alia, quae in tribus libellis 
 de uirginibus latissime prosecutus est.

Ex quibus uniuersis perspicuum est me nihil noui de 
 uirginibus nuptisque dixisse: sed maiorum in omnibus secutum

 

 
 
 
 esse sententiam, tam huius uidelicet quam reliquorum, qui 
 de ecclesiasticis dogmatibus disputarunt; quorum aemulari 
 exopto neglegentiam potius, quam aliorum obscuram diligentiam.

tument contra me mariti, quare dixerim: oro te. quale 
 illud bonum est, quod orare prohibet, quod corpus 
 Christi accipere non permittit? quando inpleo 
 mariti officium, non inpleo continentis. iubet idem 
 apostolus in alio loco, ut semper oremus. si semper 
 orandum est, numquam ergo coniugio seruiendum, 
 quoniam, quotienscumque uxori debitum reddo, 
 orare non possum.

hoc quare dixerim, perspicuum est, 
 quia interpretabar illud apostoli dictum: nolite frau d are 
 inuicem nisi forte ex consensu ad tempus, ut uacetis 
 orationi. Paulus apostolus dicit, quando coimus cum 
 uxoribus, nos orare non posse; Petrus ad continentiam co-hortatur, ne inpediantur orationes nostrae: quod hic, quaeso, 
 peccatum meum est? quid commerui? quid deliqui? si turbidae 
 et nebulosae aquae fluunt, non est aluei culpa, sed 
 fontis.

an idcirco arguor, quod de meo sum ausus adicere: 
 quale illud bonum est, quod corpus Christi accipere 
 non permittit? ad hoc breuiter respondebo: quid est 
 maius: orare an Christi corpus accipere? utique corpus Christi. 
 si per coitum, quod minus est, inpeditur, multo magis, quod

 

 
 
 
 maius est.

diximus in eodem uolumine panes propositionis ex 
 lege non potuisse comedere Dauid et socios eius, nisi se 
 triduo mundos a mulieribus respondissent, non utique a meretricibus, 
 quod damnabatur in lege, sed ab uxoribus, quibus 
 licito iungebantur. populum quoque, quando accepturus erat 
 legem in monte Sina, tribus diebus iussum esse ab uxoribus 
 abstineri.

scio Romae hanc esse consuetudinem, ut fideles 
 semper Christi corpus accipiant, quod nec reprehendo nec 
 probo — unusquisque enim in sensu suo abundat —, sed 
 ipsorum conscientiam conuenio, qui eodem die post coitum 
 communicant et iuxta Persium noctem flumine purgant, quare 
 ad martyres ire non audeant, quare non ingrediantur ecclesias. an 
 alius in publico, alius domi Christus est? quod in ecclesia non licet, 
 nec domi licet. nihil deo clausum est et tenebrae quoque lucent 
 apud eum.

probet se unusquisque etsic ad Christi corpus accedat, 
 non quo dilatae communionis unus dies aut biduum sanctiorem 
 efficiat Christianum, ut, quod hodie non merui, cras uel perendie 
 merear, sed quo, dum doleo non communicasse corpori Christi, 
 abstineam me paulisper ab uxoris amplexu, ut amori con-. 
 iugis amorem praeferam Christi. \'durum est, non ferendum; 
 quis hoc saecularium sustinere potest?\' qui potest sustinere,

 

 
 
 
 sustineat; qui non potest, ipse uiderit. nobis cura est non, quid 
 unusquisque possit aut uelit, sed, quid scripturae praecipiant, 
 dicere.

Illud quoque in commentariolis meis eiusdem apostoli 
 carpitur, in quibus dixi: uerum ne quis putet ex eo, quod 
 sequitur: \'ut uacetis orationi et iterum ad id ipsum\', 
 apostolum hoc uelle et non propter maiorem ruinam 
 concedere, statim infert: \'ne temptet uos satanas propter 
 incontinentiam uestram\'.

pulchra nimirum indulgentia: 
 \'et iterum ad id ipsum\'! quod erubescit suo 
 uocare nomine, quod temptationi praefert satanae, 
 quod causam habet incontinentiam, laboramus quasi 
 obscurum disserere, cum exposuerit se ipse, qui scripsit: 
 \'hoc autem\', inquit, \'dico iuxta indulgentiam, non 
 iuxta imperium\'? et mussitamus adhuc nuptias non 
 uocare indulgentiam, sed praeceptum, quasi non eodem 
 modo bt secunda et tertia matrimonia concedantur?, 
 et reliqua.

quid hic locutus sum, quod non apostolus dixerit? 
 nimirum illud: quod er.ubescit suo uocare nomine? ego 
 arbitror, quando dicit \'ad id ipsum\' et rem ipsam tacet, non 
 eum nominare palam coitum, sed uerecunde ostendere. an quia 
 sequitur: quod temptationi praefert satanae, quod

 

 
 
 
 causam habet incontinentiam?

nonne alio uerborum ordine id 
 ipsumest:ne temptet uos satanaspropterincontinentiam 
 uestram? an quia dixi: et mussitamus adhuc nuptias non 
 uocare indulgentiam, sed praeceptum? quod si durum 
 est, inputetur apostolo, qui ait: hoc autem dico iuxta indulgentiam, 
 non iuxta imperium, et non mihi. qui excepto 
 praepostero ordine nec sensum nec uerba mutaui.

Transeamus ad reliqua - epistolari enim breuitate festinat 
 oratio-: dico, inquit apostolus, innuptis et uiduis: bonum 
 est eis, si sic permanserint ut ego. si autem non se 
 continent, nubant: melius est enim nubere quam uri. 
 quod capitulum nos sic interpretati sumus:

postquam nuptis 
 concesserat usum coniugii et ostenderat se, quid uellet 
 quidue concederet, transit ad innuptas et uiduas 
 et sui proponit exemplum et felices uocat, lsi \'sic 
 permanserint; si autem non se continent, nubant.\' 
 id ipsum, quod supra: \'propter fornicationes autem\' 
 et: \'ne temptet uos satanas propter incontinentiam 
 uestram\' reddit causam, cur dixerit: \'si non se con-tinent, 
 nubant\': \'melius est enim nubere quam uri.\' 
 ideo melius est nubere, quia peius est uri.

tolle 

 

 
 
 
 ardorem libidinis, et non dicet: \'melius est nubere\'. \'melius\' 
 semper ad conparationem deterioris respicit, non ad 
 simplicitatem inconparabilis per se boni, uelut si 
 diceret: melius est enim unum oculum habere quam 
 nullum.

et post paululum, cum apostropham fecissem ad 
 apostolum, intuli: si per se nuptiae bonae sunt, noli eas 
 incendio conparare, sed dic simpliciter: bonum est 
 nubere. suspecta est mihi bonitas eius rei, quam magnitudo 
 alterius mali malum esse cogit inferius.ego autem 
 non leuius malum, sed simplex per se bonum uolo.

uult 
 apostolus innuptas et uiduas absque coitu permanere et ad 
 exemplunt sui prouocat et felices uocat, si sic permanserint. 
 si autem se continere non possunt et ardorem libidinis non 
 tam continentia uolunt quam fornicatione restinguere, melius 
 eis \'esse nubere quam uri. ad quod nos intulimus: ideo me-lius est nubere, quia peius est uri, non nostram sententiam 
 proferentes, sed interpretantes apostoli: melius est 
 nubere quam uri, id est: melius est maritum ducere quam 
 fornicari.

si uri uel fornicari bonum esse docueris, tunc bono 
 melius praeferetur; si autem uri malum est, quod malo praefertur, 
 non est germanae et purae integritatis nec eius beatitudinis, 
 quae angelis conparatur. si dixero: \'melius est uirginem

 

 
 
 
 esse quam nuptam\', bono melius praetuli; si autem alterum 
 gradum fecero: - \'melius est nubere quam fornicari\', ibi non 
 bono melius, sed malo bonum praetuli, et multa diuersitas 
 est inter id melius, quod nuptiis, et inter id, quod fornicationi 
 anteponitur. obsecro te, quid in hac dissertione peccaui?

propositum 
 mihi erat non ad meam uoluntatem scripturas trahere, 
 sed id dicere, quod scripturas uelle intellegebam. commentatoris 
 officium est non, quid ipse uelit, sed, quid sentiat ille, 
 quem interpretatur, exponere; alioquin, si contraria dixerit, non 
 tam interpres erit quam aduersarius eius, quem nititur explanare. 
 certe, ubicumque scripturas non interpretor et libere de meo 
 sensu loquor, arguat me quilibet durum quid dixisse contra 
 nuptias. quod si non reppererit, quidquid uel austerum uidetur 
 esse uel durum, id non scriptoris auctoritati, sed interpretis 
 officio deputet.

Illud uero ferre quis possit, quod in me reprehenditur, 
 quare exponens capitulum apostoli, in quo de coniugibus 
 scripsit: tribulationem carnis habebunt huiusmodi, dixerim: 
 nos ignari rerum putabamus nuptias saltim 
 carnis habere laetitiam. si autem nubentibus et in 
 carne tribulatio est, in qua sola uidebantur habere 
 delicias, quid erit reliquum, propter quod nubant, 
 cum et in spiritu et in anima et in ipsa carne tribulatio 
 sit?

quae hic condemnatio matrimonii est, si infantum 
 uagitus, filiorum mortes, uxorum abortia, damna domus et

 

 
 
 
 cetera istius modi tribulationem diximus nuptiarum? dum aduiueret 
 sanctae memoriae Damasus, librum contra Heluidium 
 de beatae Mariae uirginitate perpetua scripsimus, in quo 
 necesse nobis fuit ad uirginitatis beatitudinem praedicandam 
 multa de molestiis dicere nuptiarum. num uir egregius et 
 eruditus in scripturis et uirgo ecclesiae uirginis doctor aliquid 
 in illo sermone reprehendit?

in libro quoque ad Eustochium 
 multo duriora de nuptiis diximus et nemo super hac re laesus 
 est; amator quippe castitatis praeconium pudicitiae intenta 
 aure captabat. lege Tertullianum, lege Cyprianum, lege Ambrosium, 
 et cum illis me uel accusa uel libera. inuenti sunt 
 Plautinae*familiae et scioli tantum ad detrahendum. qui in 
 eo se doctos ostentare uelint, si omnium dicta lacerent et 
 in una atque eadem causa et me et aduersarium, id est utrumque, 
 reprehendant, ut, cum e duobus alterum necesse sit uincere, 
 ambos uictos esse contendant.

porro, ubi de digamis et trigamis 
 disserentes diximus: melius est, licet alterum et 
 tertium, unum uirum nosse quam plurimos, id est: 
 tolerabilius est uni homini prostitutam esse quam 
 multis, nonne statim, cur hoc dixerim, subiecimus: siquidem 
 et illa in euangelio Samaritana sextum maritum habere 
 se dicens arguitur a domino, quod non sit uir eius? ego 
 etiam nunc libera uoce proclamo non damnari in ecclesia digamiam, 
 immo nec trigamiam, et ita licere quinto et sexto et ultra,

 

 
 
 
 quomodo et secundo marito, nubere; sed quomodo non damnantur 
 hae nuptiae, ita nec praedicantur. solacio miseriae 
 sunt, non laudi continentiae.

unde et in alio loco dixi: ubi 
 unus maritus exceditur, nihil refert, secundus an tertius 
 sit, quia desinit esse monogamus. \'omnia licent, 
 sed non omnia expediunt\'. non damno digamos, immo 
 nec trigamos et, si dici potest, octogamos: habeat quaelibet 
 octauum maritum, et esse se uni deneget prostitutam.

Ueniam et ad illum locum, in quo arguor, quare dixerim 
 dumtaxat iuxta Hebraicam ueritatem in secundo die non addi 
 sicut in primo et tertio et reliquis: uidit deus, quia bonum 
 est, statimque subiecerim: nobis intellegentiam dereliquit 
 non esse bonum duplicem numerum, qui ab 
 unione diuidat et praefiguret foedera nuptiarum. unde 
 et in arca Noe omnia animalia, quaecumque bina ingrediuntur, 
 inmunda sunt; inpar numerus est mundus. 
 in hoc nescio quid reprehendatur interim de secundo die:

utrum, 
 quia scriptum est et scriptum non esse diximus? an, quia 
 | etiam scriptum non est, aliter intelleximus, quam scripturae sim-. 
 plicitas patitur? scriptum non esse in secundo die: \'uidit deus, 
 quia bonum est\' non meum accipiant testimonium, sed cunctorum 
 Hebraeorum et aliorum interpretum, Aquilae uidelicet

 

 
 
 
 et Symmachi et Theodotionis.

si autem scriptum non est, cum 
 in ceteris diebus scriptum sit, aut reddant aliam probabiliorem 
 causam, quare non scriptum sit, aut, si non reppererint, ingratis 
 suscipient, quod a nobis dictum est. porro, si in arca Noe 
 omnia animalia, quae bina ingrediuntur, inmunda sunt, inpar 
 numerus est mundus et hoc scriptum esse nemo dubitat, 
 quare scriptum sit, edisserant. si autem non disserunt, quod a 
 me expositum est, uelint nolint, suscipient.

aut profer meliores 
 epulas et me conuiua utere, aut qualicumque nostra cenula 
 contentus esto. scilicet nunc enumerandum mihi est, qui 
 ecclesiasticorum de inpari numero disputauerint: Clemens, 
 Hippolytus, Origenes, Dionysius, Eusebius, Didymus, nostrorum 
 quoque Tertullianus, Cyprianus, Victorinus, Lactantius, 
 Hilarius; quorum Cyprianus de septenario, id est inpari, 
 numero disserens quae et qualia dixerit ad Fortunatum, liber 
 illius testimonio est..

an forsitan Pythagoram et Archytan 
 Tarentinum et Publium Scipionem in sexto \'t\'Yjr; noXiietac de 
 inparinumeroproferamdisputantesPetsihosaudirenolueunt 
 obtrectatores mei, grammaticorum scholas eis faciam concla-I 
 mare: numero deus inpare gaudet.

Grande piaculum, euersae sunt ecclesiae, orbis audire 
 non potest, si mundiorem uirginitatem diximus esse quam 
 nuptias, si parem numerum inpari subiecimus et ueteris testamenti 
 typos euangelicae ueritati profecisse monstrauimus! 
 cetera, quae in libro nostro reprehensa sunt, uel leuiora puto 
 uel ad eundem sensum pertinentia; unde ad ea respondere 
 nolui, ne et libelli excedere magnitudinem et tuo uiderer 
 ingenio diffidere, quem patronum causae meae ante habui, 
 quam rogarem.

igitur hoc extrema uoce protestor, me nec 
 damnasse nuptias nec damnare; respondisse aduersario, non 
 meorum insidias formidasse. uirginitatem autem in caelum 
 fero, non quia habeo, sed quia miror, quod non habeo. ingenua 
 et uerecunda confessio est, quo ipse careas, id in aliis praedicare. 
 numquid, quia graui corpore terrae haereo, auium non 
 miror uolatus nec columbam praedico, quod radit iter liquidum 
 celeris neque commouet alas?

nullus se decipiat, 
 nemo blando adulatore praecipitet. prima est uirginitas a natiuitate, 
 secunda uirginitas a secunda natiuitate. non est meus 
 sermo, antiqua sententia est: nemo potest duobus dominis 
 seruire, carni et spiritui. caro concupiscit aduersus 
 spiritum et spiritus aduersus carnem; haec inuicem sibi 
 aduersantur, ut non, quae uolumus, illa faciamus. quando

 

 

 

 
 
 
 aliquid tibi asperum uidetur in nostro opusculo, non ad mea 
 uerba respicias, sed ad scripturam, unde mea tracta sunt uerba.

Christus uirgo, mater uirginis nostri uirgo perpetua, 
 mater et uirgo. Iesus enim clausis ingressus est ostiis; in 
 sepulchro eius, quod nouum et in petra durissima fuerat 
 excisum, nec ante quis nec postea positus est; hortus conclusus, 
 fons signatus, de quo fonte manat fluuius ille iuxta 
 Amos, qui inrigat torrentem uel funium uel spinarum: funium 
 peccatorum, quibus ante alligabamur; spinarum, quae suffocabant 
 sementem patris familiae.

haec est porta orientalis in. 
 Hiezechiel , semper clausa et lucida et operiens in se uel ex 
 se proferens sancta sanctorum, per quam sol iustitiae et 
 pontifex noster secundum ordinem Melchisedech ingreditur et 
 egreditur. respondeant mihi, quomodo Iesus clausis ingressus 
 est ostiis, cum palpandas manus et latus considerandum et 
 ossa carnemque moristrauerit , ne ueritas corporis fantasma 
 putaretur, et ego respondebo, quomodo sancta Maria sit et 
 mater et uirgo: uirgo post partum, mater ante, quam nupta.

igitur, ut dicere coeperamus, Christus uirgo, uirgo Maria utrique 
 sexui uirginitatis dedicauere principia; apostoli uel uirgines

 

 
 
 
 uel post nuptias continentes; episcopi, presbyteri, diaconi aut 
 uirgines eliguntur aut uidui aut certe post sacerdotium in 
 aeternum pudici: quid nobis ipsis inludimus et irascimur, si 
 subantibus semper ad coitum praemia pudicitiae denegentur?

uolumus opipare comedere, uxorum haerere conplexibus et 
 in numero uirginum ac uiduarum regnare cum Christo: idem 
 ergo praemium habebit fames et ingluuies, sordes et munditiae, 
 saccus et sericum? Lazarus recepit mala sua in uita sua et 
 diues ille purpuratus, crassus et nitidus, fruitus est bonis 
 carnis, dum aduiueret, sed diuersa post mortem tenent loca — 
 miseriae deliciis et deliciae miseriis commutantur —: in nostro 
 arbitrio est uel Lazarum sequi uel diuitem.

Litterae tuae et amorem sonant pariter et querellam: 
 amorem tuum, quo sedulo monens etiam, quae tuta in nobis 
 sunt, pertimescis; querellam eorum, qui non amant et quaerentes 
 occasionem in peccatis garriunt aduersus fratrem suum 
 et contra filium matris suae ponunt scandalum.

scribis eos, 
 immo nescio quem de triuio, de competis, de plateis circumforanum 
 monachum rumigerulum, rabulam, uafrum tantum 
 ad detrahendum, qui per trabem oculi sui festucam 
 alterius nititur eruere, contionari aduersum me et libros, quos 
 contra Iouinianum scripsi, canino dente rodere, lacerare, conuellere; 
 hunc, dialecticum urbis uestrae et Plautinae familiae 
 columen, non legisse quidem xanjifoptai ; Aristotelis, non irspi 
 ipfiTjvsia ;, non avaXimxa , non saltim Ciceronis tircouc , sed per 
 inperitorum circulos muliercularumque au(tc6aia syllogismos

 

 

 

 

 

 

 
 
 
 aooXXoY\'\'3,cc/t)>; texere et quasi aOIfL°!L(Xt(X\' nostra callida argumentatione 
 dissoluere.

stultus ego, qui me pntauerim haec absque 
 philosophis scire non posse; qui meliorem stili partem eam 
 legerim, quae deleret, quam quae scriberet. frustra ergo Alexandri 
 uerti commentarios; nequiquam me doctus magister per 
 slaaftofTjV Porphyrii introduxit ad logicam; et, ut humana 
 contemnam, sine causa Gregorium Nazanzenum et Didymum 
 in scripturis sanctis xa{b]Y7jtas habui; nihil mihi Hebraeorum 
 profuit eruditio et ab adulescentia usque ad hanc aetatem 
 cotidiana in lege, prophetis, euangeliis apostolisque meditatio.

Inuentus est homo absque praeceptore perfectus, itvso[j.a- 
 Tottopo ; xai$sos £ saxto <;, qui eloquentia Tullium, argumentis 
 Aristotelen, prudentia Platonem, eruditione Aristarchum, 
 multitudine librorum X(XÀ.\'X.ś\'J\'tspo\'J Didymum, scientia scripturarum 
 omnes sui temporis uincat tractatores. denique dicitur 
 materiam poscere et Carneadeum aliquid referens in 
 utramque partem, hoc est et pro iustitia et contra iustitiam, 
 disputare.

liberatus est mundus de periculo et hereditariae 
 uel centumuirales causae de barathro erutae, quod hic forum

 

 
 
 
 neglegens se ad ecclesiam transtulit. quis hoc nolente fuisset 
 innoxius? quem criminosum non huius seruasset oratio, cum 
 coepisset in digitos partiri causam et syllogismorum suorum 
 retia tendere? nam si adplosisset pedem, intendisset oculos, 
 rugasset frontem, iactasset manum, uerba tornasset, tenebras 
 ilico ante oculos iudicibus offudisset.

nec mirum, si me et 
 absentem et iam diu absque usu Latinae linguae semibarbarumque 
 homo Latinissimus et facundissimus superet, cum 
 praesentem Iouinianum — Iesu bone, qualem et quantum 
 uirum, cuius nemo scripta intellegeret, qui sibi tantum caneret 
 et Musis! — eloquentiae suae mole oppresserit.

Quaeso igitur te, pater carissime, ut moneas eum, ne 
 loquatur contra propositum suum, ne castitatem habitu pollicens 
 uerbis destruat, ne uirgo uel continens — ipse enim 
 uiderit, quid esse se iactet — maritos uirgiriibus conparet et 
 frustra aduersus hominem disertissimum tanto tempore digladiatus 
 sit.

audio praeterea eum libenter uirginum et uiduarum 
 cellulas circumire et adducto supercilio de sacris inter eas 
 litteris philosophari. quid in secreto, quid in cubiculo mulierculas 
 docet? ut hoc sciant esse uirgines, quod maritas, ut 
 florem aetatis non neglegant, ut comedant et bibant, ut balneas 
 adeant, munditias adpetant, unguenta non spernant? an magis 
 pudicitiam et ieiunia et inluuiem corporis? utique illa

 

 
 
 
 praecipit, quae plena uirtutis sunt: fateatur ergo publice, quod 
 domi loquitur, aut, si et domi eadem docet, quae publice, a 
 puellarum consortio separandus est.

non erubescere iuuenem 
 et monachum et, ut sibi uidetur, disertum, cuius de ore Ueneres 
 fluunt, qui tantae in sermocinando elegantiae est, ut comico 
 sale ac lepore conspersus sit, lustrare nobilium domos, haerere 
 salutationibus matronarum, religionem nostram pugnam facere 
 et fidem Christi contentione torquere uerborum atque inter 
 haec fratri suo detrahere!

utique, si errare me arbitratus est 
 — in multis enim offendimus omnes et, si quis in 
 uerbo non peccat, hic perfectus est uir —, debuit uel 
 arguere uel interrogare per litteras, quod uir eruditus et nobilis 
 fecit Pammachius, cui ego owrjXoYijaairirjv , ut potui, et epistula 
 longiore disserui, quo unumquidque sensu dixerim.

imitatus 
 saltim tuam fuisset uerecundiam, qui ea loca, quae scandalum 
 quibusdam facere uidebantur, excerpta de uolumine per ordinem 
 digessisti poscens, ut uel emendarem uel exponerem, et non 
 tantae me putasset dementiae, ut in uno atque eodem libro 
 et pro nuptiis et contra nuptias scriberem!

Parcat sibi, parcat mihi, parcat nomini Christiano; monachum 
 se esse non loquendo et discursando, sed tacendo et 
 sedendo nouerit; legat Hieremiam dicentem: bonum est uiro.

 

 
 
 
 cum portauerit iugum ab adulescentia sua. sedebit 
 solus et tacebit, quia tulit super se iugum. aut si certe 
 in omnes scriptores censoriam accepit uirgulam et idcirco se 
 eruditum putat, quia Iouinianum solus intellegit — est 
 quippe prouerbium balbum melius balbi uerba cognoscere —, 
 rctfvte ; ot aoy)fPa< psTc appellamus a tali iudice.

ipse quoque 
 Iouinianus, aoffpatpso :; aTpafAjwttoc , iustissime proclamabit: \'quod 
 me damnent episcopi, non est ratio, sed conspiratio. nolo mihi 
 ille uel ille respondeat, quorum me auctoritas opprimere potest. 
 docere non potest. scribat contra me uir, cuius et ego linguam 
 intellego; quem cum uicero, omnes homines simul 
 uicerim. ego eum bene noui — experto credite, quantus 
 in clipeum adsurgat, quo turbine torqueat hastam —: 
 fortis est et in disputando. nodosus et tenax et qui obliquo 
 et acuminato pugnet capite.

saepe de nocte usque ad uesperam 
 contra nos in plateis clamauimus; habet latera et athletarum 
 robur et belle corpulentus est. uidetur mihi occulte mei dogmatis 
 esse sectator. praeterea numquam erubescit nec considerat, 
 quid, sed, quantum dicat; et in tantam opinionem uenit 
 eloquentiae, ut soleant dicta eius cirratorum esse dictata. 
 quotiens me iste in circulis stomachari fecit et adduxit ad j 
 coleram , quotiens conspuit et consputus abscessit!

sed haec 
 uulgaria sunt et a quolibet de sectatoribus meis possunt fieri: j 

 

 
 
 
 ad libros prouoco, ad memoriam in posteros transmittendam. 
 loquamur scriptis, ut de nobis tacitus lector iudicet, ut, quomodo 
 ego discipulorum gregem ducto, sic et ex huius-nomine 
 Gnathonici uel Formionici uocentur\'.

Non est grande, mi Domnion, garrire per angulos et 
 medicorum tabernas ac de mundo ferre sententias: \'hic bene 
 dixit, ille male; iste scripturas nouit, ille delirat; iste loquax, 
 ille infantissimus est\'. ut de omnibus iudicet, cuius hoc iudicio 
 meruit? contra quemlibet passim in triuiis strepere et 
 congerere maledicta, non crimina, scurrarum est et paratorum 
 semper ad lites.

moueat manum, figat stilum, commoueat se 
 et, quidquid potest, scriptis ostendat. det nobis occasionem 
 respondendi disertitudini suae. possum remordere, si uelim, 
 possum genuinum laesus infigere; et nos didicimus litterulas. 
 et nos saepe manum ferulae subtraximus, de nobis quoque 
 dici potest: faenum habet in cornu, longe fuge. sed 
 magis uolumus esse discipuli eius, qui ait: dorsum meum 
 posui ad flagella et faciem meam non auerti a confusione 
 sputorum, qui, cum malediceretur, non remaledixit 
 et post alapas, crucem, flagella, blasphemias nouissime 
 pro crucifigentibus deprecatus est dicens: pater, ignosce eis; 
 quid enim faciunt, nesciunt.

et ego ignosco errori fratris; 
 intellego, quia. diaboli arte deceptus sit. inter mulierculas

 

 
 
 
 sciolus sibi et eloquens uidebatur; postquam Romam mea 
 opuscula peruenerunt, quasi aemulum exhorruit et de me quoque 
 captauit gloriam, ut nullus esset in terris, qui non eius 
 eloquentiae displiceret, exceptis his, quorum potentiae non 
 parcit, sed cedit, immo, quos non honorat, sed metuit. uoluit 
 scilicet homo peritissimus ut ueteranus miles uno rotatu gladii 
 utrumque percutere et ostendere populis, quod, quidquid ipse 
 uellet, hoc scriptura sentiret.

dignetur igitur nobis sermonem 
 suum mittere et non reprehendendo, sed docendo garrulitatem 
 nostram corrigere. tunc intelleget aliam uim fori esse, aliam 
 triclinii; non aeque inter fusa et calathos puellarum et inter eruditos 
 uiros de diuinae legis dogmatibus disputari. nunc libere 
 et inpudenter iactat in uulgus et perstrepit: \'damnauit nuptias\' 
 et inter uteros tumentes, infantum uagitus et lectulos maritorum, 
 quid apostolus dixerit, tacet, utmesolum in inuidiam uocet; cum 
 autem ad libros uenerit et pedem pedi contulerit et uel proposuerit 
 aliquid de scripturis uel audierit proponentem, tunc 
 sudabit, tunc haerebit.

procul Epicurus, longe Aristippus, 
 subulci non aderunt, feta scrofa non grunniet. 
 
 et nos tela, pater, ferrumque haud debile dextra 
 spargimus, et nostro sequitur de uulnere sanguis. 
 porro, si non uult scribere et tantum maledictis agendum 
 putat, audiat tot interiacentibus terris, fluctibus, populis saltim 
 echo clamoris mei: cnon damno nuptias, non damno coniugium\'.

 

 
 
 
 et ut certius sententiam meam teneat, uolo omnes, qui propter 
 nocturnos forsitan metus soli cubitare non possunt, uxores 
 ducere. ,

Oportebat nos, dilectissime, clericatus honore non abuti 
 in superbiam, sed custodia mandatorum dei et obseruatione 
 diligentissima hoc esse, quod dicimur. si enim sancta scriptura 
 loquitur: cIeri eorum non proderunt eis, quae adrogantia 
 clericatus conducere nobis poterit, qui non solum cogitatione 
 et sensu, uerum et sermone peccamus — audiui quippe, quod 
 tumeas contra nos et irascaris et miniteris scribere in extremos 
 fines terrae, ut loca prouinciasque non nominem —, et ubi 
 est dei timor, qui nos debet illo tremore concutere, qui dictus 
 a domino est: si quis irascitur fratri suo sine causa, 
 reus erit iudicio?

non quo magnopere curem, si scribus, 

 

 

 

 

 

 

 
 
 
 quod tibi placuerit — scribebantur enim et epistulae biblinae 
 iuxta Esaiam et mittebantur super aquas, quae cito cum saeculo 
 transeunt —: nihil tibi nocuimus, nihil iniuriae fecimus nec 
 quicquam uiolenter extorsimus.

in monasterio fratrum — et.fratrum 
 peregrinorum, qui prouinciae tuae nihil debuere et propter 
 nostram paruitatem et litteras, quas ad eos crebro direximus, 
 communionis quoque tuae coeperunt habere discordiam -, 
 ne uiderentur quadam duritia et conscientia antiquae fidei ab 
 ecclesia separari, ordinauimus diaconum et, postquam ministrauit, 
 rursum presbyterum, super quo debueras gratulari 
 intellegeųs , quod ob dei timorem hoc sumus facere conpulsi, 
 maxime, cum nulla sit diuersitas in sacerdotio dei et ubi 
 utilitati ecclesiae prouidetur.

nam, etsi singuli ecclesiae episcoporum 
 habent sub se ecclesias, quibus curam uidentur 
 inpendere et nemo super alienam mensuram extenditur, tamen 
 praeponeretur omnibus caritas Christi, in qua nulla simulatio 
 est; nec considerandum, quid factum sit, sed quo tempore et 
 quo modo et in quibus et quare factum sit.

cum enim uidissem, 
 quia multitudo sanctorum fratrum in monasterio consisteret 
 et sancti presbyteri Hieronymus et Uincentius propter 
 uerecundiam et humilitatem nollent debita nomini suo exercere 
 sacrificia et laborare in hac parte monasterium, quae Christianorum 
 praecipua salus est, inuenire autem et conprehendere 
 seruum dei non posses, qui te et, quod graue onus sacerdotii

 

 
 
 
 nollet suscipere, saepe fugiebat, sed nec alius quis episcoporum 
 facile eum repperiret — unde et satis miratus sum, quomodo 
 dispensatione dei ad nos uenerit cum diaconibus monasterii 
 et ceteris fratribus, ut mihi satisfaceret, quia nescio quid 
 aduersum eos habebam tristitiae —, cum igitur celebraretur collecta 
 in ecclesia uillae, quae est iuxta monasterium nostrum, 
 ignorantem eum et nullam penitus habentem suspicionem per 
 multos diaconos adprehendi iussimus et teneri os eius, ne 
 forte liberare se cupiens adiuraret nos per nomen Christi, et 
 primum diaconum ordinauimus proponentes ei timorem dei et 
 conpellentes, ut ministraret; ualdeque obnitebatur indignum 
 esse se contestans.

uix ergo conpulimus eum et suadere potuimus 
 testimoniis scripturarum et propositione mandatorum dei. 
 et cum ministrasset in sanctis sacrificiis, rursus cum ingenti 
 difficultate tento ore eius ordinauimus presbyterum et isdem 
 uerbis, quibus antea suaseramus, inpulimus, ut sederet in ordine 
 presbyterii.

post haec scripsimus ad sanctos presbyteros 
 monasterii et ceteris fratribus et increpuimus eos, quare non 
 scripsissent super eo, cum ante annum multos eorum queri. 
 audissem, cur non haberent, qui sibi domini sacramenta conficerent, 
 et illum omnes suo poscerent testimonio et grandem 
 utilitatem in commune monasterii testarentur, quare tunc 
 reperta oportunitate non scripsissent nobis neque super ordinatione 
 eius aliquid poposcissent.

Haec ita acta sunt, ut locutus sum, in caritate Christi, 
 quam te erga paruitatem nostram habere credebam, quamquam

 
 
 
 in monasterio ordinauerim et non in paroecia, quae tibi subiecta 
 sit. o uere benedicta episcoporum Cypri mansuetudo et 
 bonitas et nostra rusticitas sensu tuo et arbitratu digna misericordia 
 dei! nam multi episcopi communionis nostrae et presbyteros 
 in nostra ordinauerunt prouincia, quos nos conprehendere 
 non potueramus, et miserunt ad nos et diaconos et hypodiaconos , 
 quos suscepimus cum gratia.

et ipse cohortatus sum 
 beatae memoriae Philonem episcopum et sanctum Theopropum, 
 ut ecclesiis Cypri, quae iuxta se erant, ad meae autem paroeciae 
 uidebantur ecclesiam pertinere, eo quod grandis esset et 
 late patens prouincia, ordinarent presbyteros et Christi ecclesiae 
 prouiderent. numquam autem ego ordinaui diaconissas et ad 
 alienas misi prouincias neque feci quidquam, ut ecclesiam 
 scinderem.

quid ergo tibi uisum est sic grauiter intumescere 
 et iactari contra nos pro opere dei, quod in aedificationem et 
 non in destructionem fratrum factum est? sed 6t illud uehementer 
 admiratus sum, quod meis locutus es clericis adserens 
 te per sanctum presbyterum et abbatem monachorum Gregorium 
 mandasse mihi, he quemquam ordinarem, et ego hoc 
 pollicitus sim dicens: \'numquid iuuenis sum aut canones ignoro?\'

audi igitur ueritatem in sermone dei, me hoc nec audisse nec 
 nosse nec istius sermonis penitus recordari. suspicatus autem 
 sum, ne forsitan inter multa quasi homo oblitus essem, et ob

 

 
 
 
 hanc causam sanctum Gregorium sciscitatus et Zenonem presbyterum, 
 qui cum eo est. e quibus abbas Gregorius respondit 
 se hoc penitus ignorare. Zeno autem dixit, quia, cum ei presbyter 
 Rufinus nescio qua alia transitone loqueretur, etiam 
 hoc dixerit: \'putasne aliquos ordinaturus est sanctus episcopus?\' 
 et hucusque stetisse sermonem.

ego autem Epiphanius nec 
 audiui quicquam nec respondi. unde, dilectissime, non te 
 praeueniat furor nec occupet indignatio nec frustra mouearis 
 et aliud dolens te uertas ad alia et peccando occasionem inuenisse 
 uidearis. quod propheta deuitans dominum precatur 
 dicens: ne declines cor meum in uerba malitiae ad 
 excusandas excusationes in peccatis.

Illud quoque audiens admiratus sum, quod quidam, qui 
 solent ultro citroque portare rumusculos et his, quae audierunt, 
 semper addere, ut tristitias, ut rixas inter fratres concitent, 
 te quoque turbauerunt et dixerunt tibi, quod in oratione, quando 
 offerimus sacrificia deo, soleamus pro te dicere: \'domine, praesta 
 Iohanni, ut recte credat\'.

noli nos in tantum putare rusticos, ut 
 haec tam aperte dicere potuerimus. quamquam enim hoc in corde 
 meo semper orem, tamen, ut simpliciter fatear, numquam in 
 alienas aures protuli, ne te uiderer parui pendere, dilectissime. 
 quando autem conplemus orationem secundum ritum mysteriorum, 
 et pro omnibus et pro te quoque dicimus: \'custodi

 

 
 
 
 illum, qui praedicat ueritatem\' uel certe ita: \'tu praesta, domine, 
 et custodi, ut ille uerbum praedicet ueritatis\', sicut 
 occasio sermonis se tulerit et habuerit oratio consequentiam.

quapropter obsecro te, dilectissime, et aduolutus pedibus tuis 
 precor: praesta mihi et tibi, ut salueris, sicuti scriptum est, a 
 generatione peruersa; et recede ab heresi Origenis et a cunctis 
 heresibus, dilectissime. uideo enim, quod propter hanc causam 
 omnis uestra indignatio concitata sit. quod dixerim uobis: 
 \'Arrii patrem et aliarum hereseon radicem et parentem laudare 
 non debetis\'. et cum uos rogarem, ne ita erraretis, et monerem, 
 contradixistis et ad tristitiam atque lacrimas adduxistis, non 
 solum autem me, sed et alios plurimos catholicos, qui intererant.

et, ut intellego, haec est omnis indignatio et iste furor 
 et idcirco comminamini, quod mittetis aduersum me epistulas 
 et huc illucque sermo uester discurrat, et propter defensionem 
 hereseos aduersum me odia suscitantes rumpitis caritatem, 
 quam in uos habuimus, in tantum, ut feceritis nos etiam paenitentiam 
 agere, quare uobis communicauerimus, ita Origenis 
 errores et dogmata defendentes.

Simpliciter loquar: nos, secundum quod scriptum est, 
 nec oculo nostro parcimus, ut non effodiamus eum, si nosscandalizauerit , 
 nec manui nec pedi, si nobis scandalum 
 fecerint. et uos ergo, siue oculi nostri siue mamis siue pes 
 fueritis, similia sustinebitis. quis enim catholicorum possit 
 aequo animo sustinere et eorum, qui fidem suam bonis

 

 
 
 
 operibus exornant, ut audiant Origenis doctrinam atque consilium 
 et credant praeclarae illius praedicationi: (non potest filius 
 uidere patrem neque spiritus sanctus uidere filiiim \'?

haec in 
 libris rcspl ap/wv scribuntur, his uerbis legimus et ita locutus 
 est Origenes: sicut enim incongruum est dicere, quod 
 possit filius uidere patrem, sic inconsequens est opinari, 
 quod spiritus sanctus possit uidere filium.

illud 
 quoque quis Origene dicente patiatur, quod animae angeli 
 fuerint in caelis et, postquam peccauerint in supernis, deiectas 
 esse in istum mundum et quasi in tumulos et sepulchra sic 
 in corpora ista relegatas poenas antiquorum luere peccatorum 
 et corpora credentium non templa Christi esse, sed carceres 
 damnatorum?

exin ueritatem historiae allegoriae deprauans 
 mendacio infinita uerba multiplicat et simplices quosque uaria 
 persuasione subplantans nunc adserit animas iuxta Graecam 
 srofJ.°À.°lt(X\'J idcirco uocatas, quia de caelestibus ad inferiora 
 uenientes calorem pristinum amiserint, nunc corpus hoc ob id 
 iuxta Graecos SljAa ?, id est \'uinculum\', siue iuxta aliam proprietatem 
 \'cadauer* dici, quia animae de caelo ruerint; a ple -. 
 risque autem secundum uariam Graeci sermonis supellectilem 
 corpus a7]|ja, hoc est \'memoriam\' interpretari, eo quod ita

 

 

 

 
 
 
 animam in se clausam habeat, quomodo sepulchra et tumuli 
 cadauera mortuorum.

et, si hoc uerum est, ubi est fides nostra? 
 ubi praeconium resurrectionis? ubi apostolica doctrina, quae 
 in ecclesiis Christi hucusque perdurat? ubi illa benedictio ad 
 Adam et ad semen eius et ad Noe et ad filios eius: crescite 
 et multiplicamini et replete terram? iam enim non erit 
 benedictio, sed maledictio iuxta Origenem, qui angelos uertit 
 in animas et de sublimi fastigio dignitatis facit ad inferiora 
 doscendere, quasi deus generi humano non possit animas per 
 nedictionem dare, nisi angeli peccauerint, et tot in caelis ruinae 
 sint, quot in terra natiuitates.

dimittenda nobis est doctrina 
 apostolorum et prophetarum et legis et ipsius domini saluatoris 
 in euangelio pertonantis: e contrario Origenes praecipit 
 et legem dat — ut non dicam: constringit discipulos suos —, ne 
 quis oret in caelum: ascendere, ne peius iterum peccans, quam 
 in terris ante peccauerat, praecipitetur in mundum.

quamquam 
 istius modi nugas et deliramenta soleat ille scripturarum interpretatione 
 peruersa et aliud significante, quam uerum est, 
 adfirmare dicens: priusquam a malitia humiliarer, ego 
 deliqui et illud: reuertere, anima mea, in requiem tuam 
 nec non et illud: educ de carcere animam meam et in alio • 
 loco: confitebor domino in regione uiuorum, cum alius 
 procul dubio sensus sit scripturae diuinae, quam ille in heresim 
 suam maligna interpretatione detorquet; quod faciunt et 
 Manichei et Gnostici et Hebionitae et Marcionis sectatores et 
 aliae hereses numero LXXX, qui de purissimo scripturarum

 

 
 
 
 fonte adsumentes testimonia non ita interpretantur, ut scripta 
 sunt, sed simplicitatem sermonis ecclesiastici id uolunt significare, 
 quod ipsi sentiunt.

Illud quoque, quod adserere nititur, doleamne an rideam, 
 nescio. doctor egregius audet docere diabolum id rursum 
 futurum esse, quod fuerit, et ad eandem rediturum dignitatem 
 et conscensurum regna caelorum. pro nefas! quis tam uecors et 
 stolidus hoc recipiat, ut sanctus Iohannes baptista et Petrus et 
 Johannes apostolus et euangelista. Esaias quoque et Hieremias 
 et reliqui prophetae coheredes fiant diaboli in regno caelorum?

praetereo friuolam eius expositionem super tunicis pelliciis, 
 quanto conatu quantisque egerit argumentis, ut tunicas pellicias 
 humana esse corpora crederemus. qui inter multa ait: 
 numquid coriarius aut scortiarius erat deus, ut 
 conficeret pelles animalium et consueret ex eis 
 tunicas pellicias Adam et Euae? manifestum est 
 ergo, inquit, quod de corporibus nostris loquatur.

et, si hoc ita est, quomodo legimus ante pellicias tunicas et 
 ante inoboedientiam et de paradiso ruinam Adam loquentem . 
 non secundum allegoriam, sed uere: hoc nunc os ex ossibus 
 meis et caro de carne mea? aut unde adsumptum 
 est illud, quod diuinus sermo testatur: et iniecit deus 
 soporem sUperAdam , et dormiuit; et sumpsit unam 
 de costis eius et adinpleuit pro ea carnem et aedificauit 
 costam, quam tulerat ex eo, illi in uxorem?

 

 

 
 
 
 aut quae corpora contegebat Adam et Eua foliis ficus, postquam 
 comederunt de arbore uetata?

quis autem patienter ferat 
 Origenem lubricis argumentationibus resurrectionem carnis 
 huius negantem, sicut declarat manifestissime in uolumiue 
 Explanationum primi psalmi et in aliis multis locis? aut quis 
 audiat in tertio caelo donantem nobis Origenem paradisum et 
 illum, quem scriptura commemorat, de terra ad caelestia 
 transferentem et omnes arbores, quae scribuntur in Genesi, 
 allegorice intellegentem, scilicet quod arbores angelicae fortitudines 
 sint, cum hoc ueritas non recipiat?

neque enim dixit 
 scripturk diuina: \'deposuit Adam et Euam in terram\', sed: 
 eiecit eos de paradiso; et: b a bit are fecit contra paradisum, 
 et non \'abiecit eos sub paradiso\'; et: posuit rumpheam 
 flammeam et cherubin custodire introitum 
 ligni uitae, et non-"ascensum"; et: fluuius egreditur ex 
 Eden, non dixit \'descendit ex Eden\'. iste diuiditur in 
 quattuor principia: nomen uni Phison et nomen 
 secundi Geon.

ego, ego uidi aquas Geon, aquas, quas his 
 oculis carnis aspicerem. iste est Geon, quem Hieremias demonstrat 
 dicens: quid uobis et uiae Aegypti, ut bibatis aquam 
 Geon turbidam? bibi et de magno flumine Eufrate aquas 
 simpliciter, quas manu tangerem et ore sorbirem, non aquas

 

 
 
 
 spiritales. ubi autem flumina sunt et aquae, quae uidentur et 
 bibuntur, ibi consequens est, quod et ficus et alia ligna, de 
 quibus dicit deus: ex omni ligno, quod est in paradiso, 
 comedes, similia sunt fluminibus et aquis. si autem aqua, 
 quae cernitur, uere aqua est, necesse est, ut et ficus uera sit 
 et alia ligna et Adam uerus statim a principio plasmatus in 
 corpore sicut Eua et non in phantasmate et post ruinam, ut 
 uult Origenes, propter peccatum postea corpus acceperit.

sed 
 dicis: (legimus, quod sanctus Paulus raptus situsque ad tertium 
 caelum et usque in paradisum\'. bene dicis: quando ponit (tertium 
 caelum\' et postea addidit \'et in paradisum\', ostendit alibi esse 
 caelum et alibi paradisum. illas uero praestigias quis non statim 
 abiciat atque contemnat dicente Origene de aquis, quae 
 super firmamentum sunt, non esse aquas, sed fortitudines 
 quasdam angelicae. potestatis, et rursum aquas, quae super 
 terram sunt, hoc est sub firmamento, esse uirtutes contrarias, 
 id est daemones? et quomodo legimus in diluuio apertas cataractas 
 caeli et aquas inundasse diluuii, unde aperti sunt 
 fontes abyssi et totus mundus opertus est aquis?

Heu furor hominum iunctus stultitiae, qui reliquerunt 
 illud, quod in Prouerbiis dicitur: audi, fili, sermonem 
 patris tui et ne abicias legem matris tuae, et

 

 
 
 
 conuersi sunt ad errorem et dicunt stulto, ut princeps sui sit, 
 nec contemnunt res fatuas, quae dicuntur a fatuo, sicut scriptura 
 testatur: fatuus autem fatua loquitur, et cor 
 eius uana intellegit!

unde obsecro te, dilectissime, et 
 quasi meis membris parcens propter caritatem, quam in te 
 habeo, precor scribens et orans, ut inpleas illud, quod dicitur: 
 nonne odientes te, domine, odiui et super inimicos 
 tuos tabescebam? inimica et digna odio Origenis uerba 
 sunt et deo repugnantia et sanctis eius, et non ista sola, quae 
 dixi, sed -et alia innumerabilia; neque enim nunc mihi propositum 
 est aduersum omnia Origenis dogmata disputare.

nihil 
 mihi subripuit Origenes nec in mea generatione fuit nec propter 
 aliquas res mundi et hereditatem odium aduersum illum 
 pugnasque suscepi, sed —- ut simpliciter fatear — doleo et 
 ualde doleo uidens plurimos fratrum et eorum praecipue, qui 
 professionem habent non minimam et in gradum quoque 
 sacerdotii maximum peruenerunt, eius persuasione deceptos 
 et peruersissima doctrina cibos factos esse diaboli; in quibus 
 conpletum est illud, quod dicitur: super omnem munitionemludet 
 et escaeeius electaeetcongregabitsicut 
 harenam captiuitatem.

te autem, frater, liberet deus et 
 sanctum populum Christi, qui tibi creditus est, et omnes fratres, 
 qui tecum sunt, et maxime Rufinum presbyterum ab heresi Origenis 
 et aliis heresibus et perditione earum. si enim propter unum 
 uerbum aut duo, quae contraria fidei sunt, multae hereses 
 abiectae sunt ab ecclesia, quanto magis hic inter hereticos 
 habebitur, qui tantas peruersitates et tam mala dogmata contra

 

 
 
 
 fidem adinuenit, dei et ecclesiae hostis extitit!

inter multa 
 enim mala etiam illud ausus est dicere, perdidisse imaginem 
 dei Adam, cum hoc in nullo penitus loco scriptura significet. 
 si enim ita esset, numquam omnia, quae in mundo sunt, seruirent 
 semini Adam, id est uniuerso generi hominum, sicut et 
 Iacobus apostolus loquitur: omnia domantur et subiecta 
 sunt naturae humanae. numquam enim uniuersa subiecta 
 essent hominibus, si non haberent homines iuxta id, quod 
 uniuersis imperent, imaginem dei.

coniungens autem atque 
 consocians scriptura diuina gratiam benedictionis, quam Adam 
 donauerat, et generationibus, quae ex eo erant, ne qui forsitan 
 maligna interpretatione auderent dicere uni datam gratiam dei 
 et illum solum factum esse ad imaginem dei, qui plasmatus 
 esset ex humo, et uxorem eius, eos uero, qui conciperentur 
 in utero et non ita nascerentur ut Adam, dei non habere imaginem, 
 statim per ordinem iungit et dicit: et uixit Adam 
 annos CCXXX et cognouit Euam, uxorem suam, et 
 peperit ei filium iuxta speciem et iuxta imaginem 
 eius et uocauit nomen eius Seth.

rursumque in decima 
 generatione post annos IICCLXII uindicans deus imaginem suam 
 et ostendens, quod gratia, quam dedisset hominibus, perseueraret 
 in eis, ait: ne comederitis carnem in sanguine; 
 ego enim ulciscar sanguinem uestrum de manu

 

 
 
 
 omnis hominis effundentis illum, quia ad imaginem 
 dei feci hominem.

nec non post alteras decem 
 generationes usque ad Abraham et ab Abraham usque ad 
 Dauid alias generationes XIIII, quae XXIIII generationes 
 simul faciunt annos lreXVIl , spiritus sanctus in tricesimo 
 octauo psalmo, cum quereretur de omnibus hominibus, quod 
 in uanitate ambularent et peccatis essent obnoxii, loquitur: 
 uerumtamen in imagine perambulat omnis homo.

nec non post Dauid etiam sub Salomone, filio eius, legimus 
 tale quiddam super dei imagine nominatum. dicit enim 
 in Sapientia, quae titulo eius scribitur: creauit incorruptum 
 hominem et imaginem suae proprietatis 
 dedit ei. et rursum post annos mille CXI plus minus in 
 nouo legimus testamento, quod non perdiderint homines imaginem 
 dei.

Jacobus\'. enim, apostolus et frater domini, cuins 
 et supra meminimus, instruit nos, ne Origenis laqueis capiamur, 
 habere hominem imaginem et similitudinem dei. nam 
 cum de lingua hominum latius disputasset, adiecit: instabile 
 malum: in ipsa benedicimus deum et patrem et in 
 ipsa maledicimus homines, qui ad similitudinem 
 dei conditi sunt.

Paulus quoque, uas electionis et qui 
 doctrinam euangelicam sua praedicatione conpleuit, docet nos, 
 quod homo ad imaginem et similitudinem dei conditus sit,

 

 
 
 
 dicens: uir non debet nutrire comam, cum gloria et 
 imago dei sit, imaginem simpliciter suo appellans nomine, 
 similitudinem autem gloriae appellatione significans.

Pro tribus igitur testimoniis, quae tibi, de scriptura 
 sancta si repperirem, dicebas posse sufficere, ecce septem 
 testimonia dedimus. quis ergo sustinebit Origenis ineptias? 
 ut non grauius aliquid loquar et similis efficiar uel ipsi uel 
 discipulis eius, qui audent in periculo animae suae adserere, 
 quodcumque eis in buccam uenerit, et magis iubere deo 
 et non ab eo uel orare uel discere ueritatem.

quidam enim 
 eorum dicunt, quod imago, quam prius accepit Adam, illo peccante 
 perierit; alii suspicantur, quod filius dei corpus habiturus 
 esset ex Maria, ipsam esse imaginem, alii sensum, alii uirtutem, 
 isti baptisma, hi, quod homo ad imaginem dei dominetur 
 omnibus, ebriorum more haec uel illa ructantes, quos oportebat 
 tantum effugere discrimen nec negare, quae loquitur deus, 
 et credentes simpliciter saluos fieri deoque concedere donationis 
 suae certam et ueram scientiam, in qua potissimum parte 
 homines condiderit ad imaginem et similitudinem suam; qui 
 haec relinquentes multis se quaestionibus inplicanint et per 
 has in caenum demersi sunt peccatorum.

nos autem, dilectissime, 
 credimus his, quae locutus est dominus, et scimus, quod 
 in cunctis hominibus imago dei permaneat, ipsique concedimus

 

 
 
 
 nosse, in qua parte homo ad imaginem dei conditus sit. sed 
 neque illud. quod quidam in epistula Iohannis legentes non 
 intellegunt, quemquam decipiat, ubi loquitur: nunc filii dei 
 sumus et nescimus, quales futuri sumus. nouimus 
 autem, quia, cum ille reuelatus fuerit, similes ei 
 erimus.

uidebimus enim eum, sicuti est. hoc enim 
 propter gloriam, quae ibi reuelanda est sanctis eius, dictum 
 est, sicut et in alio loco legimus: a gloria in gloriam; 
 cuius gloriae iam in isto saeculo sancti arrabonem et portiunculam 
 susceperunt: primus Moyses, cuius fulsit facies ualde 
 et radiabat ueluti fulgor aut sol; secundus Helias igneo curru 
 raptus in caelum et ignis detrimenta non sentiens; Stephanus 
 lapidabatur et faciem habebat angeli, quae ab omnibus cernebatur.

hoc autem, quod in paucis diximus,. de omnibus intellegendum, 
 ut inpleatur illud, quod scriptum est: omnis, qui 
 sanctificat semet ipsum, inter beatos numerabitur. 
 beati enim mundo corde, quia ipsi deum uidebunt.

Cum haec ita se habeant, dilectissime, custodi -animam 
 tuam et desine circa nos murmurare; dicit enim scriptura 
 diuina: nolite murmurare ad inuicem, sicut quidam 
 murmurauerunt et a serpentibus perierunt. magis 
 adquiesce ueritati et dilige diligentes te et ueritatem. deus 
 autem pacis praestet nobis iuxta suam clementiam, ut conteratur 
 satanas sub pedibus Christianorum et abiciatur omnis

 

 
 
 
 occasio peruersa, ne scindatur in nobis uinculum caritatis et 
 pacis et rectae fidei praedicatio.

Praeterea — quia audiui quosdam murmurare contra me — 
 quando simul pergebamus ad sanctum locum, qui uocatur 
 Bethel, ut ibi collectam tecum ex more ecclesiastico facerem, 
 et uenissem ad uillam, quae dicitur Anablata, uidissemque ibi 
 praeteriens lucernam ardentem et interrogassem, qui locus 
 esset, didicissemque esse ecclesiam et intrassem, ut orarem, 
 inueni ibi uelum pendens in foribus eiusdem ecclesiae tinctum 
 atque depictum et habens imaginem quasi Christi uel sancti 
 cuiusdam; non enim satis memini, cuius imago fuerit.

cum 
 ergo hoc uidissem, in ecclesia Christi contra auctoritatem 
 scripturarum hominis pendere imaginem, scidi illud et magis 
 dedi consilium custodibus eiusdem loci, ut pauperem mortuum 
 eo obuoluerent et efferrent. illique contra murmurantes dicere: 
 \'si scindere uoluerat, iustum erat, ut aliud daret uelum atque 
 mutaret! quod cum audissem, me daturum esse pollicitus sum 
 et ilico esse missurum. paululum autem morarum fuit in medio, 
 dum quaero optimum uelum pro eo mittere; arbitrabar enim 
 de Cypro mihi esse mittendum.

nunc autem misi, quod potui 
 repperire, et precor, ut iubeas presbytero ipsius loci suscipere 
 uelum a lectore, quod a nobis missum est, et deinceps praecipere 
 in ecclesia Christi istius modi uela, quae contra religionem 
 nostram ueniunt, non adpendi. decet enim honestatem tuam 
 hanc magis habere sollicitudinem et uti scrupulositate, quae

 
 
 
 digna est ecclesiae Christi et populis, qui tibi crediti sunt. 
 Palladium uero Galatam, qui quondam carus nobis fuit et 
 nunc misericordia dei indiget, caue, quia Origenis heresem 
 praedicat et docet, ne forte aliquos de populo tibi credito ad 
 peruersitatem sui inducat erroris.

Petis, Nepotiane carissime, litteris transmarinis et crebro 
 petis, ut tibi breui uolumine digeram praecepta uiuendi et, 
 qua ratione is, qui saeculi militia derelicta uel monachus 
 coeperit esse uel clericus, rectum Christi tramitem teneat, ne
 
 e = Parisinus nouv. acq. lat. 446 s. VI (continet p. 417, 5 
 aduleseentia-12 metit; 422, 11 mensuIum-15 pessimae; 
 430, 9 nestes-14 gloriari; 431, 9 nec rustieus-13 peccatricem; 
 434, 2 numquam uinum-4 propinare; 434, 
 quidquid-436, 12 per noctem). 
 
 G = Neapolitanus VI. D. 59 s. VII (a p. 426, 13 doceas 
 usque ad finem; exciderunt p . 432, 1-riola-437, 9 pr . 
 aut). 
 
 K = Spinaliensis 68 s. VIII . 
 
 
 If = Monacensis lat. 6299 s. VIII-IX . 
 
 P = Cenomanensis 126 s. IX . 
 
 2 = Turicensis Augiensis 41 s. IX . 
 
 D = Vaticanus lat. 355 + 356 s. IX-X . 
 
 N = Casinensis 295 s. X. 
 k = Vaticanus lat. 650 s . X. 
 
 Ψ = Augustodunensis 17 A s. X (usque ad p. 422, 5 sustentor). 
 
 B = Berolinensis lat. 18 s. XII .

 
 
 
 
 ad diuersa uitiorum diuerticula rapiatur. dum essem adulescens, 
 immo paene puer, et primos impetus lasciuientis aetatis heremi 
 duritia refrenarem, scripsi ad auunculum tuum, sanctum Heliodorum, 
 exhortatoriam epistulam plenam lacrimis querimoniisque 
 et quae deserti sodalis monstraret affectum.

sed in illo opere 
 pro aetate tunc lusimus et calentibus adhuc rhetorum studiis 
 atque doctrinis quaedam scolastico flore depinximus. nunc iam 
 cano capite et arata fronte, ad instar boum pendentibus a mento 
 palearibus 
 frigidus obsistit circum praecordia sanguis. 
 unde et in alio loco idem poeta canit: 
 omnia fert aetas, animum quoque 
 et post modicum: 
 nunc oblita mihi tot carmina, uox quoque Moerim 
 iam fugit.

Quod ne de gentili tantum litteratura proferre uideamur, 
 diuinorum uoluminum sacramenta cognosce. Dauid annos natus 
 septuaginta, bellicosus quondam uir, senectute frigente non

 

 
 
 
 poterat calefieri. quaeritur itaque puella de uniuersis finibus 
 Israhel Abisag -Somanitis, quae cum rege dormiret et senile 
 corpus calefaceret. nonne tibi uidetur, si occidentem sequaris 
 litteram, uel figmentum esse de mimo uel Atellanarum ludicra? 
 frigidus senex obuoluitur uestimentis et nisi conplexu adulescentulae 
 non tepescit.

uiuebat adhuc Bersabee, supererat Abigea 
 et reliquae uxores eius et concubinae, quas scriptura commemorat: 
 omnes quasi frigidae repudiantur, in unius tantum 
 grandaeuus calescit amplexibus. Abraham multo Dauid senior 
 fuit et tamen uiuente Sarra aliam non quaesiuit uxorem; Isaac 
 duplices Dauid annos habuit et cum Rebecca iam uetula 
 numquam refrixit; taceo de prioribus ante diluuium uiris, qui 
 post annos nongentos non dico senilibus, sed paene iam cariosis 
 artubus nequaquam puellares quaesiere conplexus; certe 
 Moyses, dux Israhelitici populi, centum uiginti annos habebat 
 et Sephoram non mutauit.

Quae est igitur ista Somanitis uxor et uirgo tam feruens, 
 ut frigidum calefaceret, tam sancta, ut calentem ad libidinem 
 non prouocaret? exponat sapientissimus Salomon patris sui 
 delicias et pacificus bellatoris uiri narret amplexus: posside 
 sapientiam, posside int.ellegentiam. ne obliuiscaris 
 et ne declinaueris a uerbis oris mei et ne dereliqueris 
 eam et adprehendet te; ama illam et seruabit 
 te.

principium sapientiae: posside sapientiam 
 et in omni possessione tua posside intellegentiam; 
 circumda illam et exaltabit te; honora 
 illam et amplexabitur te, ut det capiti tuo coronam 
 gratiarum, corona quoque deliciarum protegat 
 te. omnes paene uirtutes corporis mutantur in 
 senibus et increscente sola sapientia decrescunt ceterae: 
 ieiunia, chameuniae, huc illucque discursus, peregrinorum 
 susceptio, defensio pauperum, standi in oratione perseuerantia, 
 uisitatio languentium, labor manuum, unde praebeantur elemosynae, 
 et, ne sermonem longius traham, cuncta, quae per 
 corpus exercentur, fracto corpore minora fiunt.

nec hoc dico,

 

 
 
 
 quod in iuuenibus et adhuc solidioris aetatis, his dumtaxat, 
 qui labore et ardentissimo studio, uitae quoque sanctimonia 
 et orationis ad deum frequentia scientiam consecuti sunt, frigeat 
 sapientia, quae in plerisque senibus aetate marcescit, 
 sed quod adulescentia multa corporis bella sustineat et inter 
 incentiua uitiorum et carnis titillationes quasi ignis in lignis 
 uiridioribus suffocetur et suum non possit explicare fulgorem.

senectus uero — rursus admoneo — eorum, qui adulescentiam 
 suam honestis artibus instruxerunt et in lege domini meditati 
 sunt die ac nocte, aetate fit doctior, usu tritior, processu tem 
 poris sapientior et ueterum studiorum dulcissimos fructus 
 metit.

unde et sapiens ille Graeciae, cum expletis centum et septem 
 annis se mori cerneret, dixisse fertur dolere, quod tunc egrederetur 
 e uita, quando sapere coepisset; Plato octogesimo et

 

 

 

 
 
 
 uno anno scribens est mortuus; Isocrates nonaginta et nouem 
 annos in docendi scribendique labore conpleuit; taceo ceteros 
 philosophos, Pythagoram, Democritum, Xenocratem, Zenonem, 
 Cleanthem, qui iam aetate longaeua in sapientiae studiis floruerunt: 
 ad poetas uenio, Homerum, Hesiodum, Simonidem, 
 Stesichorum, qui grandes natu cygneum nescio quid et solito 
 dulcius uicina morte cecinerunt.

Sophocles, cum propter nimiam 
 senectutem et rei familiaris neglegentiam a filiis accusaretur 
 amentiae, Oedipi fabulam, quam nuper scripserat. recitauit 
 iudicibus: et tantum sapientiae in aetate iam fracta specimen 
 dedit, ut seueritatem tribunalium in theatri fauorem uerteret. nec 
 mirum, cum etiam Cato, Romani generis disertissimus, censorius 
 iam et senex, Graecas litteras nec erubuerit nec desperauerit 
 discere. certe Homerus refert, quod de lingua Nestoris iam 
 uetuli et paene decrepiti dulcior melle oratio fluxerit.

sed et

 

 
 
 
 ipsius \'Abisag* nominis sacramentum sapientiam senum indicat 
 ampliorem. interpretatur enim \'pater meus superfluus\' uel 
 \'patris mei rugitus.\' uerbum \'superfluum\' ambiguum est et in 
 praesenti loco uirtutem sonat, quod amplior sit in senibus et 
 redundans ac larga sapientia, in alio autem loco \'superfluus\' 
 quasi \'non necessarius\' ponitur. \'sag\' autem, id est \'rugitus\', 
 proprie nuncupatur, cum maris fluctus resonant et, ut ita dicam, 
 de pelago ueniens fremitus auditur.

ex quo ostenditur abundantissimum 
 et ultra humanam uocem diuini sermonis in senibus 
 tonitruum commorari. porro \' Somanitis1 in lingua nostra 
 \'coccinea\' dicitur, ut significet calere sapientiam et diuina lectione 
 feruere; quod, licet dominici sanguinis indicet sacramentum, 
 tamen et feruorem ostendit sapientiae. unde et obstetrix 
 illa in Genesi coccinum ligat in manu Phares, qui ab eo, quod 
 parietem diuiserat duos ante populos separantem, \'diuisoris\', 
 id est \'Phares\', sortitus est nomen. et Raab meretrix in typo 
 ecclesiae resticulam mysteria sanguinis continentem, utHiericho 
 pereunte saluaretur, adpendit.

et in alio loco de ums sanctis 

 

 

 
 
 
 scriptura commemorat: hi sunt Cinaei, qui uenerunt de 
 Calore domus Rechab. et dominus noster in.euangelio: 
 ignem, inquit, ueni mittere in terram et quam uolo, 
 ut ardeat! qui in discipulorum corde succensus cogebat eos 
 dicere: nonne cor nostrum erat ardens in nobis, dum 
 loqueretur in uia et aperiret nobis scripturas?

Quorsum haec tam longo repetita principio? ne a me 
 quaeras pueriles declamationes, sententiarum flosculos, uerborum 
 lenocinia et per fines capitum singulorum acuta quaedam 
 breuiterqu# conclusa, quae plausus et clam ores excitent audien . 
 tum. amplexetur me modo sapientia et Abisag nostra, quae 
 numquam senescit, in meo requiescat sinu.

inpolluta est uirgi\'nitatisque 
 perpetuae et in similitudinem Mariae, cum cotidie 
 generet semperque parluriat , . incorrupta est. hinc reor dixisse 
 et apostolum spiritu feruentes et in euangelio dominum 
 praedicasse, quod in fine mundi, quando iuxta prophetam Zacha. 
 riam stultus pastor esse coeperit. sapientia decrescente refrigescet 
 caritas multorum.

andi igitur, ut beatus Cypnanus

 

 
 
 
 ait, non diserta, sed fortia. audi fratrem collegio, patrem 
 senio, qui te ab incunabulis fidei usque ad perfectam ducat 
 aetatem et per singulos gradus uiuendi praecepta constituens 
 in te ceteros erudiat.

scio quidem ab auunculo tuo, beato 
 Heliodoro, qui nunc pontifex Christi est, te et didicisse, quae 
 sancta sunt, et cotidie discere normamque uitae eius exemplum 
 habere uirtutum; sed et nostra, qualiacumque sunt, suscipe et 
 libellum hunc libello illius copulato, ut, cum ille te monachum 
 erudierit, hic clericum doceat esse perfectum.

Igitur clericus, qui Christi seruit ecclesiae, interpretetur 
 primum uocabulum suum et nominis definitione praelata nitatur 
 esse, quod dicitur. si enim ϰλη̑ρος Graece \'sors\' Latine 
 appellatur, propterea uocantur clerici, uel quia de sorte sunt 
 domini uel quia dominus ipse sors, id est pars, clericorum 
 est. qui autem uel ipse pars domini est uel dominum partem 
 habet, talem se exhibere debet, ut et possideat dominum et 
 ipse possideatur a domino.

qui dominum possidet et cum propheta 
 dicit: pars mea dominus, nihil extra dominum habere 
 potest, quod, si quippiam aliud habuerit praeter dominum, 
 20 pars eius non erit dominus. uerbi gratia, si aurum, si

 

 
 
 
 argentum, si possessiones, si uariam supellectilem, cum his partibus 
 dominus pars eius fieri non dignatur. si autem ego pars domini 
 sum et funiculus hereditatis eius nec accipio partem 
 inter ceteras tribus, sed quasi leuita et sacerdos uiuo de decimis 
 et altari semiens altaris oblatione sustentor, habens 
 uictum et uestitum his contentus ero et nudam crucem nudus 
 sequar.

obsecro itaque te, et repetens iterum iterumque 
 monebo, ne officium clericatus genus antiquae militiae putes, 
 id est, ne lucra saeculi in Christi quaeras militia, ue plus 
 habeas, quam quando clericus esse coepisti, et dicatur tibi: 
 cIeri eorum non proderunt eis. mensulam tuam pauperes 
 et peregrini et cum illis Christus conuiua nouerit; negotiatorem 
 clericum et ex inope diuitem et ex ignobili gloriosum 
 quasi quandam pestem fuge. corrumpunt mores bonos 
 confabulationes pessimae.

tu aurum contemnis, alius is 
 diligit; tu calcas opes, ille sectatur; tibi cordi est silentium,

 

 
 
 
 mansuetudo, secretum, illi. uerbositas, adtrita frons, fora placent 
 et plateae ac medicorum tabernae: in tanta morum discordia 
 quae potest esse concordia? hospitiolum tuum aut raro aut 
 numquam mulierum pedes terant. omnes puellas et uirgines 
 Christi aut aequaliter ignora aut aequaliter dilige. ne sub 
 eodem tecto manseris; ne in praeterita castitate confidas. nec 
 Dauid sanctior nec Salomone potes esse sapientior; memento 
 semper, quod paradisi colonum de possessione sua mulier 
 eiecerit.

aegrotanti tibi sanctus quilibet frater adsistat et germana 
 uel mater aut probatae quaelibet apud omnes fidei. quodsi 
 huiusce modi non fuerint consanguinitatis castimoniaeque 
 personae, multas anus nutrit ecclesia, quae et officium praebeant 
 et beneficium accipiant ministrando, ut infirmitas quoque 
 tua fructum habeat elemosynae. scio quosdam conualuisse corpore 
 et animo aegrotare coepisse. periculose tibi ministrat, 
 cuius uultum frequenter adtendis.

si propter officium clericatus 
 aut uidua tibi uisitatur aut uirgo, numquam domum solus 
 introeas talesque habeto socios, quorum contubernio non

 

 
 
 
 infameris. si lector, si acolythus, si psaltes te sequitur, non 
 ornentur uestibus, sed moribus, nec calamistro crispent comas. 
 sed pudicitiam habitu polliceantur. solus cum sola secreto et 
 absque arbitre non sedeas. si familiarius est aliquid loquendum, 
 habet nutricem, maiorem domus uirginem, uiduam, maritatam; 
 non est tam inhumana, ut nullum praeter te habeat.

cui se audeat credere. caueto omnes suspiciones et, quidquid 
 probabiliter fingi potest, ne fingatur, ante deuita. crebra munuscula 
 et orariola et fasciolas et uestes ori adplicatas et 
 degustatos cibos blandasque et dulces litterulas sanctus amor 
 non habet. \'mel meum, lumen meum meumque desiderium\' 
 et ceteras ineptias amatorum, omnes delicias et lepores et risu 
 dignas urbanitates in. comoediis erubescimus, in saeculi hominibus 
 detestamur: quanto magis in clericis et in clericis monachis, 
 quorum et sacerdotium proposito et propositum ornatur 
 sacerdotio!

nec hoc dico, quod aut in te aut in sanctis uiris 
 ista formidem, sed quod in omni proposito, in omni gradu et

 
 
 
 sexu et boni et mali repperiantur malorumque condemnatio 
 laus bonorum sit.

Pudet dicere: sacerdotes idolorum, mimi et aurigae et 
 scorta hereditates capiunt; solis clericis et monachis hoc lege 
 prohibetur et prohibetur non a persecutoribus, sed a principibus 
 Christianis. nec de lege conqueror, sed doleo, cur meruerimus 
 hanc legem. cauterium bonum est, sed quo mihi 
 uulnus, ut indigeam cauterio? prouida seueraque legis cautio, 
 et tamen nec sic refrenatur auaritia.

per fideicommissa legibus 
 inludimus et, quasi maiora sint imperatorum scita quam Christi, 
 leges timemus, euangelia contemnimus. sit heres, sed mater 
 filiorum, id est gregis sui, ecclesia, quae illos genuit, nutriuit 
 et pauit. quid nos inserimus inter matrem et liberos? gloria 
 episcopi est pauperum opibus prouidere, ignominia omnium 
 sacerdotum est propriis studere diuitiis.

natus in paupere domo 
 et in tugurio rusticano, qui uix milio et cibario pane rugientem 
 saturare uentrem poteram, nunc similam et mella fastidio, 
 noui et genera et nomina piscium, in quo litore conca lecta 
 sit, calleo, saporibus auium discerno prouincias et ciborum

 
 
 
 me raritas ac nouissime damna ipsa delectant.

audio praeterea 
 in senes et anus absque liberis quorundam turpe seruitiuIDipsi 
 apponunt mattulam, obsident lectum et purulentias stomachi 
 et phlegmata pulmonis manu propria suscipiunt. pauent ad 
 introitum medici trementibusque labiis, an commodius habeant, 
 sciscitantur et, si paululum senex uegetior fuerit, periclitantur 
 ac simulata laetitia mens intrinsecus auara torquetur. timent 
 enim, ne perdant ministerium, et uiuacem senem Mathusalae 
 annis conparant. o quanta apud dominum merces, si in praesenti 
 pretium non speraret! quantis sudoribus hereditas cassa 
 expetitur! minori labore margaritum Christi emi poterat.

Diuinas scripturas saepius lege, immo numquam de manibus 
 tuis sacra lectio deponatur. disce, quod doceas; obtine eum, qui 
 secundum doctrinam est, fidelem sermonem, ut possis exhortari 
 in doctrina sana et contradicentes reuincere; permane in his, 
 quae didicisti et credita sunt tibi, sciens, a quo didiceris, 
 paratus semper ad satisfactionem omni poscenti te rationem 
 de ea, quae in te est, spe.

non confundant opera sermonem

 

 
 
 
 ttmm , ne, cum in ecclesia loqueris, tacitas quilibet respondeat: 
 \'cur ergo haec ipse non facis?\' delicatas magister est, qui pleno 
 uentre de ieiuniis disputat; accusare auaritiam et latro potest; 
 sacerdotis Christi mens osque concordent. esto subiectus 
 pontifici tuo et quasi animae parentem suspice; amare filiorum. 
 timere seruorum est: et si pater sum, inquit, ubi est 
 honor meus? et si dominus ego sum, ubi est timor 
 meus?

plura tibi in eodem uiro obseruanda sunt nomina: 
 monachus, pontifex, auunculus. sed et episcopi sacerdotes se 
 sciant esse, non dominos: honorent clericos quasi clericos, ut 
 et ipsis a clericis quasi episcopis deferatur. scitum illud est 
 oratoris Domitii: ego te, inquit, habeam ut principem, 
 cum tu me non habeas ut senatorem? quod Aaron et 
 filios eius, hoc episcopum et presbyteros nouerimus: unus 
 dominus, unum templum, unum sit etiam ministerium. recor .

demur semper, quid apostolus Petrus praecipiat sacerdotibus:

 

 
 
 
 pascite eum, qui in uobis est, gregem domini prouidentesnoncoacto , 
 sed spontaneesecundumdeum , 
 neque turpilucri gratia, sed uoluntarie, neque ut 
 dominantes in cleris, sed forma facti gregi et ex 
 animo, ut, cum apparuerit princeps pastorum, percipiatis 
 mmarcescibilem gloriae coronam.

pessimae 
 consuetudinis est in quibusdam ecclesiis tacere presbyteros et 
 praesentibus episcopis non loqui, quasi aut inuideant aut non 
 dignentur audire. et si alii, inquit Paulus apostolus, fuerit 
 reuelatum sedenti, prior taceat. potestis enim per 
 singulos prophetare, ut omnes discant et omnes 
 consolentur. et spiritus prophetarum prophetis 
 subiectus est;non enim est dissensionis deus, sed 
 pacis. gloria patris est filius sapiens: gaudeat episcopus 
 iudicio suo, cum tales Christo elegerit sacerdotes..

Dicente te in ecclesia non clamor populi, sed gemitus 
 suscitetur; lacrimae auditorum laudes tuae sint; sermo presbyteri 
 scripturarum lectione conditus sit. nolo te declamatorem 
 esse et rabulam garrulumque, sed mysterii peritum et sacramentorum 
 dei tui eruditissimum. uerba uoluere et celeritate

 

 
 
 
 dicendi apud inperitum uulgus admirationem sui facere indoctorum 
 hominum est. adtrita frons interpretatur saepe, quod 
 nescit, et, cum aliis suaserit, sibi quoque usurpat scientiam.

praeceptor quondam meus Uregorius JNazanzenus rogatus a me, 
 ut exponeret, quid sibi uellet in Luca sabbatum δευτερόπρωτον 
 id est \'secundoprimum\', eleganter lusit: \'docebo te\' inquiens 
 \'super hac re in ecclesia, in qua omni mihi populo adclamante 
 cogeris inuitus scire, quod nescis, aut certe, si solus tacueris, 
 solus ab omnibus stultitiae condemnaberis.\' nihil tam facile, 
 quam uilem plebiculam et indoctam contionem linguae uolubilitate 
 decipere, quae, quidquid non intellegit, plus miratur. 
 Marcus Tullius, ad quem pulcherrimum illud elogium est:

\'Demosthenes tibi praeripuit, ne esses primus orator, tu illi, 
 ne solus\', in oratione pro Quinto Gallio quid de fauore uulgi 
 et de inperitis contionatoribus loquatur, adtende: his autem 
 ludis — loquor enim, quae sum ipse nuper expertus 
 — unus quidam poeta dominatur, homo

 

 
 
 
 perlitteratus , cuius sunt illa conuiuia poetarum ac 
 philosophorum, cum facitEuripiden etMenandrum 
 inter se et alio loco Socraten atque Epicurum 
 disserente, quorum aetates non annis, sed saeculis 
 scimus fuisse disiunctas. atque his quantos 
 plausus et clamores mouet! multos enim condiscipulos 
 habet in theatro, qui simul litteras non 
 didicerunt.

Vestes pullas aeque uita ut candidas; ornatus et sordes 
 pari modo fugiendae, quia alterum delicias, alterum gloriam 
 redolet. non absque amictu lineo incedere, sed pretium uestium 
 linearum non habere laudabile est; alioquin ridiculum et plenum 
 dedecoris referto marsuppio, quod sudarium orariumque 
 non habeas, gloriari.

sunt, qui pauperibus parum tribuunt, ut 
 amplius accipiant, et sub praetextu elemosynae quaerunt diuitias: 
 quae magis uenatio appellanda est quam elemosyna. sic

 
 
 
 bestiae, sic aues, sic capiuntur et pisces: modica in hamo esca 
 ponitur, ut matronarum in eo sacculi protrahantur. scit episcopus, 
 cui commissa est ecclesia, quem dispensationi pauperum 
 curaeque praeficiat. melius est non habere, quod tribuam, quam 
 inpudenter petere.

sed et genus adrogantiae est clementiorem 
 te uideri uelle, quam pontifex Christi est. non omnia possumus 
 omnes. alius in ecclesia oculus est, alius lingua, 
 alius manus, alius pes, alius auris, uenter et cetera. lege Pauli 
 ad Corinthios: diuersa membra unum corpus efficiunt. nec 
 rusticus et tantum simplex frater ideo se sanctum putet, si 
 nihil nouerit, nec peritus et eloquens in lingua aestimet sanctitatem. 
 multoque melius est e duobus inperfectis rusticitatem 
 sanctam habere quam eloquentiam peccatricem.

Multi aedificant parietes et columnas ecclesiae subtrahunt: 
 marmora nitent, auro splendent lacunaria, gemmis altare 
 distinguitur et ministrorum Christi nulla electio est. neque 
 uero mihi aliquis opponat diues in Indaea templum, mensam,

 

 
 
 
 lucernas, turibula, patellas, scyphos, mortariola et cetera ex 
 auro fabre facta.

tunc haec probabantur a domino, quando sacerdotes 
 hostias immolabant et sanguis pecudum erat redemptio 
 peccatorum — quamquam haec omnia praecesserint in figura. 
 scripta sunt autem propter nos, in quos fines saeculorum 
 decurrerunt —, nunc uero, cum paupertatem domus 
 suae pauper dominus dedicarit, cogitemus crucem et 
 diuitias lutum putabimus. quid miramur, quod Christus uocat 
 iniquum mammonam? quid suspicimus et amamus, quod Petrus 
 se non habere testatur?.

alioquin, si tantum litteram sequimur 
 et in auro atque diuitiis simplex nos delectat historia, cum 
 auro obseruemus et cetera: ducant pontifices Christi uxores 
 uirgines; quamuis bonae mentis sit, qui cicatricem habuerit 
 et deformis est, priuetur sacerdotio; lepra. corporis animae 
 uitiis praeferatur; crescamus et multiplicemur et repleamus 
 terram; nec immolemus agnum nec mysticum pascha celebremus, 
 quia haec absque templo fieri lege prohibentur; figamus 
 septimo mense tabernaculum et sollemne ieiunium bucina

 

 
 
 
 concrepemus. quodsi haec omnia spiritalibus spiritalia conparantes 
 scientesque cum Paulo, quod lex spiritalis est, et Dauid uerba 
 cantantes: reuela oculos meos et considerabo mirabilia 
 de lege tua sic intellegamus, ut dominus quoque 
 noster intellexit et interpretatus est sabbatum, aut aurum 
 repudiemus cum ceteris superstitionibus Iudaeorum aut, si 
 aurum placet, placeant et Iudaei, quos cum auro aut probare 
 nobis necesse est aut damnare.

Conuiuia tibi uitanda sunt saecularium etmaxime eorum, 
 qui honoribus tument. turpe est ante fores sacerdotis domini 
 crucifixi et pauperis et qui cibo quoque uescebatur alieno 
 lictores consulum et milites excubare iudicemque prouinciae 
 melius apud te prandere quam in palatio.

quodsi obtenderis 
 facere te haec, ut roges pro miseris atque subiectis, iudex 
 saeculi plus defert clerico continenti quam diuiti et magis 
 sanctitatem tuam ueneratur quam opes; aut, si talis est, qui 
 non audiat clericos nisi inter fialas, libenter carebo huiusce 
 modi beneficio et Christum rogabo pro. iudice, qui magis 
 subuenire potest; melius est enim confidere in domino

 

 

 

 
 
 
 quam confidere in homine, melius est sperare in domino 
 quam sperare in principibus.

numquam unum redoleas, ne 
 audias illud philosophi: \'hoc non est osculum porrigere, 
 sed propinare\'. uinolentos sacerdotes et apostolus damnat 
 et uetus lex prohibet. "qui altari seruiunt, uinum et siceram 
 non bibant. sicera Hebraeo sermone omnis potio nuncupatur, 
 quae inebriare potest, siue illa fermento conficitur sine 
 pomorum suco aut faui decoquuntur in dulcem et barbaram 
 potionem aut palmarum fructus exprimuntur in liquorem 
 coctisque frugibus aqua pinguior colatur. quidquid inebriat et 
 statum mentis euertit, fuge similiter ut uinum.

nec hoc dico, 
 quod dei a nobis creatura damnetur, siquidem et dominus uini 
 potator appellatur et Timotheo dolenti stomachum modica uini 
 sorbitio relaxata est, sed modum et aetatis et ualitudinis et 
 corporum qualitates exigimus in potando. quodsi absque uino

 

 
 
 
 ardeo et ardeo adulescentia et inflammor calore sanguinis et 
 suculento ualidoque sum corpore, libenter carebo poculo, in 
 quo suspicio ueneni est. pulchre dicitur apud Graecos, sed 
 nescio, utrum apud nos aeque resonet: \'pinguis uenter non 
 gignit sensum tenuem\'.

Tantum tibi ieiuniorum inpone, quantum ferre potes. 
 sint pura, casta, simplicia, moderata, non superstitiosa ieiunia. 
 quid prodest oleo non uesci et molestias quasdam difficultatesque 
 ciborum quaerere? caricae, piper, nuces, palmarum 
 fructus, simila, mei, pistatia, tota hortorum cultura nexatur, ut 
 cibario nou uescamur pane.

audio praeterea quosdam contra 
 rerum hominumque naturam aquam non bibere nec uesci pane, 
 sed sorbitiunculas delicatas et contrita holera betarumque 
 sucum non calice sorbere, sed conca. pro pudor, non erubescimus 
 istiusmodi ineptiis nec taedet superstitionis! insuper etiam

 

 

 
 
 
 famam abstinentiae in deliciis quaerimus. fortissimum ieiunium 
 est aqua et panis; sed, quia gloriam non habet et omnes pane 
 et aqua uiuimus, quasi publicum et commune ieiunium non 
 putatur.

Caue, ne hominum rumusculos aucuperis, ne offensam 
 dei populorum laude commutes. si adhuc, inquit apostolus, 
 hominibus placerem, Christi seruus non essem; 
 desiuit placere hominibus et seruus factus est Christi. per 
 bonam et malam famam a. dextris et a sinistris Christi miles 
 graditur, nec laude extollitur nec uituperatione frangitur, non 
 diuitiis tumet, non contrahitur paupertate, et laeta contemnit 
 et tristia. per diem sol non uret eum neque luna per noctem.

nolo te orare in angulis platearum, ne rectum iter precum 
 tuarum frangat aura popularis; nolo te dilatare fimbrias et 
 ostentui habere ϕυλϰτήρια et conscientia repugnante pharisaeica 
 ambitione circumdari. melius est haec in corde portare

 

 
 
 
 quam in corpore, deum habere fautorem, non aspectus hominum. 
 uis scire, quales dominus quaerat ornatus? habeto prudentiam, 
 iustitiam, temperantiam, fortitudinem.

his plagis 
 * caeli includere, haec te quadriga uelut aurigam Christi ad 
 metam concitum ferat. nihil hoc monili pretiosius, nihil hac 
 gemmarum uarietate distinctius. ex omni parte decoraris, 
 cingeris atque protegeIis ; et ornamento tibi sunt et tutamini: 
 gemmae uertuntur in scuta.

Caue quoque, ne aut linguam aut aures habeas prurientes, 
 id est, ne aut ipse aliis detrahas aut alios audias 
 detrahentes. sedens, inquit, aduersus fratrem tuum 
 loquebaris et aduersus filium matris tuae ponebas 
 scandalum; haec fecisti. et tacui. existimasti 
 iniquitatem, quo.d ero tibi similis; arguam te et 
 statuam contra faciem tuam. subauditur: \'sermones tuos 
 et cuncta, quae de aliis es locutus, ut tua sententia iudiceris

 

 
 
 
 in his ipse deprehensus, quae in aliis arguebus ).

neque uero 
 illa iusta est excusatio: \'referentibus aliis iniuriam facere non 
 possum\'. nemo inuito auditori libenter refert. sagitta in lapide 
 numquam figitur, interdum resiliens percutit dirigentem. discat 
 detractor, dum te uiderit non libenter audire, non facile detrahere: 
 cum detractoribus, ait Salomon, ne miscearis, 
 quoniam repente ueniet perditio eorum, etruinam 
 utriusque quis nouit? tam uidelicet eius, qui detrahit, 
 quam illius, qui aurem adcommodat detrahenti.

Officii tui est uisitare languentes, nosse domos, matronas 
 ac liberos earum et nobilium uirorum non ignorare secreta. 
 officii ergo tui sit non solum oculos castos seruare, sed et 
 linguam. numquam de formis mulierum disputes nec alia 
 domus, quid agatur in alia, per te nouerit.

Hippocrates adiurat 
 discipulos, antequam doceat,; et in uerba sua iurare conpellit; 
 extorquet sacramento silentium, sermonem, incessum, habitum 
 moresque describit: quanto magis nos, quibus animarum

 

 
 
 
 medicina commissa est, omnium Christianorum domos debemus 
 amare quasi proprias! consolatores potius nos in maeroribus 
 suis quam conuiuas in prosperis nouerint. facile contemnitur. 
 clericus, qui saepe uocatus ad prandium non recusat.

Numquam petentes raro accipiamus rogati. nescio quo 
 enim modo etiam ipse, qui deprecatur, ut tribuat, cum acceperis, 
 uiliorem te indicat et mirum in modum, si rogantem 
 contempseris, plus miratur. praedicator continentiae, nuptias 
 ne conciliet. qui apostolum legit: superest, ut et qui 
 habent uxores, sic sint, quasi non habentes, cur 
 uirginem cogit, ut nubat? qui de monogamia sacerdos est. 
 quare uiduam hortatur, ut δίγαμος sit?

procuratores et 
 dispensatores domorum alienarum atque uillarum quomodo 
 esse possunt, qui proprias iubentur contemnere facultates? 
 amico quippiam rapere furtum est, ecclesiam fraudare sacrilegium 
 est. accepisse pauperibus erogandum et esurientibus 
 plurimis uel cautum esse uelle uel timidum aut — quod apertissimi 
 sceleris est — aliquid inde subtrahere omnium praedonum

 

 
 
 
 crudelitatem superat.

ego fame torqueor et tu iudicas, quantum 
 uentri meo satis sit? aut diuide statim, quod acceperis, 
 aut, si timidus dispensator es, dimitte largitorem, ut sua ipse 
 distribuat. nolo sub occasione mea sacculus tuus plenus sit. 
 nemo me melius mea seruare potest. optimus dispensator est, 
 qui sibi nihil reseruat..

Coegisti me, Nepotiane carissime, lapidato iam uirginitatis 
 libello, quem sanctae Eustochiae Romae scripseram, 
 post annos decem rursus Bethlem ora; reserare et confodiendum 
 me linguis omnium prodere. aut enim nihil scribendum 
 fuit, ne hominum iudicium subiremus, quod tu facere prohibuisti, 
 aut scribentes nosse cunctorum aduersum nos maledicorum 
 tela torquenda.

quos obsecro, quiescant et desinant 
 maledicere; non enim ut aduersarii, sed ut amici scripsimus, 
 nėc inuecti sumus in eos, qui peccant, sed, ne peccent, monuimus. 
 neque in illos tantum, sed et in nos ipsos seueri

 

 
 
 
 iudices fuimus uolentesque festucam de oculo alterius tollere 
 nostram prius trabem eiecimus. nullum laesi, nullus saltim 
 descriptione signatus est, neminem specialiter meus sermo 
 pulsauit: generalis de uitiis disputatio est. qui mihi irasci 
 uoluerit, prius ipse de se, quod talis sit, confitetur.

Frater Ambrosius tua munuscula perferens detulit et 
 suauissimas litteras, quae in principio amicitiarum fidem probatae 
 iam et ueteris amicitiae praeferebant. uera enim illa

 

 

 

 

 

 

 

 

 
 
 
 necessitudo est, Christi glutino copulata, quam non utilitas 
 rei familiaris, non praesentia corporum tantum, non subdola 
 et palpans adulatio, sed timor domini et diuinarum scripturarum 
 studia conciliant.

legimus in ueteribus historiis quosdam 
 lustrasse prouincias, nouos populos adisse, maria transisse, 
 ut eos, quos ex libris nouerant, coram quoque uiderent. sic 
 Pythagoras Memphiticos uates, sic Plato Aegyptum et (propter) 
 Archytam Tarentinum eam quoque oram Italiae. quae quondam 
 Magna Graecia dicebatur, laboriosissime peragrauit, ut, qui 
 Athenis magister erat et potens cuiusque doctrina Academiae 
 gymnasia - personabant, fieret peregrinus atque discipulus, 
 malens aliena uerecunde discere quam sua aliis inpudenter 
 ingerere.

denique dum litteras quasi toto fugientes orbe per-\' 
 sequitur, captus a piratis et uenundatus etiam tyranno crndelissimo 
 paruit; captiuus, uinctus et seruus, tamen, quia philosophus, 
 maior emente se fuit. ad Titum Liuium lacteo

 

 
 
 
 eloquentiae fonte manantem uisendum de ultimo terrarum 
 orbe uenisse Gaditanum quendam legimus; et quem ad contemplationem 
 sui Roma non traxerat, uel unius hominis fama 
 perduxit. habuit illa aetas inauditum omnibus saeculis celebrandumque 
 miraculum, ut orbem totum ingressus alium 
 extra orbem quaereret:

Apollonius — siue ille magus, ut uulgus 
 loquitur, siue philosophus, ut Pythagorici tradunt - intrauit 
 Persas, transiuit Caucasum, Albanos, Scythas, Massagetas, 
 opulentissima Indiae regna penetrauit et ad extremum latissimo 
 Phison amne. transmisso peruenit ad Bragmanas, ut 
 Hiarcam in throno sedentem aureo et de Tantali fonte potantem 
 inter paucos discipulos de natura, de moribus ac de siderum 
 cursu audiret docentem; inde per Elamitas, Babylonios, Chaldaeos, 
 Medos, Assyrios, Parthos, Syros, Phoenices, Arabas

 

 
 
 
 Palaestinam reuersus Alexandriam perrexit, Aethiopiam adiuit, 
 ut gymnosophistas et famosissimam Solis mensam uideret in 
 sabulo. inuenit ille uir ubique, quod disceret, ut semper 
 proficiens semper se melior fieret. [scripsit super hoc plenissime 
 octo uoluminibus Philostratus.]

Quid loquar de saeculi hominibus, cum apostolus Paulus, 
 uas electionis et magister gentium, qui de conscientia tanti 
 hospitis loquitur: an experimentum quaeritis eius, 
 qui in me loquitur Christus?, postDamascum Arabiamque 
 lustratam ascenderit Hierosolymam, ut uideret Petrum, et 
 manserit apud eum diebus quindecim — hoc enim magisterio 
 ebdomadis et ogdoadis futurus gentium praedicator instruendus 
 erat — rursumque post annos quattuordecim adsumpto 
 Barnaba et Tito exposuerit apostolis euangelium, ne forte in

 

 
 
 
 uacuum curreret aut cucurrisset?

habet nescio quid latentis 
 ἐνεργείας uiua uox et in aures discipuli de auctoris ore transfusa 
 fortius insonat. unde et Aeschines, cum Rhodi exularet 
 et legeretur illa Demosthenis oratio, quam aduersus eum 
 habuerat, mirantibus cunctis atque laudantibus suspirans ait: 
 \'quid, si ipsam audissetis bestiam sua uerba resonantem?\'

Nec hoc dico, - quod sit aliquid in me tale, quod uel 
 possis uel uelis discere, sed quod ardor. tuus et discendi 
 studium absque nobis per se probari debeat; ingenium docibile 
 et sine doctore laudabile est. non, quid inuenias, sed, 
 quid quaeras, consideramus. mollis cera et ad formandum 
 facilis, etiamsi artificis et plastae cesset manus, tamen 
 δυνάμει totum est, quidquid esse potest.

Paulus apostolus ad 
 pedes Gamalihel legem et prophetas didicisse se gloriatur, ut 
 armatus spiritalibus telis postea diceret confidenter: arma

 

 
 
 
 enim militiae nostrae non sunt carnalia, sed potentiadeo 
 addestructionemmunitionum , cogitationes 
 destruentes et omnem altitudinem extollentem 
 se aduersus scientiam dei et captiuantes omnem 
 intellectum ad oboediendum Christo et parati 
 subiugare cunctam inoboedientiam.

Timotheum instruit 
 ab infantia sacris litteris eruditum et hortatur studium 
 lectionis, ne neglegat gratiam, quae data est ei per inpositionem 
 manus presbyterii. Tito praecipit, ut inter ceteras uirtutes 
 episcopi, quem breui sermone depinxit, scientiam quoque 
 in eo eligat scripturarum: continentem eum. qui secundum 
 doctrinam est, fidelem sermonem, ut potens 
 sit et exhortari in doctrina sana et contradicentes 
 reuincere.

sancta quippe rusticitas sibi soli prodest et, 
 quantum aedificat ex uitae merito ecclesiam Christi, tantum 
 nocet, si contradicentibus non resistit. Malachias propheta, 
 immo per Malachiam dominus: interroga, ait, sacerdotes 
 legem; in tantum sacerdotis officium est interrogatum

 

 
 
 
 respondere de lege. et in Deuteronomio legimus: interroga patrem 
 tuumetadnuntiabittibi , presbyterostuosetdicent 
 tibi.

in psalmo quoque centesimo octauo decimo: cantabiles 
 mihi erant iustificationes tuae in loco peregrinationis 
 meae. et in descriptione iusti uiri, cum eum arbori 
 Dauid, quae est uitae in paradiso, conpararet, inter ceteras 
 uirtutes etiam hoc intulit: in lege domini fuit uoluntas 
 eius et lege eius meditabitur die acnocte . Danihel 
 in fine sacjatissimae uisionis iustos ait fulgere quasi stellas 
 et intellegentes, id est doctos, quasi firmamentum.

aides, 
 quantum distent inter se iusta rusticitas et docta iustitia? 
 alii stellis, alii caelo conparantur, quamquam iuxta Hebraicam 
 ueritatem utrumque possit; ita enim apud eos legimus: qui 
 autem docti fuerint, fulgebunt quasi splendor 
 firmamenti et, qui ad iustitiam erudiunt multos, 
 quasi stellae in perpetuas aeternitates.

cur Paulus 
 apostolus uas electionis? nempe quia uas legis et sanctarum

 

 
 
 
 scripturarum armarium. pharisaei stupent ad doctrinam domini, 
 mirantur in Petro et Iohanne, quomodo legem sciant, cum 
 litteras non didicerint. quicquid enim aliis exercitatio et cotidiana 
 in lege meditatio tribuere solet, illis spiritus sanctus 
 suggerebat; et erant, iuxta quod scriptum est, ϑεδίδαϰτοι . 
 duodecim annos saluator inpleuerat et in templo senes de 
 quaestionibus legis interrogans magis docet, dum prudenter 
 interrogat.

Nisi forte rusticum Petrum, rusticum dicimus et lohannem , 
 quorum uterque dicere poterat: etsi inperitus s e rmone, 
 non tamen scientia. Iohannes rusticus, piscator, 
 indoctus? et unde illa, obsecro: in principio erat uerbum, 
 et uerbum erat apud deum, et deus erat uerbum? 
 λόγος Graece multa significat — nam et uerbum est et ratio et 
 supputatio et causa uniuscuiusque rei — , per quae sunt singula, 
 quae subsistunt; quae uniuersa recte intellegimus.

hoc Plato 
 nesciuit, hoc Demosthenes eloquens ignorauit. perdam, inquit, 
 sapientiam sapientium et prudentiam prudentium 
 reprobabo. uera sapientia perdit falsam sapientiam et,

 

 

 

 
 
 
 quamquam stultitia praedicationis in cruce sit, tamen Paulus 
 sapientiam loquitur inter perfectos, sapientiam autem 
 non saeculi huius nec principum saeculi istius, 
 qui destruuntur, sed loquitur dei sapientiam in 
 mysterio absconditam, quam praedestinauit deus 
 ante saecula.

dei sapientia Christus est; Chnstus enim dei 
 uirtus et dei sapientia. haec sapientia in mysterio abscondita 
 est, de qua et noni psalmi titulus praenotatur \'pro occultis 
 filii\',in quo sunt omnes thesauri sapientiae et scientiae 
 absconditi et qui, jn mysterio absconditus, praedestinatus est 
 ante saecula, praedestinatus autem et praefiguratus in lege 
 et prophetis. unde et prophetae appellabantur uidentes, quia 
 uidebant eum, quem ceteri non uidebant.

Abraham uidit diem 
 eius et laetatus est. aperiebantur caeli Ezechieli , qui populo 
 peccatori clausi erant. reuela, inquit Dauid, oculos meos, 
 et considerabo mirabilia de lege tua; lex enim spiritalis 
 est et reuelatione indiget, ut intellegatur ac reuelata facie 
 dei gloriam contemplemur. ,

Liber in Apocalypsi septem sigillis signatus ostenditur; 
 quem si dederis homini scienti litteras, ut legat, respondebit 
 tibi: \'non possum, signatus est enim\'. quanti hodie putantes 
 se nosse litteras tenent signatum librum nec aperire possunt, 
 nisi ille reserauerit, qui habet clauem Dauid, qui aperit 
 et nemo claudit, qui claudit et nemo aperit!

in Actibus apostolorum sanctus eunuchus, immo uir — sic enim 
 eum scriptura cognominat —, cum legeret Esaiam, interrogatus 
 a Philippo: putas intellegis, quae legis? respondit: 
 quomodo possum, nisi me aliquis docuerit? ego, ut 
 de me interim loquar, nec sanctior sum hoc eunucho nec studiosior, 
 qui de Aethiopia, id est de extremis mundi finibus, 
 uenit ad templum, reliquit aulam regiam — et tantus amor 
 diuinae scientiae fuit, ut etiam in uehiculo sacras litteras 
 legeret — et tamen, cum librum teneret et uerba domini cogitatione 
 conciperet, lingua uolueret, labiis personaret, ignorabat 
 eum, quem in libro nesciens uenerabatur.

uenit Philippus, 
 ostendit ei Iesum, qui clausus latebat in littera, et — o mira

 

 

 
 
 
 doctoris uirtus! — eadem hora credit, baptizatur, fidelis et 
 sanctus est ac magister de discipulo: plus in deserto fonte ecclesiae 
 quam in aurato templo repperit synagogae.

Haec a me perstricta sunt breuiter — neque enim epistularis 
 angustia euagari longius patiebatur —, ut intellegeres te in scripturis 
 sanctis sine praeuio et monstrante semitam non posse 
 ingredi. taceo de grammaticis, rhetoribus, philosophis, geometricis, 
 dialecticis, musicis, astrologis, medicis, quorum scientia 
 mortalibus siel utilissima est et in tres partes scinditur: zo , 
 δόγμα, τὴν μέϑοδον, τὴν ἐμπειρίαν .

ad minores ueniam artes 
 et quae non tam λόγω̩ , quam manu administrantur. agricolae, 
 caementalii , fabri, metallorum lignorumque caesores, lanarii 
 quoque et fullones et ceteri, qui uariam supellectilem et 
 uilia opuscula fabricantur, absque doctore non possunt esse, 
 quod cupiunt.

 
 
 
 quod medicorum est, 
 promittunt medici, tractant fabrilia fabri.

Sola scripturarum ars est, quam sibi omnes passim uindicent: 
 scribimus indocti doctique poemata passim. 
 hanc garrula anus, hanc delirus senex, hanc soloecista 
 uerbosus, hanc uniuersi praesumunt, lacerant, docent, antequam 
 discant. alii adducto supercilio grandia uerba trutinantes 
 inter mulierculas de sacris litteris philosophantur, alii discunt 
 — pro pudor! — a feminis, quod uiros doceant, et, ne parum 
 hoc sit, quadam facilitate uerborum, immo audacia disserunt 
 aliis, quod ipsi non intellegunt.

taceo de meis similibus, qui 
 si forte ad scripturas sanctas post saeculares litteras uenerint 
 et sermone conposito aurem populi mulserint, quicquid dixerint, 
 hoc legem dei putant nec scire dignantur, quid prophetae, 
 quid apostoli senserint, sed ad sensum suum incongrua aptant 
 testimonia, quasi grande sit et non uitiosissimum dicendi 
 genus deprauare sententias et ad uoluntatem suam scripturam

 

 
 
 
 trahere repugnantem.

quasi non legerimus Homerocentonas 
 et Uergiliocentonas ac non sic etiam Maronem sine Christo 
 possimus dicere Christianum, quia scripserit: 
 iam redit et uirgo, redeunt Saturnia regna, 
 iam noua progenies caelo demittitur alto, 
 et patrem loquentem ad filium: 
 nate, meae uires, mca magna potentia solus, 
 et post uerba saluatoris in cruce: 
 talia phs tab at memorans fixusque manebat. 
 puerilia sunt haec et circulatorum ludo similia, docere, 
 quod ignores, immo, ut cum Clitomacho loquar, nec hoc 
 quidem scire, quod nescias.

Uidelicet manifestissima est Genesis, in qua de creatura 
 mundi, de exordio generis humani, de diuisione terrae, de 
 confusione linguarum et de gente (pergente) usque ad Aegyptum 
 scribitur Hebraeorum. patet Exodus cum decem plagis, 
 cum decalogo, cum mysticis diuinisque praeceptis. in 
 promptu est Leuiticus liber, in quo singula sacrificia, immo 
 singulae paene syllabae et uestes Aaron et totus ordo

 

 
 
 
 Leuiticus spirant caelestia sacramenta.

Numeri uero nonne totius 
 arithmeticae et prophetiae Balaam et quadraginta duarum per 
 heremum mansionum mysteria continent? Deuteronomium quoque, 
 secunda lex et euangelicae legis praefiguratio, nonne sic 
 ea habet, quae priora sunt, ut tamen noua sint omnia de 
 ueteribus? hucusque Moyses, hucusque πεντάτευχος , quibus 
 quinque uerbis uelle se loqui in ecclesia gloriatur apostolus.

lob, exemplar patientiae, quae non mystena suo sermone 
 conplectitur? prosa incipit, uersu labitur, pedestri sermone 
 finitur; omnisque dialecticae proponit λήμματα , propositione, 
 adsumptione, confirmatione, conclusione determinat. singula 
 in eo uerba plena sunt sensibus et, ut de ceteris sileam, 
 resurrectionem corporum sic prophetat, ut nullus de ea uel 
 manifestius uel cautius scripserit: scio, inquit, quod redemptor 
 meus uiuat et in nouissimo de terra 
 resurrecturus sim. et rursum circumdabor pelle 
 mea et in carne mea uidebo deum, quem uisurus 
 sum ego ipse et oculi mei conspecturi sunt et non

 

 
 
 
 alius. reposita est haec spes mea in sinu meo.

ueniam ad Iesum Naue, typum domini non solum in gestis, 
 uerum et in nomine: transit Iordaneu, hostium regna 
 subuertit. diuidit terram uictori populo et per singulas urbes, 
 uiculos, montes. flumina, torrentes atque confinia ecclesiae 
 caelestisque Hierusalem spiritalia regna discribit. in Iudicum 
 libro quot principes populi, tot figurae sunt. Ruth Moabitis de 
 Moabitide Esaiae explet uaticinium dicentis: emitte agnum, 
 domine, dominatorem terrae de petra deserti 
 ad montem filiae Sion.

Samuhel in Heli mortuo et in 
 occisione Saulis ueterem legem abolitam, porro in Sadoc 
 atque Dauid noui sacerdotii nouique imperii sacramenta testatur. 
 Malachim, id est tertius et quartus Regum liber, a Salomone 
 usque ad Iechoniam et ab Hieroboam, filio Nabat, usque ad 
 Osee, qui ductus est in Assyrios, regnum Iuda et regnum 
 describit Israhel. si historiam respicias, uerba simplicia sunt;

 

 
 
 
 si in litteris sensum latentem, ecclesiae paucitas et hereticorum 
 contra ecclesiam bella narrantur.

duodecim prophetae in 
 unius uoluminis angustias coartati multo aliud, quam sonant 
 in littera, praefigurant. Osee crebro nominat Effraim, Samariam, 
 loseph. Iezrahel et uxorem fornicariam et fornicationis filios 
 et adulteram cubiculo clausam mariti multo tempore sedere 
 uiduam et sub ueste lugubri uiri ad se reditum praestolari.

Iohel, filius Bathuel, describit terram duodecim tribuum 
 eruca, brucho, locusta, rubigine uastante consumptam et 
 post euersionem prioris populi effusum iri spiritum sanctum 
 super seruos dei et ancillas, id est super centum uiginti credentium 
 nomina, et effusum iri in cenaculo Sion, qui centum 
 uiginti ab uno usque ad quindecim paulatim et per incrementa 
 surgentes quindecim graduum numerum efficiunt, qui in psalterio 
 mystice continentur.

Amos, pastor et rusticus ruborum 
 mora destringens, paucis uerbis explicari non potest. quis

 

 
 
 
 enim digne exprimat tria et quattuor scelera Damasci, Gazae, 
 Tyri, Idumeae, filiorum Ammon et Moab et in septimo 
 octauoque gradu Iudae et Israhel? hic loquitur ad uaccas 
 pingues, quae sunt in monte Samariae, et ruituram domum 
 maiorem minoremque testatur.

ipse cernit fictorem locustae 
 et stantem dominum super murum litum uel adamantinum 
 et uncinum pomorum adtrahentem supplicia peccatoribus et 
 famem in terram: non famem panis neque sitim aquae, sed 
 audiendi uerbum domini. Abdias, qui interpretatur seruus 
 domini, personat contra Edom et sanguineum terrenumque, 
 fratris quoque Iacob semper aemulum, hasta percutit spiritali.

Ionas, columba pulcherrima, naufragio suo passionem domini 
 praefigurans mundum ad paenitentiam reuocat et sub nomine 
 Nineue salutem gentibus nuntiat. Micheas de Morasthi, coheres 
 Christi, uastationem adnuntiat filiae latronis et obsessionem 
 ponit contra eam, quia maxillam percusserit iudicis Israhel. 
 Naum, consolator orbis, increpat ciuitatem sanguinum et post 
 euersionem illius loquitur: ecce super montes pedes

 

 
 
 
 euangelizantis et adnuntiantis pacem.

Ambacum, 
 
 luctator fortis et rigidus, stat super custodiam suam et figit 
 gradum super munitionem, ut Christum in cruce contempletur 
 et dicat: operuit caelos uirtus eius et laudis eius 
 plena est terra et splendor eius ut lux erit; cornua 
 in manibus eius, ibi abscondita est fortitudo 
 eius.

Sophonias, speculator et arcanorum domini cognitor, 
 audit clamorem a porta piscium et eiulatum a secunda et 
 contritionem a collibus. indicit quoque ululatum habitatoribus 
 Pilae , quia conticuit omnis populus Chanaan, disperierunt 
 uniuersi, qui inuoluti erant argento.

Aggeus, festiuus et laetus, 
 qui seminauit in lacrimis, ut in gaudio meteret, destructum 
 templum aedificat deumque patrem inducit loquentem: adhuc 
 unum modicumque, et ego commouebo caelum et 
 terram et mare et aridam et mouebo omnes gentes; 
 et ueniet desideratus cunctis gentibus.

Zacharias, 
 memor domini sui, multiplex in prophetia, Iesum uestibus 
 sordidis indutum et lapidem oculorum septem candelabrumque

 

 
 
 
 aureum cum totidem lucernis, quot oculis, duas quoque oliuas 
 a sinistris lampadis cernit et a dextris, ut post equos 
 rufos, uarios, albos et nigros et dissipatas quadrigas ex Effraim 
 et equum de Hierusalem pauperem regem uaticinetur et praedicet 
 sedentem super pullum filium asinae subiugalis.

Malachias 
 aperte et in fine omnium prophetarum de abiectione 
 Israhel et uocatione gentium: non est mihi, ait, uoluntas 
 in uobis, dicit dominus exercituum, et munus non 
 accipiam de manu uestra. ab ortu enim solis usque 
 ad occasum magnum est nomen meum in gentibus 
 et in omni loco sacrificatur et offertur nomini 
 meo oblatio munda.

Esaiam, Hieremiam, Ezechiel, Danihel 
 quis possit uel intellegere uel exponere? quorum primus non 
 prophetiam mihi uidetur texere, sed euangelium; secundus 
 uirgam nuceam et ollam succensam a facie aquilonis et pardum 
 spoliatum suis coloribus et quadruplex diuersis metris 
 nectit alphabetum; tertius principia et finem tantis habet

 

 
 
 
 obscuritatibus inuoluta, ut apud Hebraeos ipsae partes cum 
 exordio Geneseos - ante annos triginta non legantur; quartus 
 uero, qui et extremus inter quattuor prophetas, temporum 
 conscius et totius mundi ϕιλοι̐στωρ , lapidem praecisum de 
 monte sine manibus et regna omnia subuertentem claro sermone 
 pronuntiat.

Dauid, Simonides noster, Pindarus et Alcaeus, 
 Flaccus quoque, Catullus et Serenus, Christum lyra personat 
 I et in decacordo psalterio ab inferis excitat resurgentem. Salomon, 
 pacificus et amabilis domini, mores corrigit, naturam 
 docet, ecclesiam iungit et Christum sanctarumque nuptiarum 
 dulce canit ἐπιϑαλάμιον .

Esther in ecclesiae typo populum 
 liberat de periculo et interfecto Aman, qui interpretatur iniquitas, 
 partes conuiuii et diem celebrem mittit in posteros. 
 Paralipomenon liber, id est instrumenti ueteris ἐπιτομή , tantus 
 ac talis est, ut, absque illo si quis scientiam scripturarum 
 sibi uoluerit adrogare, se ipsum inrideat. per singula quippe 
 nomina iuncturasque uerborum et praetermissae in Regum 
 libris tanguntur historiae et innumerae explicantur euangelii 
 quaestiones.

Esdras et Neemias, adiutor uidelicet et consolator 
 a domino, in unum uolumen artantur: instaurant

 

 
 
 
 templum, muros extruunt ciuitatis; omnisque illa turba populi 
 redeuntis in patriam et discriptio sacerdotum, Leuitarum, Israhelis, 
 proselitorum ac per singulas familias murorum et turrium 
 opera diuisa aliud in cortice praeferunt, aliud retinent in medulla.

Cernis me scripturarum amore raptum excessisse modum 
 epistulae et tamen non inplesse, quod uolui. audiuimus tantum, 
 quid nosse, quid cupere debeamus, ut et nos quoque 
 possimus dicere: concupiuit anima mea desiderare 
 in stificationes tuas in omni tempore. ceterum Socraticum 
 illud inpletur in nobis: \'hoc tantum scio, quod nescio\'.

tangam et nouum breuiter testamentum: Mattheus, Marcus, 
 Lucas, Iohannes, quadriga domini et uerum cherubin, quod 
 interpretatur \'scientiae multitudo\', per totum corpus oculati 
 sunt, scintillae micant, discurrunt fulgora, pedes habent rectos 
 et in sublime tendentes, terga pennata et ubicumque uolitantia. 
 tenent se mutuo sibique perplexi sunt et quasi rota in rota 
 uoluuntur et pergunt, . quocumque eos flatus sancti spiritus 
 duxerit.

Paulus apostolus ad septem scribit ecclesias — ectaua 
 enim ad Hebraeos a plerisque extra numerum ponitur —, 
 Timotheum instruit ac Titum, Philemonem pro fugitiuo famulo

 

 
 
 
 deprecatur. super quo tacere melius puto quam pauca dicere.

Actus apostolorum nudam quidem sonare uidentur historiatn 
 et nascentis ecclesiae infantiam texere, sed, si nouerimus 
 scriptorem eorum Lucam esse medicum, cuius laus est in 
 euangelio, animaduertimus pariter omnia uerba illius languentis 
 animae esse medicamina.

Iacobus, Petrus, Iohannes, ludas 
 septem epistulas ediderunt tam mysticas quam succinctas 
 et breues pariter et longas: breues in uerbis, longas in sententiis, 
 ut rarus non in earum lectione caecutiat.

Apocalypsis 
 lohannis tot habet sacramenta, quot uerba. parum dixi et 
 pro merito uoluminis laus omnis inferior est; in uerbis singulis 
 multiplices latent intellegentiae.

Oro te, frater carissime, inter haec uiuere, ista meditari, 
 nihil aliud nosse, nihil quaerere, nonne tibi uidetur iam hic 
 in terris regni caelestis habitaculum? nolo offendaris in scripturis 
 sanctis simplicitate et quasi uilitate uerborum, quae 
 uel uitio interpretum uel de industria sic prolatae sunt, ut 
 rusticam contionem facilius instruerent et in una eademque 
 sententia aliter doctus, aliter audiret indoctus.

non sum tam 

 
 
 
 petulans et hebes, ut haec me nosse pollicear et eorum 
 fructus in terra capere, quorum radices in caelo fixae sunt; 
 sed uelle fateor, sed eniti prae me fero: magistrum rennuens 
 comitem spondeo. petenti datur, pulsanti aperitur, quaerens 
 inuenit. discamus in terris, quorum nobis scientia perseueret 
 in caelo.

Obuiis te manibus excipiam et, ut inepte aliquid ac 
 de Hermagorae tumiditate effutiam, quidquid quaesieris, tecum 
 scire conabor. habes hic amantissimum tui fratrem Eusebium, 
 qui litterarum tuarum mihi gratiam duplicauit referens honestatem 
 morum tuorum, contemptum saeculi, fidem amicitiae, 
 amorem Christi. nam prudentiam et eloquii uenustatem etiam 
 absque illo ipsa epistula praeferebat.

festina, quaeso te, et 
 haerentis in salo nauiculae funem magis praecide, quam solue. 
 nemo renuntiaturus saeculo bene potest uendere, quae contempsit, 
 ut uenderet. quidquid in sumptus de tuo tuleris, pro lucro 
 conputa. antiquum dictum est: auaro tam deest, quod habet, 
 quam quodnonhabet-credenti totus mundus diuitiarum 
 estinfidelis autem etiam obolo indiget.

sic niuamus quasi 
 nihil habentes et omnia possidentes. uictus atque uestitus

 

 
 
 
 diuitiae Christianorum. si habes in potestate rem tuam, uende; 
 si non habes, proice. tollenti tunicam et pallium relinquendum 
 est. scilicet, nisi tu semper recrastinans et diem de die 
 trahens caute et pedetemptim tuas possessiunculas uendideris, 
 non habet Christus, unde alat pauperes suos. totum deo 
 dedit, qui se obtulit. apostoli tantum nauem et retia reliquerunt: 
 uidua duo aera mittit in gazophylacium et praefertur 
 Croesi diuitiis. facile contemnit omnia, qui se semper cogitat 
 esse moriturum.

Obsecras litteris et suppliciter deprecaris, ut tibi rescribam, 
 immo scribam, quomodo uiuere debeas et uiduitatis 
 coronam inlaeso pudicitiae nomine conseruare. gaudet animus, 
 exultant uiscera, gestit affectus hoc te cupere esse post uirum, 
 quod sanctae memoriae mater tua Titiana multo fuit tempore 
 sub marito, exauditae sunt preces et orationes eius. inpetrauit 
 in unica filia, quod uiuens ipsa possederat.

habes praeterea 
 generis tui grande priuilegium, quod exinde a Camillo uel 
 nulla uel rara uestrae familiae scribitur secundos nosse concubitus, 
 ut non tam laudanda sis, si uidua perseueres, quam 
 execranda, si id Christiana non serues, quod per tanta saecula 
 gentiles feminae custodierunt.

Taceo de Paula et Eustochio, stirpis uestrae floribus, 
 ne per occasionem exhortationis tuae illas laudare uidear, 
 Blesillamque praetereo, quae maritum suum, tuum secuta 
 germanum in breui uitae spatio tempora uirtutum multa conpleuit. 
 atque utinam praeconia feminarum imitarentur uiri et 
 rugosa senectus redderet, quod sponte offert adulescentia! 
 sciens et uidens in flammam mitto manum: adducentur supercilia, 
 extendetur brachium iratusque Chremes tumido 
 desaeuiet ore.

consurgent proceres et aduersum epistulam 
 meam turba patricia detonabit me magum, me seductorem 
 clamitans et in terras ultimas asportandum. addant, si uolunt, 
 et Samariten, ut domini mei titulum recognoscam. certe filiam 
 a parente non diuido nec dico illud de euangelio: sine 
 mortui sepeliant mortuos suos. uiuit enim, qui credit 
 in Christo, et, qui in illum credit, debet utique, quomodo 
 ille ambulauit, et ipse ambulare.

Facessat inuidia, quam nomini Christiano maledicorum 
 semper genuinus infigit, ut, dum probra metuunt, ad uirtutes 
 non prouocent. exceptis epistulis ignoramus alterutrum, solaque 
 causa pietatis est, ubi carnis nulla notitia est. honora patrem 
 tuum, sed, si te a uero patre non separat.

tam diu scito 
 sanguinis copulam, quam diu ille suum nouerit creatorem; 
 alioquin Dauid tibi protinus canet: audi, filia, et uide et 
 inclina aurem tuam et obliuiscere populum tuum 
 et domu-m patris tui; et concupiscet rex decorem 
 tuum, quia ipse est dominus deus tuus, grande praemium 
 parentis obliti: concupiscet rex decorem tuum.

quia audisti, quia uidisti, quia inclinasti aurem tuam et populi 
 tui domusque patris oblita es, idcirco concupiscet rex 
 decorem tuum et dicet tibi: tota pulchra es, proxima 
 mea, et macula non est in te. quid pulchrius anima, 
 quae dei filia nuncupatur et nullos extrinsecus quaerit ornatus? 
 credit in Christum et hac ambitione ditata pergit ad sponsum 
 eundem habens dominum, quem et uirum.

Quid angustiarum habeant nuptiae, didicisti in ipsis 
 nuptiis et quasi coturnicum carnibus usque ad nausiam

 

 
 
 
 saturata es. amarissimam choleram tuae sensere fauces, egessisti 
 acescentes et morbidos cibos, releuasti aestuantem stomachum: 
 quid uis rursus ingerere, quod tibi noxium fuit? canis reuertens 
 ad uomitum et sus ad uolutabrum luti. bruta 
 quoque animalia. et uagae aues in easdem pedicas retiaque 
 non incidunt.

an uereris, ne proles Furiana deficiat et ex te 
 parens tuus non habeat pusionem, qui reptet in pectore et 
 ceruices eius stercore linat? quippini? omnes habent filios, 
 quae habuere matrimonia, et, quibus nati sunt liberi, suo 
 generi responderunt! exhibuit Ciceronis filius patrem in eloquentia? 
 Cornelia uestra, pudicitiae simul et fecunditatis 
 exemplar, Graecos suos se genuisse laetata est?

ridiculum 
 sperare pro certo, quod multos et non habere uideas et, cum 
 habuerint, perdidisse. cui dimittis tantas diuitias? Christo, qui 
 mori non potest. quem habebis heredem? ipsum, quem et 
 dominum. contristabitur pater, sed laetabitur Christus; lugebit 
 familia, sed angeli gratulabuntur. faciat pater, quod uult, de

 

 
 
 
 substantia sua: non es eius, cui nata es, sed cui renata et qui 
 te grandi pretio redemit, sanguine suo.

Caue nutrices et gerulas et istius modi uinosa animalia, 
 quae de corio tuo saturare uentrem suum cupiunt. non 
 suadent, quod tibi, sed, quod sibi prosit, et saepe illud 
 obganniunt: 
 solane perpetua maerens carpere iuuenta 
 nec dulces natos Ueneris nec praemia noris?

ubi pudicitia et sanctitas, ibi frugalitas est; ubi frugalitas, 
 ibi damna seruorum. quidquid non tulerint, sibi ablatum putant 
 nec considerant, de quanto, sed quantum accipiant. ubicumque 
 uiderint Christianum, statim illud e triuio: 6 rpaixs , o ἐπιϑέτης . 
 hi rumores turpissimos serunt et, quod ab ipsis egressum est, 
 ab aliis audisse se simulant, idem auctores et exaggeratores. 
 exin fama de mendacio, quae, cum ad matronas peruenerit et 
 earum linguis fuerit uentilata, prouincias penetrat.

uideas 
 plerasque rabido ore saeuire et tincta facie, uiperinis orbibus, 
 dentibus pumicatis carpere Christianos. hic aliqua,

 

 
 
 
 cni circa humeros hyacinthina laena est, 
 rancidulum quiddam balba de nare locuta 
 perstrepit ac tenero supplantat uerba palato. 
 omnis consonat chorus et latrant uniuersa subsellia.

iunguntur 
 nostri ordinis, qui et roduntur et rodunt aduersum 
 nos loquaces, pro se muti; quasi et ipsi aliud sint quam 
 monachi et non, quidquid in monachos dicitur, redundet in 
 clericos, qui patres sunt monachorum. detrimentum pecoris 
 pastoris ignominia est, sicut e regione illius monachi uita 
 laudatur, qui uenerationi habet sacerdotes Christi et non detrahit 
 gradui, per quem factus est Christianus.

Haec locutus sum, in Christo filia, non dubitans de proposito 
 tuo — numquam enim exhortatorias litteras postulares, 
 si ambigeres. de bono monogamiae —, sed ut nequitiam seruulorum, 
 qui te uenalem portant, et insidias adfinium ac pium 
 parentis errorem intellegeres, cui, ut amorem in te tribuam, 
 amoris scientiam non concedo dicens aliquid cum apostolo: 
 confiteor, zelum dei habent, sed non secundum 
 scientiam.

imitare potius — crebro enim id ipsum repetamsanctam 
 matrem tuam, cuius ego quotiens recordor, uenit in

 

 
 
 
 mentem ardor eius in Christum, pallor ex ieiuniis, elemosyna 
 in pauperes, obsequium in seruos dei, humilitas et cordis 
 et.

uestium atque in cunctis sermo moderatus. pater tuus, 
 quem ego honoris causa nomino — non quia consularis et patricius, 
 sed quia Christianus est —, inpleat nomen suum et laetetur 
 filiam Christo se genuisse, non saeculo; quin potius doleat, 
 quod et uirginitatem frustra amiseris et fructus perdideris 
 nuptiarum. ubi est maritus, quem tibi dedit? etiamsi amabilis, 
 etiamsi bonus fuisset, mors finisset omnia et copulam 
 carnis soluisset interitus.

arripe, quaeso, occasionem et fac de 
 necessitate uirtutem. non quaeruntur in Christianis initia, sed 
 finis: Paulus male coepit, sed bene finiuit; Iudae laudantur 
 exordia, sed finis proditione damnatur. lege Ezechiel: iustitia 
 iusti non liberabit eum, in quacumque die peccauerit, 
 et inpietas jnpii non nocebit ei, in quacumque 
 die conuersus fuerit ab inpietate sua.

ista est 
 scala Iacob, per quam angeli conscendunt atque descendunt, 
 cui dominus innititur lassis porrigens manum et fessos ascendentium 
 gressus sui contemplatione sustentans. sed, sicut 
 non uult mortem peccatoris, tantum ut reuertatur et uiuat, 
 ita tepidos odit et cito ei nausiam faciunt. cui plus dimittitur,. 
 plus diligit.

Meretrix illa in euangelio baptizata lacrimis suis et crine, 
 quo multos ante deceperat, pedes domini tergente seruata est. 
 non habuit crispantes mitras nec stridentes calceolos. nec 
 orbes stibio fuliginatos, quanto foedior, tanto pulchrior. quid 
 facit in facie Christianae purpurissus et cerussa? quorum 
 alterum ruborem genarum labiorumque mentitur, alterum 
 candorem oris et colli: ignes iuuenum, fomenta libidinum, 
 inpudicae mentis indicia.

quomodo flere potest pro peccatis 
 suis, quae lacrimis cutem nudat et sulcos ducit in facie? 
 ornatus iste non domini est, uelamen istud antichristi est. 
 qua fiducia erigit ad caelum uultus, quos conditor non agnoscat? 
 frustra obtenditur adulescentia et aetas puellaris adseritur; 
 uidua, quae marito placere desiuit et iuxta apostolum uere 
 uiaua est, ninu naoet necessarium nisi perseuerantiam.

meminit 
 pristinae uoluptatis, scit, quid amiserit, quo delectata sit: 
 ardentes diaboli sagittae ieiuniorum et uigiliarum frigore 
 restinguendae sunt. aut loquendum nobis est, ut uestiti sumus, 
 aut uestiendum, ut loquimur. quid aliud pollicemur et aliud 
 ostendimus? lingua personat castitatem et totum corpus praefert 
 inpudicitiam.

Hoc quantum ad habitum pertinet et ornatum. ceterum 
 uidua, quae in deliciis est, — non est meum, sed apostoli uiuens 
 mortua est. quid sibi uult hoc, quod ait: uiuens 
 mortua est? uiuere quidem uidetur ignorantibus et non

 

 
 
 
 esse peccato mortua, sed Christo, quem secreta non fallunt, 
 mortua est.

anima enim, quae peccauerit, ipsa morie- f 
 tur. quorundam hominum peccata manifesta sunt 
 praecedentia ad iudicium, quosdam autem et subsequuntur. 
 similiter et facta bona manifesta sunt 
 et, quae aliter se habent, abscondi non possunt. 
 quod dicit, istius modi est: quidam tam libere et palam peccant, 
 ut, postquam eos uideris, statim intellegas peccatores; alios 
 autem, qui callide occultant uitia sua, ex sequenti conuersatione 
 cognoscimus.

similiter et bona apud alios in propatulo 
 sunt, in aliis longo usu discimus. quid ergo necesse est nos 
 iactare pudicitiam, quae sine comitibus et adpendiculis suis, 
 continentia et parcitate, fidem sui facere non potest? apostolus 
 macerat corpus suum et animae subicit imperio, ne, quod 
 aliis praecipit, ipse non seruet: et adulescentula feruente cibis 
 corpore de castitate secura est?

Neque uero haec dicens condemno cibos, quos deus creauit 
 ad utendum cum gratiarum actione, sed iuuenibus 
 et puellis incentiua esse adsero uoluptatum. non Aetnaei ignes, 
 non Uulcania tellus, non Ueseuus et Olympus tantis ardoribus

 

 
 
 
 aestuant, ut iuueniles medullae uino plenae, dapibus inflammatae.

auaritia calcatur a plerisque et cum marsuppio deponitur; 
 maledicam linguam indictum emendat silentium; cultus 
 corporis et habitus uestium unius horae spatio commutatur; 
 omnia alia peccata extrinsecus sunt et, quod a foris est, facile 
 abicitur: sola libido insita a deo ob liberorum creationem, si 
 fines suos egressa fuerit, redundat in uitium et quadam lege 
 naturae in coitum gestit erumpere.

grandis ergo uirtutis est 
 et sollicitae diligentiae superare, quod natus sis in carne, 
 non carnaliter uiuere, tecum pugnare cottidie et inclusum 
 hostem Argi, ut fabulae ferunt, centum oculis obseruare. hoc 
 est, quod apostolus uerbis aliis loquebatur: omne peccatum, 
 quod fecerit homo, extra corpus est; qui autem 
 fornicatur, in corpus suum peccat.

aiunt medici 
 et qui de humanorum corporum scripsere naturis praecipueque 
 Galenus in libris, quorum titulus est irepi ὑγεινω̃ν , puerorum 
 et iuuenum ac perfectae aetatis uirorum mulierumque corpora 
 insito calore feruere et noxios esse his aetatibus cibos, qui 
 calorem augeant, sanitatique conducere frigida quaeque in esu

 

 
 
 
 et potu sumere, sicut e contrario senibus, qui pituita laborent 
 et frigore, calidos cibos et uetera uina prode esse.

unde et 
 saluator: adtendite, inquit, uobis, ne forte adgrauentur 
 corda uostra in crapula et ebrietate et curis huius 
 uitae. et apostolus: uino, in quo est luxuria. nec 
 mirum hoc figulum sensisse de uasculo, quod ipse fabricatus 
 est, cum etiam comicus, cuius finis est humanos mores 
 nosse atque describere; dixerit: sine Cerere et Libero 
 friget Uenus.

Primum igitur, si tamen stomachi firmitas patitur, 
 donec puellares annos transeas, aquam in potum sume, quae 
 natura frigidissima est, aut, si hoc inbecillitas prohibet, audi 
 cum Timotheo: uino modico utere propter stomachum 
 et frequentes tuas infirmitates.

deinde in ipsis cibis 
 calida quaeque deuita; non solum de carnibus loquor, super 
 quibus uas electionis profert sententiam: bonum est uinum 
 non bibere et carnem non manducare, sed etiam in 
 ipsis leguminibus inflantia quaeque et grauia declinanda sunt — 
 nihilque ita scias conducere Christianis adulescentibus ut esum 
 holerum, unde et in alio loco: qui infirmus est, ait,

 

 
 
 
 holera manducet — ardorque corporum frigidioribus epulis 
 temperandus est.

si autem tres pueri et Daniel leguminibus 
 uescebantur, pueri erant necdum ad sartaginem uenerant, in 
 qua rex Babylonius senes iudices frixit. nobis non corporum 
 cultus, qui in illis — excepto priuilegio gratiae dei — ex huiusce 
 modi cibis enituerat, sed animae uigor quaeritur, quae carnis 
 infirmitate fit fortior.

inde est, quod nonnulli uitam pudicam 
 adpetentium in medio itinere corruunt, dum solam abstinentiam 
 carnium putant et leguminibus onerant stomachum, quae 
 moderate parceque sumpta innoxia sunt. et ut, quod sentio, 
 loquar, nihil sic inflammat corpora et titillat membra genitalia 
 nisi indigestus cibus ructusque conuulsus.

malo apud te, filia, 
 uerecundia parumper quam causa periclitari. quidquid seminarium 
 uoluptatum est, uenenum puta. parcus cibus et sempèr 
 uenter esuriens triduanis ieiuniis praeferatur et multo melius 
 est cottidie parum quam raro satis sumere. pluuia illa optima 
 est, quae sensim descendit in terras; subitus et nimius imber 
 praeceps arua subuertit.

Quando comedis, cogita, quod statim tibi orandum, 
 ilico legendum sit. de scripturis sanctis habeto fixum uersuum 
 numerum; istud pensum domino tuo redde nec ante quieti 
 membra concedas, quam calathum pectoris tui hoc subtegmine 
 inpleueris. post scripturas sanctas doctorum hominum tractatus 
 lege, eorum dumtaxat, quorum fides nota est. non necesse 
 habes aurum in luto quaerere: multis margaritis unam redime 
 margaritam. sta iuxta Hieremiam in uiis pluribus, ut ad illam 
 uiam, quae ad patrem ducit, peruenias.

amorem monilium 
 atque gemmarum sericarumque uestium transfer ad scientiam 
 scripturarum. ingredere terram repromissionis lacte et melle 
 manantem, comede similam et oleum, uestire cum Ioseph 
 uariis indumentis, perforentur aures tuae cum Hierusalem 
 sermone dei, ut pretiosa ex illis nouarum. segetum grana 
 dependeant. habes sanctum Exsuperium probatae aetatis et fidei, 
 qui te monitis suis frequenter instituat.

Fac tibi amicos de iniquo mammona, qui te recipiant 
 in aeterna tabernacula. illis tribue diuitias tuas, qui non 
 Phasides aues, sed cibarium panem coemant, qui famem expellant, 
 non qui augeant luxuriam. intellege super egenum et 
 pauperem.

omni petenti te da, sed maxime domesticis fidei: 
 nudum uesti, esurientem ciba, aegrotantem uisita.

 

 
 
 
 quotienscumque manum extendis, Christum cogita. caue, ne mendicante 
 domino tuo alienas diuitias augeas.

Iuuenum fuge consortia. comatulos, comptos atque 
 lasciuos domus tuae tecta non uideant. cantor pellatur ut 
 noxius; fidicinas et psaltrias et istius modi chorum diaboli 
 quasi mortifera sirenarum carmina proturba ex aedibus tuis. 
 noli ad publicum subinde procedere et spadonum exercitu 
 praeeunte uiduarum circumferri libertate. pessimae consuetudinis 
 est, cum fragilis sexus et inbecilla aetas suo arbitrio 
 abutitur et putat licere, quod libet.

omnia quidem licent, 
 sed non omnia expediunt. nec procurator calamistratus 
 nec formosus conlactaneus nec candidulus et rubicundus 
 adsecula adhaereant lateri tuo: interdum animus dominarum 
 ex ancillarum habitu iudicatur. sanctarum uirginum et uiduarum 
 societatem adpete et, si sermocinandi cum uiris incumbit 
 necessitas, arbitros ne deuites tantaque confabulandi fiducia 
 sit, ut intrante alio nec paueas nec erubescas. speculum mentis 
 est facies et taciti oculi cordis fatentur arcana.

uidimus 
 nuper ignominiosum per totum orientem uolitasse: et aetas

 

 
 
 
 et cultus et habitus et incessus, indiscreta societas, exquisitae 
 epulae, regius apparatus Neronis et Sardanapalli nuptias 
 loquebantur. aliorum uulnus nostra sit cautio; pestilente 
 flagellato stultus sapientior erit. sanctus amor inpatientiam 
 non habet; falsus rumor cito opprimitur et uita posterior 
 iudicat de priori.

fieri quidem non potest, ut absque 
 morsu hominum uitae huius curricula quis pertranseat, malorumque 
 solacium est bonos carpere, dum peccantium multitudine 
 putant culpam minui peccatorum; sed tamen cito ignis 
 stipulae conquiescit et exundans flamma deficientibus nutrimentis 
 paulatim emoritur, si anno praeterito fama mentita 
 est aut, si certe uerum dixit, cesset uitium, cessabit et rumor.

haec dico, non quo de te sinistrum quid metuam, sed quo 
 pietatis affectu etiam, quae tuta sunt, pertimescam. o si uideres 
 sororem tuam et -illud sacri oris eloquium coram audire 
 contingeret, cerneres in paruo corpusculo ingentes animos, 
 audires totam ueteris et noui testamenti supellectilem ex 
 illius corde feruere. ieiunia pro ludo habet, orationem pro 
 deliciis. tenet tympanum in exemplum Mariae et Pharaone 
 submerso uirginum choro praecinit: cantemus domino; 
 gloriose enim magnificatus est, equum et ascensorem 
 deiecit in mare.

has docet psaltrias Christo, has 
 fidicinas erudit saluatori. sic dies, sic nox ducitur et oleo ad

 

 
 
 
 lampadas praeparato sponsi expectatur aduentus. imitare ergo 
 et tu consanguineam tuam: habeat Roma, quod angustior urbe 
 Romana possidet Bethleem.

Habes opes, facile tibi est indigentibus uictus subsidia 
 ministrare. quod luxuriae parabatur, uirtus insumat; nulla 
 nuptias contemptura timeat egestatem. redime uirgines, quas 
 in cubiculum saluatoris inducas, suscipe uiduas, quas inter 
 uirginum lilia et martyrum rosas quasi quasdam uiolas 
 misceas; pro corona spinea, in qua mundi Christus delicta 
 portauit, talia serta conpone.

laetetur et adiuuet uir nobilissimus, 
 pater tuus; discat a filia, quod didicerat ab uxore. 
 iam incanuit caput, tremunt genua, dentes cadunt et frontem 
 obscenam rugis arat, uicina est mors in foribus, 
 designatur rogus prope: uelimus nolimus, senes sumus. paret 
 sibi uiaticum, quod longo itinere necessarium est. secum 
 portet, quod inuitus dimissurus est, immo praemittat in caelum, 
 quod, ni cauerit, terra sumptura est.

Solent adulescentulae uiduae, quarum nonnullae abierunt 
 retro satanan, cum luxuriatae fuerint in Christo, subantesdicere : 
 \' patrimoniolum meum cottidie perit, maiorum hereditas 
 dissipatur, seruus contumeliose locutus est, imperium ancilla

 

 

 

 
 
 
 neglexit. quis procedet ad publicum? quis respondebit pro 
 agrorum tributis? paruulos meos quis erudiet? uernulas quis 
 educabit?\' et hanc — pro nefas!

— causam opponunt matrimonii, 
 quae uel sola debuit nuptias inpedire. superducit mater filiis 
 non uitricum, sed hostem, non parentem, sed tyrannum. inflammata 
 libidine obliuiscitur uteri sui et inter paruulos suas 
 miserias nescientes lugens dudum noua nupta conponitur. 
 quid obtendis patrimonium, quid superbiam seruulorum? 
 confitere turpitudinem.. nulla idcirco ducit maritum, \'ut cum 
 maritcnon dormiat. aut si certe libido non stimulat, quae 
 tanta insania est in morem scortorum prostituere castitatem, 
 ut augeantur diuitiae et propter rem uilem atque perituram 
 pudicitia, quae et pretiosa et aeterna est, polluatur?

si habes 
 liberos, nuptias quid requiris? si non-habes, quare expertam 
 non metuis sterilitatem et rem incertam certo praefers pudori? 
 scribuntur tibi nunc sponsales tabulae, ut post paululum 
 testamentum facere conpellaris. simulabitur mariti infirmitas 
 et, quod te morituram facere uolet, ipse uicturus faciet. aut 
 si euenerit, ut et de secundo marito habeas filios, domestica 
 pugna, intestinum proelium. non licebit tibi amare liberos 
 nec aequis aspicere oculis, quos genuisti. clam porriges cibos, 
 inuidebit mortuo et, nisi oderis filios, adhuc eorum amare 
 uideberis patrem.

quodsi de priori uxore habens sobolem te 
 domum introduxerit, etiamsi clementissima fueris, omnes 
 comoediae et mimographi et communes rhetorum loci in

 
 
 
 nouercam saeuissimam declamabunt. si priuignus languerit et 
 condoluerit caput, infamaberis ut uenefica. si non dederis 
 cibos, crudelis, si dederis, malefica diceris. oro te, quid 
 habent tantum boni secundae nuptiae, ut haec mala ualeant 
 conpensare?,

Uolumus scire, quales esse debeant uiduae? legamus 
 euangelium secundum Lucam: et erat, inquit, Anna prophetissa, 
 filia Phanuel de tribu Aser. Anna interpretatur 
 (gratia\\ Phanuel in lingua nostra resonat \'uultum dei\', 
 Aser uel in \'beatitudinem\' uel in \'diuitias\' uertitur. quia ergo 
 ab adulescentia usque ad octoginta quattuor annos uiduitatis 
 onus sustinuerat et non recedebat de templo dei diebus ac 
 noctibus insistens ieiuniis et obsecrationibus, idcirco meruit 
 gratiam spiritalem et nuncupatur filia uultus dei et atauis 
 beatitudine diuitiisque censetur.

recordemur uiduae Sareptenae, 
 quae et suae et filiorum saluti Heliae praetulit famem et 
 ipsa nocte moritura cum filio superstitem hospitem relinquebat 
 malens uitam perdere quam elemosynam et in pugillo farris 
 seminarium sibi messis dominicae praeparauit. farina seritur 
 et olei capsaces nascitur. in Iudaea frumenti penuria — granum 
 enim tritici ibi mortuum fuerat — et in gentium uiduae 
 olei fluenta manabant.

legimus Iudith — si cui tamen placet 
 uolumen recipere — uiduam confectam ieiuniis et habitu lugubri 
 sordidatam, quae non lugebat mortuum uirum, sed squalore

 

 

 
 
 
 corporis sponsi quaerebat aduentum. uideo armatam gladio 
 manum, cruentam dexteram, recognosco caput Holofernae de 
 mediis hostibus reportatum. uincit uiros femina et castitas 
 truncat libidinem habituque repente mutato ad uictrices sordes 
 redit omnibus saeculi cultibus mundiores.

Quidam inperite et Debboram inter uiduas numerant 
 ducemque Barac arbitrantur Debborae filium, cum aliud 
 scriptura commemoret. nobis ad hoc nominabitur, quod prophetissa 
 fuerit et in ordine iudicum supputetur. et quia dicere 
 poterat: quam dulcia gutturi meo eloquia tua, super 
 mei et fauum ori meo, apis nomen accepit scripturarum \' 
 floribus pasta, spiritus sancti odore perfusa et dulces ambrosiae 
 sucos prophetali ore conponens.

JNoomin, quae nobiscum sonat 
 παραϰϰλημένη , quam interpretari possumus \' consolatam1 , marito 
 et liberis peregre mortuis pudicitiam reportauit in patriam et 
 hoc sustentata uiatico nurum Moabitidem tenuit, ut illud 
 Esaiae uaticinium conpleretur: emitte agnum, domine, 
 dominatorem terrae, de petra deserti.

uenio ad uiduam 
 de euangelio, uiduam pauperculam, omni Israhelitico populo 
 ditiorem, quae accipiens granum sinapis et mittens fermentum 
 in farinae satis tribus patris et filii confessionem spiritus 
 sancti gratia temperauit et duo minuta misit in gazophylacium

quidquid habere poterat in substantia sua umuersasque diuitias

 

 
 
 
 in utroque fidei suae obtulit-testamento. haec sunt duo seraphin 
 ter glorificantia trinitatem et in thesauro ecclesiae condita, 
 unde et forcipe utriusque instrumenti ardens carbo conprehensus 
 purgat labia peccatoris.

Quid uetera repetam et uirtutes feminarum de libris 
 proferam, cum possis multas tibi ante oculos\' proponere in 
 urbe, qua uiuis, quarum imitari exemplum debeas? et ne 
 uidear adulatione per singulas currere, sufficit tibi sancta 
 Marcella, quae respondens generi suo aliquid nobis de euangelio 
 retulit.

Anna septem annis a uirginitate sua uixerat 
 cum marito, ista septem mensibus; illa Christi expectabat 
 aduentum, ista tenet, quem illa susceperat; illa uagientem 
 canebat, ista praedicat triumphantem; illa loquebatur de eo 
 omnibus, qui expectabant redemptionem Hierusalem, haec cum 
 redemptis gentibus clamitat: frater non redimit, redimet 
 homo? et de alio psalmo: homo natus est in ea et ipse 
 fundauit eam altissimus.

scio me ante hoc terme biennum 
 edidisse libros contra Iouinianum, quibus uenientes e 
 contrario quaestiones, ubi apostolus concedit secunda matrimonia, 
 scripturarum auctoritate contriui. et non necesse est 
 eadem ex integro scribere, cum possis inde, quae scripta 
 sunt, mutuari. hoc tantum, ne modum egrediar epistulae, 
 admonitam uolo: cogita te cottidie esse morituram, et numquam 
 de secundis nuptiis cogitabis.

Breuis epistula longas explanare non ualet quaestiones 
 et in artum multa concludens stringere uerbis, quod sensibus 
 dilatatum est. interrogas, quid significet illud in euangelio 
 iuxta Mattheum: nolite solliciti esse de crastino; 
 sufficit diei malitia sua.

crastinum in scripturis sanctis 
 futurum tempus significat, sicut Iacob in Genesi loquitur: 
 exaudiet me cras iustitia mea et, ubi altare extruitur 
 a duabus tribubus Ruben et Gad et dimidia tribu Manasse 
 et a cuncto Israhele ad eas legatio mittitur, cum Finees 
 pontifici respondent idcirco se altare fecisse, ne cras filiis 
 suis colendi deum possessio denegetur. et multa istius modi 
 in ueteri repperies instrumento.

qui ergo de futuris nos

 

 

 

 

 

 

 

 

 
 
 
 cogitare prohibuit, concessit de praesentibus propter humanae 
 uitae fragilitatem. quod autem dicit: sufficit diei malitia 
 sua, hoc modo intellege: sufficit nobis de praesentibus huius 
 saeculi angustiis cogitare; quid necesse est sensum ad incerta 
 et futura extendere, quae aut consequi non possumus aut 
 forsitan cito inuenta perdamus? xayia enim, quam Latinus 
 uertit in \'malitiam\', apud Graecos duo significat, et malitiam 
 et adflictionem, quam ϰάϰωσιν Graeci dicunt et hic magis 
 pro malitia transferri debuit.

quod si contentiose t quis ducitur 
 nolens ϰαϰίαν adflictionem sonare et angustias, sed malitiam, 
 illo sensu explanandum est, quo mundus in maligno, hoc est 
 in malo, positus sit — et in dominica oratione dicimus: Ii be rat 
 nosamalo — et sufficiat nobis contra malitiam huius saeculi 
 praesens habere certamen.

In secundo proposuisti loco de beati apostoli Pauliprima 
 ad Corinthios epistula, in qua loquitur: omne peccatum, 
 quod fecerit homo, extra corpus est; qui 
 autem fornicatur, in corpus suum peccat. legamus 
 ergo paululum superius et sic ad haec uerba ueniamus, ne 
 de extremis partibus et, ut ita dicam, cauda capituli totam

 

 
 
 
 sententiam nosse cupiamus.

corpus, inquit, non fornicationi, 
 sed domino, et dominus corpori. deus autem, 
 qui dominum suscitauit, et nos cum illo suscitauit 
 per uirtutem suam. nescitis, quia corpora uestra 
 membra Christi sunt? tollens ergo membra Christi 
 faciam membra meretricis? absit. an nescitis, quia, 
 qui coniungitsemeretrici , unumcorpusest ? erunt, 
 inquit, duoincarneuna . quiautemiungitsedomino , 
 unus spiritus est. fugite fornicationem. omne peccatum, 
 quod fecerit homo, extra corpus est. qui 
 autem fornicatur, in corpus suum peccat et reliqua.

sanctus apostolus contra luxuriam disputans et in superioribus 
 dicens: escae uentri et uenter escis; deus autem 
 et hunc et illa destruet consequenter uenit ad fornicationem. 
 etenim luxuria mater libidinis est uentremque distentum 
 cibo et uini potionibus inrigatum uoluptas genitalium sequitur 
 atque, ut ita dictum sit, pro membrorum ordine ordo uitiorum 
 mutandus est.

omne itaque peccatum, uerbi gratia furtum, 
 homicidium, rapina, periurium et cetera his similia post factum 
 paenitudinem habent et, licet inuitet lucrum, tamen 
 mordet conscientia; uoluptas sola ac libido etiam in ipso 
 tempore paenitendi praeteritos stimulos patitur et titillationem

 

 
 
 
 carnis et incentiua peccati, ut per haec, quae corrigi cupimus 
 cogitantes, rursum sit materia delinquendi.

aliter: cetera peccata 
 forinsecus sunt — quidquid enim egerimus, in alios agimus —; 
 fornicatio non solum conscientiam fornicantis, sed ipsum 
 maculat corpus, ac secundum sententiam domini, in qua ait: 
 propter hoc relinquet homo patrem et matrem et 
 adhaerebit uxori suae et erunt una caro, etiam ipse 
 cum meretrice unum- corpus efficitur et peccat in corpus 
 suum, dum templum Christi facit corpus- esse meretricis.

dicamus et aliter, ne ullam Graecorum sententiam praeterire 
 uideamur: aliud est peccare per corpus, aliud in corpore. 
 furtum, homicidium et cetera absque fornicatione peccata 
 per manus administramus extrinsecus; fornicatio sola in corpore 
 nostro exercetur a nobis, non per corpus in alios, et \'per\' 
 praepositio ministerium habet, (in) autem in se passionem.

sunt et, qui ita disserant, quod secundum sanctam scripturam 
 uxor uiri corpus sit et, quicumque fuerit fornicatus, peccet 
 in corpus suum, hoc est in uxorem, dum eam sua fornicatione 
 conmaculat et facit etiam non peccantem sui conmixtione 
 peccare.

(5). Tertia, id est extrema, propositio fuit de eadem apostoli 
 epistula, ubi de resurrectione disputans uenit ad eum 
 locum, ubi scriptum est: oportet enim eum regnare, 
 donec ponat omnes inimicos eius sub pedibus suis. 
 nouissimelnimica destruetur mors. cum autem dixerit, 
 quia omnia subiecta sunt ei, haud dubium, 
 quin praeter eum, qui subiecit ei omnia. cum 
 uero subiecta fuerint ei omnia, tunc ipse filius 
 subicietur ei, qui sibi subiecit omnia, at sit 
 deus omnia in omnibus.

et miror te hoc a me quaerere 
 uoluisse, cum sanctus Hilarius, Pictauensis episcopus, undecimum 
 librum contra Arrianos hac quaestione et solutione 
 conpleuerit. tamen saltim pauca dicamus. omne in hoc scandalum 
 est, quare filius patri dicatur esse subiectus. quid est 
 turpius siue inferius: patri subici — quod saepe pietatis est et 
 in psalmo scriptum: nonne deo subiecta erit anima 
 mea? — an crucifigi et maledictum crucis fieri? maledictus 
 enim omnis, qui pendet in ligno.

qui ergo pro nobis 
 maledictum factus est, ut nos de maledictione liberaret, miraris, 
 si pro nobis subiectus sit, ut nos patri faciat esse subiectos 
 dicens in euangelio: nemo uadit ad patrem nisi per me

 

 
 
 
 et: cum exaltatus fuero, omnia traham ad me? Christus 
 in his, qui fideles sunt, subiectus est patri, quia omnes 
 credentes, immo omne hominum genus, corporis ipsius membra 
 reputantur. in his autem, qui increduli sunt, id est Iudaeis, 
 ethnicis, hereticis, insubiectus dicitur, quia pars membrorum 
 eius non est subiecta fidei.

in fine autem mundi, cum omnia 
 membra regnantem uiderint Christum, id est corpus suum, 
 etiam ipsa subicientur Christo, id est corpori suo, ut omne 
 Christi corpus subiciatur deo et patri et sit deus omnia. in 
 omnibus. non ait: \'ut sit pater omnia in omnibus\', sed: cut 
 deus\', quod proprium nomen est trinitatis et tam ad patrem 
 quam ad filium et spiritum sanctum referri potest, ut humanitas 
 subiciatur diuinitati. humanitatem in hoc loco dicimus non 
 mansuetudinem et clementiam, quam Graeci ϕιλανϑρωπίαν 
 uocant, sed omne hominum genus.

porro, quod ait: ut sit 
 deus omnia in omnibus, hoc sensu accipiendum est: 
 dominus atque saluator nunc omnia non est in omnibus, sed 
 pars in singulis — uerbi gratia in Salomone sapientia, in Dauid 
 bonitas, in-Iob patientia, in Danihelo cognitio futurorum, in 
 Petro fides, in Finees et Paulo zelus, in Iohanne uirginitas, 
 in ceteris cetera —, cum autem omnium rerum finis advenerit, 
 tunc omnia in omnibus erit, ut singuli sanctorum omnes uirtutes 
 habeant et sit Christus totus in cunctis.

(3). Repperi iunctam epistulae et commentariolo tuo 
 breuem chartulam, in qua haec indita ferebantur: \'quaerendum 
 ab eo — id est a me —, utrum mulier relicto uiro adultero 
 et sodomita et alio per uim accepto possit absque paenitentia 
 communicare ecclesiae uiuente adhuc eo, quem prius reliquerat.\' 
 quod legens illius uersiculi recordatus sum: ad excusandas 
 excusationes in peccatis.

omnes enim homines uitiis 
 nostris fauemus et, quod propria facimus uoluntate, ad naturae 
 referimus necessitatem. quomodo si dicat adulescens: \'uim 
 patior corporis mei, ad libidinem ardor inpellit, ipsa organa 
 membrorum genitalium et conpositio corporis femineos quaerit 
 amplexus\'; et rursus homicida: \'in egestate\', inquit, \'eram, 
 indigebam cibo, tegumen corporis non habebam; ideo alienum 
 sanguinem fudi, ne ipse fame et frigore morerer\'.

responde 
 itaque sorori, quae a nobis super statu sui quaerit, non 
 nostra, sed apostolica sententia: an ignoratis, fratres, 
 -scientibus legem loquor — quoniam lex dominatur 
 homini, quanto tempore uiuit? mulier enim, quae 
 sub uiro est, uiuente uiro adstricta est legi. quodsi 
 mortuus fuerit uir eius, liberata est a lege uiri. 
 ergo uiuente uiro adultera erit, si duxerit alium 
 uirum, et in alio loco: mulier alligata est, quanto

 

 
 
 
 tempore uiuit uir eius. si autem dormierit uir, 
 liberata est: cui uult, nubat, tantum in domino.

omnes igitur causationes apostolus amputans apertissime 
 definiuit uiuente uiro adulteram esse mulierem, quae alteri 
 nupserit. nolo mihi -proferas raptorem et uiolentiam, matris 
 persuasionem, patris auctoritatem, propinquorum cateruas, seruorum 
 insidias atque contemptum, damna rei familiaris: 
 quamdiu uiuit uir, licet adulter sit, licet sodomita, licet flagitiis 
 omnibus coopertus et ab uxore propter haec scelera 
 derelictus, maritus eius reputatur, cui alterum uirum accipere 
 non licet. nec hoc apostolus propria auctoritate decernit, sed 
 Christo in se loquente Christi uerba, qui ait in euangelio: 
 qui dimittit uxorem suam excepta causa fornicationis, 
 facit eam moechari; et qui dimissam acceperit, 
 adulter est.

animaduerte, quid dicat: qui dimissam 
 acceperit, adulter est; siue ipsa dimiserit uirum 
 siue a uiro dimissa sit, adulter est, qui eam acceperit. unde 
 et apostoli grauem coniugii sarcinam intellegentes: si ita 
 est, inquiunt, non expedit homini uxorem accipere. 
 ad quos dominus: qui potest, inquit, capere, capiat, 
 statimque sub exemplo trium eunuchorum uirginitatis infert 
 beatitudinem, quae nulla carnis lege retinetur.

(4). Neque satis animaduertere potui, quid sit, quod dicere 
 uoluit: alio uiro per uim accepto\'. quid est hoc: cper uim 
 accepto\'? congregata uidelicet multitudine nolentem rapuit: 
 et quare postea non raptorem rapta dimisit? legat libros 
 Moysi et inueniet desponsatam uiro, si in ciuitate fuerit 
 oppressa et non clamauerit, puniri quasi adulteram, si autem 
 in agro, innoxiam esse ab scelere.

ergo ista soror, quae, ut 
 dicit, uim passa est, ut alteri iungeretur, si uult Christi corpus 
 accipere et non adulteram se putari, agat paenitentiam, 
 ita dumtaxat, ut secundo uiro, qui non appellatur uir, sed 
 adulter, a tempore paenitentiae non copuletur. quod si ei 
 durum uidetur et non potest derelinquere nec praeferre 
 dominum uoluptati, audiat apostolum conclamantem: non 
 potestis calicem domini bibere et calicem daemoniorum; 
 non potestis mensae domini communicare 
 et mensae daemoniorum, et in alio loco: quae communicatio 
 luci ac tenebris? qui consensus Christo

 

 
 
 
 ac Belial?

rem nouam loquar, immo non nouam, sed ueterem, 
 quae ueteris testamenti auctoritate firmatur. si reliquerit 
 secundum uirum et reconciliari priori uoluerit, non potest. 
 scriptum est enim in Deuteronomio : si acceperit homo 
 uxorem et habuerit eam et non inuenerit gratiam 
 in conspectu eius propter aliquam foeditatem, 
 scribet libellum repudii et dabit in manus eius 
 et dimittet eam de domo sua.

cumque egressa 
 alterum maritum duxerit et ille quoque oderit 
 eam dederitque libellum repudii et dimiserit de 
 domo sua uel certe mortuus fuerit, non potest 
 maritus recipere eam uxorem, quia polluta est et 
 abominabilis facta est coram domino; ne peccare 
 facias terram tuam, quam dominus deus tuus tibi 
 tradidit possidendam.

unde obsecro te, ut consoleris 
 eam, immo prouoces ad salutem. putndae carnes ferro indigent 
 et cauterio; nec est medicinae culpa, sed uulnelis , cum crudelitate 
 clementi non parcit medicus, ut parcat, saeuit, ut 
 misereatur.

Numquam aeque quisquam facie cuilibet innotuit quam 
 mihi tuorum in domino studiorum quieta laetitia et uere 
 exercitatio liberalis. quamquam ergo percupiam omnino te nosse, 
 tamen exiguum quiddam tui minus habeo, praesentiam uidelicet 
 corporis.

quam ipsam etiam, posteaquam te beatissimus nunc 
 episcopus, tunc uero iam episcopatu dignus frater Alypius 
 uidit remeansque a me uisus est, negare non possum magna 
 ex parte mihi esse relatu eius inpressam et ante reditum, cum 
 te ille ibi uidebat, ego uidebam, sed oculis eius. non enim 
 animo me atque illum, sed corpore duos, qui nouerit, dixerit,

 

 

 

 

 

 

 

 

 
 
 
 
 
 concordia dumtaxat et familiaritate fidissima, non meritis, 
 quibus ille antecellit. quia ergo me primitus communione 
 spiritus, quo in unum nitimur, deinde illius ex ore iam diligis, 
 nequaquam inpudenter quasi aliquis ignotus commendo germanitati 
 tuae fratrem Profuturum, quem nostris conatibus, deinde 
 adiutorio tuo uere profuturum speramus; nisi forte, quod talis 
 est, ut ipse tibi per eum fiam commendatior, quam ille per 
 me.

hactenus fortasse scribere debuerim, si esse uellem epistularum 
 sollemnium more contentus; sed scatet animus in 
 loquelas communicandas tecum de studiis nostris, quae habemus 
 in Christo Iesu, domino nostro, qui nobis multas utilitates 
 et uiatica quaedam demonstrati a se itineris etiam per tuam 
 caritatem non mediocriter ministrare dignatur.

Petimus ergo et nobiscum petit omnis Africanarum ecclesiarum 
 studiosa societas, ut interpretandis eorum libris, qui 
 Graece scripturas nostras quam optime tractauerunt, curam 
 atque operam inpendere non graueris. potes enim efficere, ut 
 nos quoque habeamus tales illos uiros et unum potissimum, 
 quem libentius in tuis litteris sonas.

de uertendis autem in 
 linguam Latinam sanctis litteris canonicis laborare te nollem 
 nisi eo modo, quo Iob interpretatus es, ut signis adhibitis, 
 quid inter hanc tuam et Septuaginta, quorum est grauissima

 

 

 
 
 
 auctoritas, interpretationem distet, appareat. satis autem nequeo 
 mirari, si aliquid adhuc in Hebraeis . exemplaribus inueni. 
 tur, quod tot interpretes illius linguae peritissimos fugerit.

omitto enim Septuaginta, de quorum uel consilii uel spiritus 
 maiore concordia, quam si unus homo esset, non audeo in 
 aliquam partem certam ferre sententiam, nisi quod eis praeminentem 
 auctoritatem in hoc munere sine controuersia tribuendam 
 existimo: illi me plus mouent, qui, cum posteriores 
 interpretarentur et uerborum locutionumque Hebraearum uiam 
 atque regulas mordacius, ut fertur, tenerent, non solum inter 
 se non consenserunt, \'sed etiam reliquerunt multa, quae tanto 
 post eruenda et prodenda remanerent. si enim obscura sunt, 
 te quoque in eis falli posse creditur; si manifesta, illos in eis 
 falli potuisse non creditur. huius igitur rei pro tua caritate 
 expositis causis certum me facias obsecrauerim.

Legi etiam quaedam scripta, quae tua dicerentur, in epistulas 
 apostoli Pauli, quarum ad Galatas cum enodare uelles, 
 uenit in manus locus ille, quo apostolus Petrus a perniciosa 
 simulatione reuocatur. ibi patrocinium mendacii susceptum

 

 
 
 
 esse uel abs te, tali uiro, uel a quopiam, si alius illa scripsit, 
 fateor, non mediocriter doleo, donec refellantur — si forte refelli 
 possunt — ea, quae me mouent.

mihi enim uidetur exitiosissime 
 credi aliquod in libris sanctis esse mendacium, id est eos 
 homines, per quos nobis illa scriptura ministrata est atque 
 conscripta, aliquid in libris suis fuisse mentitos. alia quippe 
 quaestio est, sitne aliquando mentiri uiri boni, et alia quaestio 
 est, utrum scriptorem sanctarum scripturarum mentiri oportuerit; 
 immo uero non alia, sed nulla quaestio est. admisso 
 enim semel in tantum auctoritatis fastigium officioso aliquo 
 mendacio nulla illorum librorum particula remanebit, quae non, 
 ut cuique uidebitur uel ad mores difficilis uel ad fidem incredibilis, 
 eadem perniciosissima regula ad mentientis auctoris 
 consilium officiumque referatur.

si enim mentiebatur apostolus 
 Paulus, cum apostolum Petrum obiurgans diceret: si tu, cum 
 sis Iudaeus, gentiliter et non Iudaice uiuis, quemadmodum 
 gentes cogis iudaizare? et \'recte illi uidebatur 
 Petrus fecisse, quem non recte fecisse et dixit et scripsit, 
 ut quasi animos tumultuantium deleniret, quid respondebimus, 
 cum exsurrexerint peruersi homines prohibentes nuptias, quos

 

 

 
 
 
 futuros ipse praenuntiauit, et dixerint totum illud, quod idem 
 apostolus de matrimoniorum iure firmando locutus est, propter 
 homines, qui dilectione coniugum tumultuari poterant, fuisse 
 mentitum, scilicet non quod hoc senserit, sed ut illorum placaretur 
 adueršitas ?

non opus est multa commemorare. possunt 
 enim uideri etiam de laudibus dei esse officiosa mendacia, ut 
 apud homines pigriores dilectio eius ardescat, atque ita nusquam 
 certa erit in sanctis libris castae ueritatis auctoritas. 
 nonne adtendimus eundem apostolum cum ingenti cura commendandae 
 ueritatis dicere: si autem Christus non resurrexit, 
 inanis est praedicatio nostra, inanis est 
 et fides uestra. inuenimur autem et falsi testes 
 dei, quia testimonium diximus aduersus deum, 
 quod suscitauerit Christum, quem non suscitauit.

si quis huic diceret: \'quid in hoc mendacio perhorrescis, cum 
 id dixeris, quod, etiamsi falsum sit, ad laudem dei maxime 
 pertinet" nonne huius detestatus insaniam, quibus posset, 
 uerbis et significationibus in lucem penetralia sui cordis aperiret 
 clamans non minore aut fortasse etiam maiore scelere in 
 deo laudari falsitatem quam ueritatem uituperari?

agendum

 

 
 
 
 est igitur, ut ad cognitionem diuinarum scripturarum talis 
 homo accedat, qui de sanctis libris tam sancte et ueraciter 
 existimet, ut nolit aliqua eorum parte delectari per officiosa 
 mendacia potiusque id, quod non intellegit, transeat, quam 
 cor suum praeferat illi ueritati. profecto enim, cum hoc dicit, 
 credi sibi expetit et id agit, ut diuinarum scripturarum auctoritatibus 
 non credamus.

Et ego quidem qualibuscumque uiribus, quas dominus 
 suggerit, omnia illa testimonia, quae adhibita sunt adstruendae 
 utilitati mendacii, aliter oportere intellegi ostenderem, ut ubique 
 eorum firma ueritas doceretur. quam enim testimonia 
 mendacia esse non debent, tam non debent fauere mendacio. 
 sed hoc intellegentiae relinquo tuae. admota enim lectioni 
 diligentiore consideratione multo id fortasse facilius uidebis 
 quam ego.

ad hanc autem considerationem coget te pietas, 
 qua cognoscis fluctuare auctoritatem diuinarum scripturarum, 
 ut in eis, quod unIt quisque, credat, quod non uult, non credat, 
 si semel fuerit persuasum aliqua illos uiros, per quos nobis 
 haec ministrata sunt, in scripturis suis officiose potuisse mentiri; 
 nisi forte regulas quasdam daturus es, quibus nouerimus, 
 ubi oporteat mentiri et ubi non oporteat. quod si fieri potest, 
 nullo modo mendacibus dubiisque rationibus id explices quaeso

 
 
 
 nec me onerosum aut inpudentem iudices per humanitatem 
 ueracissimam domini nostri. nam, ut non dicam nulla, certe 
 non magna culpa meus error ueritati fauet, si recte in te potest 
 ueritas fauere mendacio.

Multa alia cum sincerissimo corde tuo loqui cuperem et 
 de Christiano studio conferre, sed huic desiderio meo nulla 
 epistula sat est. uberius id possum per fratrem, quem miscendum 
 et alendum dulcibus atque utilibus sermocinationibus 
 tuis misisse me gaudeo. et tamen, quantum uellem, nec ipse 
 — quod eius pace dixerim — forsitan capit, quamquam nihilo me 
 illi praetulerim.

ego enim me fateor tui capaqiorem, sed ipsum 
 uideo fieri pleniorem, quo me sine dubitatione antecellit, et 
 posteaquam redierit, quod domino adiuuante prosperatum hi 
 spero, cum eius pectoris abs te cumulati particeps fuero, non 
 est inpleturus, quod in me adhuc uacuum erit atque auidum 
 sensorum tuorum. ita fiet, ut ego etiam tunc egentior sim, 
 ille copiosior. sane idem frater aliqua scripta nostra fert secum, 
 quibus legendis si dignationem adhibueris, etiam sinceram 
 fraternamque seueritatem adhibeas quaeso.

non enim aliter

 
 
 
 intellego, quod scriptum est: emendabit me iustus in 
 misericordia et arguet; oleum autem peccatoris 
 non inpinguetcaputmeum , nisi, quia magis amat obiurgator 
 sanans quam adulator unguens caput. ego autem difficillime 
 bonus iudex lego, quod scripserim, sed aut timidior 
 recto aut cupidior. uideo etiam interdum uitia mea, sed haec 
 malo audire a melioribus, ne, cum me recte fortasse reprehendero, 
 rursus mihi blandiar et meticulosam potius mihi uidear 
 in me quam iustam tulisse sententiam.

Paulus apostolus praesente Agrippa rege de criminibus 
 responsurus, quae posset intellegere, qui auditurus erat, securus

 

 

 

 

 

 

 

 

 

 
 
 
 
 de causae uictoria statim in principio gratulatur dicens: de 
 omnibus, quibus accusor a Iudaeis, o rex Agrippa, 
 aestimo me beatum, cum apud te sim hodie defendendus, 
 quipraecipuenosticunctas , quaeinludaeis 
 sunt, consuetudines et quaestiones. legerat enim illud 
 Esaiae: beatus, qui in aures loquitur audientis, et 
 nouerat tantum oratoris uerba proficere, quantum iudicis prudentia 
 cognouisset.

unde et ego beatum me in hoc dumtaxat 
 negotio iudico, quod apud eruditas aures inperitae linguae 
 responsurus sum, quae obicit mihi uel ignorantiam uel mendacium, 
 si aut nesciui alienas litteras uere interpretari aut 
 nolui: quorum alterum error, alterum crimen est. ac ne forsitan 
 accusator meus facilitate, qua cuncta loquitur, et inpunitate, 
 qua sibi licere omnia putat, me quoque apud uos 
 argueret, ut papam Epiphanium criminatus est, hanc epistulam 
 misi, quae te et per te alios, qui nos amare dignantur, rei 
 ordinem doceat.

Ante hoc ferme biennium miserat Iohanni episcopo supra 
 dictus papa Epiphanius litteras arguens eum in quibusdam 
 dogmatibus et postea clementer ad paenitentiam prouocans. 
 harum exemplaria certatim Palaestinae rapiebantur uel ob 
 auctoris meritum uel ob elegantiam scriptionis.

erat in monasteriolo 
 nostro uir apud suos haut ignobilis, Eusebius

 

 
 
 
 Cremonensis, qui, cura haec epistula per multorum ora uolitaret et 
 mirarentur eam pro doctrina et puritate sermonis docti pariter 
 et indocti, coepit a me obnixe petere, ut sibi eam in Latinum 
 uerterem et propter intellegendi facilitatem apertius explicarem; 
 Graeci enim eloquii penitus ignarus erat. feci, quod noluit; 
 accito notario raptim celeriterque dictaui ex latere in pagina 
 breuiter adnotans, quem intrinsecus sensum singula capita 
 continerent — siquidem et hoc, ut sibi soli facerem, oppido flagitarat 
 — postulauique ab eo mutuo, ut domi haberet exemplar 
 nec facile in uulgus proderet.

res ita anno et sex mensibus 
 transiit, donec supra dicta interpretatio de scriniis eius nouo 
 praestrigio Hierosolymam conmigrauit. nam quidam pseudomonachus 
 uel accepta pecunia, ut perspicue intellegi datur, uel 
 gratuita malitia, ut incassum corruptor nititur persuadere, 
 conpilatis chartis eius et sumptibus ludas factus est proditor 
 deditque aduersariis latrandi contra me occasionem, ut inter 
 inperitos contionentur me falsarium, me uerbum non expres 
 sisse de uerbo, pro \'honorabili\' dixisse \'carissimum\' et maligna 
 interpretatione — quod nefas dictu sit — ϰἰδεσιμώτατον noluisse 
 transferre. haec et istius modi nugae crimina mea sunt.

Ac primum, antequam de translatione respondeam, uolo

 

 
 
 
 interrogare eos, qui malitiam prudentiam uocant: unde apud 
 uos exemplar epistulae? quis dedit? qua fronte profertis, quod 
 scelere redemistis? quid apud homines tutum erit, si nec 
 parietibus quidem et scriniis nostra possumus secreta celare? 
 si ante tribunalia iudicum hoc uobis crimen inpingerem, reos 
 legibus subiugarem, quae etiam pro utilitate fisci delatoribus 
 poenam statuunt et, cum suscipiant proditionem, damnant 
 proditorem.

lucrum uidelicet placet, uoluntas displicet. dudum 
 Hesychium, uirum consularem, contra quem patriarcha Gamalihel 
 grauissimas exercuit inimicitias, Theodosius princeps capite 
 damnauit, quod sollicitato notario chartas illius inuasisset. 
 legimus in ueteribus historiis ludi magistrum, qui Faliscorum 
 liberos prodiderat, uinctum pueris traditum et ad eos, quos 
 prodebat, remissum nec sceleratam populum Romanum suscepisse 
 uictoriam. Pyrrum, Epirotarum regem, cum in castris 
 ex uulnere curaretur, medici sui proditione interfici nefas duxit 
 Fabricius, quin potius uinctum remisit ad dominum, ut scelus 
 nec in aduersario conprobaret.

quod leges publicae, quod hostes 
 tuentur, quod inter bella et gladios sanctum est, hoc nobis 
 inter monachos et sacerdotes Christi intutum fuit. et audet

 

 
 
 
 quidam ex eis adducto supercilio et concrepantibus digitis 
 eructare et dicere: \'quid enim, si redemit, si sollicitauit? fecit, 
 quod sibi profuit\'. mira sceleris defensio! quasi non et latrones 
 et fures ac piratae faciant, quod sibi prodest. certe Annas et 
 Caiphas seducentes infelicem ludam fecerunt, quod sibi utile 
 existimabant.

Uolo in chartulis meis quaslibet ineptias scribere, commentari 
 de scripturis, remordere laedentes, digerere stomachum, 
 in locis me exercere communibus et quasi limitas ad pugnandum 
 sagittas reponere: quamdiu non profero cogitata, et maledicta 
 non crimina sunt, immo ne maledicta quidem, quae aures 
 publicae nesciunt.

tu corrumpas seruulos, sollicites clientes et, 
 ut in fabulis legimus, auro ad Danaen penetres dissimulatoque, 
 quod feceris, me falsarium uoces, cum multo peius crimen 
 accusando in te confitearis, quam in me arguis? alius te hereticum, 
 alius insimulat dogmatum peruersorum: taces,. ipsi 
 respondere non audes, interpretem laceras, de syllabis calumniaris 
 et totam defensionem tui putas, si tacenti detrahas. 
 finge in transferendo uel errasse uel intermisisse me quippiamhic 
 totus tui negotii cardo uersatur, haec tua est defensio —: 
 num idcirco tu non es hereticus, si ego malus interpres sim?

nec hoc dico, quo te hereticum nouerim — sciat ille, qui

 
 
 
 accusauit, nouerit ille, qui scripsit — sed quo stultissimum sit accusatum 
 ab alio alium criminari et confosso undique corpore de 
 dormientis uulnere solacium quaerere.

Hactenus sic locutus sum, quasi aliquid de epistula 
 commutarim etv simplex translatio possit errorem habere, non 
 crimen. nunc uero, cum ipsa epistula doceat nihil mutatum 
 esse de sensu nec res additas nec aliquod dogma confictum, 
 faciunt ne intellegendo, ut nihil intellegant, et, 
 dum alienam inperitiam uolunt coarguere, suam produnt.

ego 
 enim non solum fateor, sed libera uoce profiteor me in interpretatione 
 Graecorum absque scripturis sanctis, ubi et uerborum 
 ordo mysterium est, non uerbum e uerbo, sed sensum 
 exprimere de sensu. habeoque huius rei magistrum Tullium, 
 qui Protagoram Platonis et Oeconomicum Xenofontis et Aeschini 
 et Demosthenis duas contra se orationes pulcherrimas transtulit. 
 quanta. in illis praetermiserit, quanta addiderit, quanta 
 mutauerit, ut proprietates alterius linguae suis proprietatibus 
 explicaret, non est huius temporis dicere.

sufficit mihi ipsa 
 translatoris auctoritas, qui ita in prologo earundem orationum 
 ocutus est: putaui mihi suscipiendum laborem

 

 
 
 
 utilem studiosis, mihi quidem ipsi non necessarium. 
 conuerti enim ex Atticis duorum eloquentissimorum 
 nobilissimas orationes inter seque contrarias, 
 AeschinietDemosthenis , necconuertiutinterpres , 
 sed ut orator, sententiis isdem et earum formis tam 
 quam figuris, uerbis ad nostram consuetudinem 
 aptis. in quibus non pro uerbo uerbum necesse habui 
 reddere, sed genus omnium uerborum uimque seruaui. 
 non enim me ea adnumerare lectori putaui 
 oportere, sed tamquam adpendere.

rursumque in calce 
 sermonis: quorum ego, ait, orationes si, ut spero, ita 
 expressero uirtutibus utens illorum omnibus, id 
 est sententiis et earum figuris et rerum ordine, . 
 uerba persequens eatenus, ut ea non abhorreant 
 a more nostro, quae si e Graecis omnia conuersa 
 non erunt, tamen, ut generis eiusdem sint, elaborauimus 
 (et cetera).

sed et Horatius, uir acutus et doctus, 
 hoc idem in Arte poetica erudito interpreti praecipit:

 

 
 
 
 nec uerbum uerbo curabis reddere fidus 
 interpres. 
 
 Terentius Menandrum, Plautus et Caecilius ueteres comicos 
 interpretati sunt: numquid haerent in uerbis ac non decorem 
 magis et elegantiam in translatione conseruant? quam uos 
 ueritatem interpretationis, hanc eruditi xaxoCvjXiav nuncupant.

unde et ego doctus a talibus ante annos circiter uiginti et 
 simili tunc quoque errore deceptus, certe hoc mihi a uobis 
 obiciendum nesciens, cum Eusebii apovtxov in Latinum uerterem, 
 tali inter cetera praefatione usus sum: difficile est alienas 
 lineas insequentem non alicubi excidere, arduum, 
 ut, quae in alia lingua bene dicta sunt, eundem 
 decorem in translatione conseruent.

significatum 
 est aliquid unius uerbi proprietate: non habeo 
 meum, quo id efferam, et, dum quaero inplere sententiam, 
 longo ambitu uix breuis uiae spatia consummo. 
 accedunthyperbatorumanfractus , dissimilitudines 
 casuum, uarietates figurarum, ipsum pstremo 
 suum et, ut ita dicam, uernaculum linguae 
 genus:si ad uerbum interpretor, absurde resonant;

 

 
 
 
 si ob necessitatem aliquid in ordine, in sermone 
 mutauero, abinterpretisuideborofficiorecessisse .

et post multa, quae nunc persequi otiosum est, etiam hoc 
 addidi: quodsi cui non uidetur linguae gratiam 
 interpretatione mutari, Homerum ad uerbum exprimat 
 in Latinum — plus aliquid dicam -,.eundem 
 sua in lingua prosae uerbis interpretetur: uidebit 
 ordinem ridiculum et poetam eloquentissimum 
 uix loquentem.f

Uerum ne meorum parua sit auctoritas — quamquam hoc 
 tantum probare uoluerim, me semper ab adulescentia non 
 uerba, sed sententias transtulisse — qualis super hoc genere 
 praefatiuncula sit, in libro, quo beati Antonii uita describitur, 
 ipsius lectione cognosce: ex alia in aliam linguam ad 
 uerbum expressatranslatio sensusoperit et ueluti 
 laeto gramine sata strangulat.dum enim casibus et 
 figuris seruit oratio, quod breui poterat indicare 
 sermone, longoambitu circumactauixexplicat .

hoc 
 igitur ego uitans ita beatum Antonium te petente 
 transposui, ut nihil desit ex sensu, cum aliquid 
 desit exuerbis . aliisyllabasaucupenturetlitteras , 
 tu quaere sententias. dies me deficiet, si omnium, qui

 

 
 
 
 ad sensum interpretati sunt, testimonia replicauero.

sufficit in 
 praesenti nominasse Hilarium confessorem, qui homiIias in Iob 
 et in psalmos tractatus plurimos in Latinum uertit e Graeco 
 nec adsedit litterae dormitanti et putida rusticorum interpretatione 
 se torsit, sed quasi captiuos sensus in suam linguam 
 uictoris iure transposuit.

Nec hoc mirum in ceteris saeculi uidelicet aut ecclesiae 
 uiris, cum septuaginta interpretes et euangelistae atque apostoli 
 idem in sacris uoluminibus fecerint. legimus in Marco dicentem 
 dominum: talitha cumi statimque subiunctum: quod interpretatur: 
 puella, tibi dico, surge. arguite euangelistam 
 mendacii, quare addiderit tibi dico, cum in Hebraeo tantummodo 
 sit puella, surge: sed ut ἐμϕατιϰώτερον faceret et 
 sensum uocantis et imperantis exprimeret, addidit tibi dico.

rursum in Matheo redditis a proditore Iuda triginta argenteis 
 et empto ex eis agro figuli scribitur: tunc inpletum est, 
 quodscriptum estper prophetam Hieremiam dicentem: 
 et acceperunt triginta argenteos pretium 
 adpretiati, quem adpretiauerunt a filiis Israhel, 
 et dederunt eos in agrum figuli, sicut constituit 
 mihi dominus. hoc in Hieremia penitus non inuenitur, sed 
 in Zacharia aliis multo uerbis ac toto ordine discrepante;

 

 
 
 
 uulgata quippe editio ita se habet: et dicam ad eos: si 
 bonum est coram uobis, date mercedem mihi aut 
 rennuite. et adpenderunt mercedem meam triginta 
 argenteos. dixitque dominus ad me: pone illos in 
 conflatorio et considera, si probatum sit, sicut 
 probatus sum ab eis. et tuli triginta argenteos et 
 misi eos in domo domini in conflatorio.

quantum 
 distet ab euangelistae testimonio Septuaginta translatio, perspicuum 
 est. sed et in Hebraeo, cum sensus idem sit, uerba 
 praepostera sunt et paene diuersa: et dixi, inquit, ad eos: 
 si bonum est in oculis uestris, adferte mercedem 
 meam; et si non, quiescite. et adpenderunt mercedem 
 meam triginta argenteos. et dixit dominus ad 
 me: proice illud ad statuarium, decorum pretium, 
 quod adpretiatus sum ab eis. et tuli triginta argenteos 
 et proieci eos in domo domini ad statuarium. 
 accusent apost .

olum falsitatis, quod nec cum Hebraico nec 
 cum septuaginta congruat translatoribus et, quod his maius 
 est, erret in nomine — pro Zacharia quippe Hieremiam posuit - ; 
 sed absit hoc de pedisequo Christi dicere, cui curae fuit non 
 uerba et syllabas aucupari, sed sententias dogmatum ponere. 
 ueniamus ad aliud eiusdem Zachariae testimonium, quod Iohannes 
 euangelista sumpsit iuxta Hebraicam ueritatem: uidebunt,

 

 

 

 
 
 
 in quem conpunxerunt, pro quo in Septuaginta legimus: 
 xaL ἐπιβλέψονται πρός με, ἀνθ\' ὧν ἐνωρχήσαντο , quod interpretati 
 sunt Latini: et aspicient ad me pro his, quae inluserunt 
 siue insultaueruut.

discrepat euangelista et Septuaginta 
 nostraque translatio, et tamen sermonum uarietas spiritus 
 unitate concordat. in Matheo quoque legimus dominum 
 praedicantem apostolis fugam et hoc ipsum Zachariae testimonio 
 confirmantem: scriptum est, ait: percutiam pastorem 
 et oues dispergentur. at in Septuaginta et in Hebraeo 
 multo aliter est; non.enim ex persona dei dicitur, ut euangelista 
 uult, sed ex prophetae deum patrem rogantis: percute pastorem, 
 et dispergentur oues.

in hoc, ut arbitror, loco 
 iuxta quorundam prudentiam euangelista piaculi reus est, 
 quod ausus sit prophetae uerba ad dei referre personam. scribit 
 supra dictus euangelista ad angeli monitum tulisse Ioseph 
 paruolum et matrem eius et intrasse Aegyptum ibique mansisse 
 usque ad obitum Herodis, ut inpleretur, quod dictum 
 est a domino per prophetam: ex Aegypto uocaui filium 
 meum. hoc nostri codices non habent, sed in Osee propheta 
 iuxta Hebraicam scribitur ueritatemu.quia puer Israhel,

 

 
 
 
 dilexi eum et ex Aegypto uocaui filium meum. pro 
 quo in eodem loco Septuaginta transtulerunt: quia paruulus 
 est Israhel, et dilexi eum et ex Aegypto uocaui 
 filios eius.

num omnino repudiandi sunt, qui istum locum, 
 quia ad Christi maxime pertinet sacramentum, aliter transtulerunt, 
 an danda potius uenia ut hominibus iuxta sententiam 
 Iacobi dicentis: multa peccamus omnes; et, si quis in 
 uerbo non peccat, iste perfectus est uir, potens 
 refrenare omne corpus? illud uero, quod in eodem euangelista 
 scribitur: et ueniens habitauit in ciuitate, quae 
 dicitur Nazaret, ut inpleretur, quod dictum est per 
 prophetam, quia Nazareus uocabitur, respondeant 
 logodaedali et fastidiosi aestimatores omnium tractatorum, ubi 
 legerint, discantque in Isaia positum.

nam in eo loco, ubi 
 nos legimus atque transtulimus: et exiet uirga de radice 
 Iesse et flos de radice conscendet, in Hebraeo iuxta 
 linguae illius ἰδίωμα ita scriptum est: exiet uirga de radice 
 Iesse et Nazareus de radice eius crescet. cur hoc

 

 

 
 
 
 omiserunt Septuaginta? si non licet uerbum transferre pro uerbo, 
 sacrilegium est uel celasse uel ignorasse mysterium.

Transeamus ad cetera — neque enim epistulae breuitas 
 patitur diutius in singulis morari —: idem Matheus loquitur: 
 hoc autem totum factum est, ut conpleretur, a domino 
 quod dictum est per prophetam dicentem: 
 ecce uirgo in utero habebit et pariet filium et uocabunt 
 nomen eius Emmanuhel. quod Septuaginta transtulerunt: 
 ecce uirgo in utero accipiet et pariet 
 filium et uocabitis nomen eius Emmanuhel.

si uerba 
 calumniantur, utique non est ipsud \'habebit\' et \'accipiet\' nec 
 \'uocabunt\' et \'uocabitis\'. porro in Hebraeo ita scriptum legimus: 
 ecce uirgo concipiet et pariet filium et uocabit 
 nomen eius Emmanuhel. non Achaz, qui arguebatur 
 infidelitatis, non Iudaei, qui erant dominum negaturi, sed 
 uocabit, inquit, ipsa, quae concipiet, ipsa uirgo, quae pariet.

in eodem euangelista legimus Herodem aduentu magorum 
 fuisse turbatum scribisque et sacerdotibus congregatis sciscitatum 
 ab eis, ubi Christus nasceretur, illosque respondisse: 
 in Bethlem Iudae; sic enim scriptum est in propheta:

 

 
 
 
 et tu, Bethlem, terra Iuda, nequaquam minima es in 
 ducibus Iuda; de te enim egredietur dux, qui regat 
 populum meum Israhel. hoc exemplum in uulgata editione 
 sic fertur: et tu, Bethlem, domus Effratha , modicus es, 
 ut sis in milibus Iuda; de te mihi egredietur, ut sit 
 princeps in Israhel.

quanta inter Matheum et Septuaginta 
 uerborum ordinisque discordia, magis hoc admiraberis, si 
 Hebraicum uideas, in quo scriptum est: et tu, Bethlem 
 Effratha , paruulus es in milibus Iuda; ex te mihi 
 egredietur, qui sit dominator in Israhel. considera 
 gradatim, quae ab euangelista sint posita: et tu, Bethlem, 
 terra Iuda: pro \'terra Iuda\' in Hebraico habet ( Effratha ), 
 in Septuaginta \'domus Effratha \'; nequaquam minima es 
 in ducibus Iud a: in Septuaginta legitur \'modicus es, ut 
 sis in milibus Iuda\', in Hebraeo \'paruulus es in milibus Iuda\' 
 sensusque contrarius Septuaginta sibi in hoc dumtaxat loco et 
 Hebraico concordante.

euangelista enim dixit, quod non sit 
 paruulus in ducibus luda, cum e regione sit positum: \'paruulus 
 quidem es et modicus; sed tamen de te mihi paruulo et modico

 

 
 
 
 egredietur dux Israhel secundum illud apostoli: elegit infirma 
 mundi deus, ut confundat fortia\'. porro, quod 
 sequitur: qui regat — uel \'qui pascat\' — populum meum 
 Israhel, aliter in propheta esse perspicuum est.

Haec replico, non ut euangelistas arguam falsitatis — hoc 
 quippe impiorum est, Celsi, Porphyrii, Iuliani —, sed ut reprehensores 
 meos arguam inperitiae et inpetrem ab eis ueniam, 
 ut concedant mihi in simplici epistula, quod in scripturis 
 sanctis, uelint nolint, apostolis concessuri sunt.

Marcus, discipulus 
 Petri, ita suum orditur euangelium: principium 
 euangelii Iesu Christi, sicut scriptum est in Isaia 
 propheta: ecce mitto angelum meum ante faciem 
 tuam, qui praeparabit uiam tuam. uox clamantis 
 in deserto: parate uiam domini, rectas facite semitas 
 eius. hoc exemplum de duobus prophetis conpositum 
 est, de Malachia uidelicet et Isaia.

nam primum, quod dicitur: 
 ecce mitto angelum meum ante faciem tuam, qui 
 praeparabit uiam tuam, in Malachiae fine positum est; 
 sequens autem, quod infertur: uox clamantis in deserto 
 et cetera, in Isaia legimus. et quomodo Marcus statim in 
 principio uoluminis sui posuit: sicut scriptum est in 
 Isaia propheta: ecce mitto angelum meum, quod

 

 
 
 
 non scribitur in Isaia, ut diximus, sed in Malachia, in nouissimo 
 duodecim prophetarum? soluat hanc quaestiunculam inperita 
 praesumptio, et ego erroris ueniam deprecabor.

idem 
 Marcus inducit adpharisaeossaluatoremloquentem : numquam 
 legistis, quid fecerit Dauid, quando necessitatem 
 habuit et esuriuitipse et socii eius, quomodo ingressus 
 est domum dei sub Abiathar pontifice et panes 
 propositionis comedit, quibus non licebat uesci 
 nisisolis sacerdotibus?

legamus Samuhelem — siue, ut in 
 communi habetur titulo, Regnorum libros — ibique repperiemus 
 non \'Abiathar\' scriptum esse, sed \'Achimelech\' pontificem, qui 
 postea a Doec cum ceteris sacerdotibus Saul iubente percussus 
 est. pergamus ad apostolum Paulum. scribit ad Corinthios: 
 si enim cognouissent, numquam dominum maiestatis 
 crucifixissent. sed, sicutscriptum est: quod oculus 
 non uidit nec auris audiuit nec in cor hominis 
 ascenderunt, quae praeparauit deus diligentibus 
 s e.

solent in hoc loco apocryphorum quidam deliramenta sectari 

 

 
 
 
 et dicere, quod de Apocalypsi Heliae testimonium sumptum 
 sit, cum in Isaia iuxta Hebraicum ita legatur: a saeculo 
 non audierunt neque auribus perceperunt. oculus 
 non uidit, deus, absque te, quae praeparasti expectantibus 
 te. hoc Septuaginta multo aliter transtulerunt: 
 a saeculo non audiuimus neque oculi nostri uiderunt 
 deum absque te et opera tua uera et facies 
 expectantibus te misericordiam.

intellegimus, unde 
 sumpsit testimonium, et tamen apostolus non uerbum expressit 
 e uerbo, sed παραϕραστιϰω̄ς eundem sensum aliis sermonibus 
 indicauit. in epistula ad Komanos idem beatus apostolus exemplum 
 de Isaia propheta sumens: ecce, inquit, ponam in 
 Sion lapidem offensionis et petram scandali. discordat 
 a translatione ueteri et tamen cum Hebraica ueritate 
 concordat. in Septuaginta enim contrarius sensus est: non ut 
 lapidi offensionis occurretis neque ut petrae ruinae, 
 cum apostolus quoque Petrus Hebraeis Pauloque consentiens 
 ita posuerit: incredulis autem lapis offensionis et 
 petra scandali.

ex quibus uniuersis perspicuum est apostolos 
 et euangelistas in interpretatione ueterum scripturarum sensum 
 quaesisse, non uerba, nec magnopere de ordinatione sermonibusque 
 curasse, cum intellectui res paterent.\'

Lucas, uir apostolicus et euangelista, scribit Stephanum, 
 primum Christi martyrem, in Iudaica contentione narrantem: 
 in septuaginta quinque animabus descendit Iacob 
 in Aegyptum et defunctus est ipse etpatresnostri 
 et translati sunt in Sychem; et positi sunt in sepulchro, 
 quod emit Abraham pretio argenti a filiis 
 Emmor, filii Sychem.

hic locua in Genesi multo aliter 
 inuenitur, quod scilicet Abraham emerit ab Efron Chetheo, 
 filio Saar, iuxta Chebron quadringentis didragmis argenti 
 speluncam duplicem et agrum circa eam sepelieritque in ea 
 Sarram, uxorem suam. atque in eodem libro postea legimus 
 reuertentem de Mesopotamia Iacob cum uxoribus et filiis suis 
 posuisse tabernaculum ante Salem, urbem Sicimorum, quae 
 est in terra Chanaan, et habitasse ibi et emisse partem agri, 
 in quo habebat tentoria, ab Emmor, patre Sychem, centum 
 agnis et statuisse ibi altare et inuocasse deum Israhel.

Abraham 
 non emit specum ab Emmor, patre Sychem, sed ab Efron,

 

 
 
 
 filio Saar; nec sepultus est in Sychem, sed. in Chebron, quae 
 corrupte dicitur Arboc. duodecim autem patriarchae non sunt 
 sepulti in Arboc, sed in Sychem, qui ager non est emptus ab 
 Abraham, sed a Iacob. differo solutionem et istius quaestiunculae, 
 ut obtrectatores mei quaerant et intellegant non uerba 
 in scripturis consideranda, sed sensum.

uicesimi primi psalmi 
 iuxta Hebraeos id ipsum exordium est, quod dominus est locutus 
 in cruce: heli heli lama zabtani, quod interpretatur: deus, 
 deus meus, quare me dereliquisti? reddant rationem, 
 cur septuaginta translatores interposuerint: \'respice me\'. ita 
 enim uerterunt: deus, deus meus, respice me, quare 
 me dereliquisti? respondebunt utique nihil in sensu damni 
 esse, si duo uerba sunt addita. audiant et a me non periclitari 
 ecclesiarum statum, si celeritate dictantis aliqua uerba 
 dimiserim.

Longum est nunc euoluere, quanta Septuaginta de suo 
 addiderint, quanta dimiserint, quae in exemplaribus ecclesiae 
 obelis asteriscisque distincta sunt. illud enim, quod legimus

 

 
 
 
 in Isaia: beatus, qui habet semen in Sion et domesticos 
 in Hierusalem, solent Hebraei ridere, cum audierint, 
 nec non et in Amos post descriptionem luxuriae: stantia 
 putauerunt haec et non fugientia. re uera sensus rhetoricus 
 et declamatio Tulliana; sed quid faciemus ad authenticos 
 libros, in quibus haec non feruntur adscripta et cetera his 
 similia? quae si proferre nitamur, infinitis libris opus est.

porro, quanta dimiserint, uel asterisci, ut dixi, testes sunt 
 uel nostra interpretatio, si a diligenti lectore translationi 
 ueteri conferatur: et tamen iure Septuaginta editio obtinuit 
 in ecclesiis, uel quia prima est et ante Christi fertur aduentum 
 uel quia ab apostolis, in quibus tamen ab Hebraico non discrepat, 
 usurpata. Aquila autem, proselytus et contentiosus interpres, 
 qui non solum uerba, sed etymologias uerborum transferre 
 conatus est, iure proicitur a nobis.

quis enim pro 
 frumento et uino et oleo possit uel legpre uel intellegere 
 χευ̃μα, ὀπωρισμόν, στιλπνότητα , quod nos possumus dicere 
 \'fusionem\' \'pomationem\'que et \' splendentiam \', aut, quia Hebraei

 

 
 
 
 non solum habent ἄρϑρα , sed et πρόαρϑρα , (ut) ille ϰαϰοζήλως 
 et syllabas interpretetur et litteras dicatque ouv xdv οὐρανὸν 
 ϰαὶ otiv TVJV ffjv , quod Graeca et Latina omnino lingua non 
 recipit?

huius rei exemplum ex nostro sermone capere possumus. 
 quanta eiHm apud Graecos bene dicuntur, quae, si ad 
 uerbum transferamus, in Latino non resonant, et e regione, 
 quae apud nos placent, si uertantur iuxta ordinem, apud illos 
 displicebunt!

Sed ut infinita praeteream et ostendam tibi, uir omnium 
 nobilium Christianissime, Christianorum nobilissime, cuius modifalsitates 
 in epistulae translatione reprehendant, ipsius epistulae 
 ponam cum Graeco sermone principium, ut ex uno crimine 
 intellegantur et cetera: ἔδε ἡμα̃ς,ἀγαπητέ, μὴ rjj οἰησει TMV 
 xXVjpwv ϕέρεσϑαι , quod ego ita uertisse me memini: oportebat 
 nos, dilectissime, clericatus honore non abuti 
 in superbiam.

reece\', inquiunt, \'in uno uorsiculo quanta 
 mendacia! primum ἀγαπητὸς dilectus\' est, non dilectissimus\'; 
 deinde οἴησις aestimatio\' dicitur, non superbia\' — non enim

 

 
 
 
 dixit οἰήματι , sed oivjast , quorum alterum tumorem\', alterum 
 arbitrium\' sonat -; totumque, quod sequitur, clericatus honore 
 non abuti in superbiam\' tuum est.\' quid ais, o columen litterarum 
 et nostrorum temporum Aristarche, qui de uniuersis 
 scriptoribus sententiam feras? ergo frustra tanto tempore studuimus 
 et saepe manum ferulae subduximus? egredientes 
 de portu statim inpegimus.

igitur, quia et errasse 
 humanum est et confiteri errorem prudentis, tu, quicumque 
 reprehensor es, tu me, obsecro, emenda, praeceptor, et uerbum 
 de uerbo exprime. \'debueras\', inquit, \'dicere: oportebat nos, 
 dilecte, non aestimatione clerorum ferri\'. haec est Plautina 
 eloquentia, hic lepos Atticus et Musarum, ut dicunt, eloquio. 
 conparandus! conpletur in me tritum uulgi sermone prouerbium: 
 oleum perdit et inpensas, qui bouem mittit ad ceroma 
 haec non est illius culpa,

cuius sub persona alius agit tragoediam, 
 sed magistrorum eius, qui illum magna mercede nihil 
 scire docuerunt. nec reprehendo in quolibet Christiano sermonis 
 inperitiam - atque utinam Socraticum illud haberemus: *s.cio, 
 quod nescio\' et alterius sapientis: \'te ipsum intellege\'! —, uenerationi 
 mihi semper fuit non uerbosa rusticitas, sed sancta 
 simplicitas: qui in sermone imitari se dicit apostolos, prius

 

 
 
 
 imitetur in uita. illorum in loquendo simplicitatem excusabat 
 sanctimoniae magnitudo et syllogismos Aristotelis contortaque 
 Chrysippi acumina resurgens mortuus confutabat.

ceterum 
 ridiculum, si quis e nobis inter Croesi opes et Sardanapalli 
 delicias de sola rusticitąte se iactet, quasi omnes latrones et 
 diuersorum criminum\' rei diserti sint et cruentos gladios 
 philosophorum uoluminibus ac non arborum truncis occulant.

Excessi mensuram epistulae, sed non excessi doloris 
 modum. nam qui falsarius uocor et inter muliercularum radios 
 et textrina dilanior, contentus sum crimen abluere, non referre. 
 unde arbitrio tuo cuncta permitto, ut legas ipsam epistulam, 
 tam Graecam quam Latinam, et ilico intellegas accusatorum 
 meorum nenias et pretiosas querellas.

porro mihi sufficit 
 amicum instruxisse carissimum et in cellula latitantem diem 
 tantum expectare iudicii. optoque, si fieri potest, etsi aduersarii 
 saeuierint, commentarios potius scripturarum quam Demosthenis 
 et Tullii Philippicas scribere.

Bonus homo de bono cordis thesauro profert 
 ea, quae bona sunt, et ex fructibus arbor agnoscitur. metiris 
 nos uirtutibus tuis et paruos magnus extollis ultimamque 
 partem conuiuii occupas, ut patris familiae iudicio proueharis. 
 quid enim in nobis aut quantulum est, ut doctae uocis 
 mereamur praeconium, ut illo ore, quo religiosissimus princeps 
 defenditur, humiles modicique laudemur?

noli igitur, frater 
 carissime, annorum aestimare nos numero nec sapientiam canis

 

 

 

 

 

 

 

 

 
 
 
 reputes, sed canos sapientia Salomone teste: cani hominis 
 prudentia eius. nam et Moyses septuaginta presbyteros 
 iubetur eligere, quos ipse sciret esse presbyteros, utique non 
 aeuo, sed prudentia iudicandos, et Danihel adhuc puer et longaeuos 
 iudicat, atque inpudicos senes aetas lasciua condemnat.

noli, inquam, fidem pensare temporibus nec me idcirco meliorem 
 putes, quod prior in Christi exercitu coeperim militare. Paulus 
 apostolus in uas electionis de persecutore mutatus nouissimus 
 in ordine, primus in meritis est, quia, extremus licet, plus 
 omnibus laborauit. ludas, qui quondam audierat: tu autem, 
 homo, dux meus et notus meus; in domo dei ambulauimus 
 cum consensu, proditor amici, magistri, saluatoris 
 arguitur 
 et nodum informis leti trabe nectit ab alta.

at e contrario latro crucem mutat paradiso et facit homicidii 
 poena martyrem. quanti hodie diu uiuendo portant funera 
 sua et quasi sepulchra dealbata pleni sunt ossibus mortuorum! 
 subitus calor longum uincit teporem.

Denique et tu audita sententia saluatoris: si uis perfectus 
 esse, uade, uende omnia, quae habes, et da 
 pauperibus et ueni, sequere me, uerba uertis in opera 
 et nudam crucem nudus sequens expeditior et leuior scandis 
 scalam Iacob. tunicam mutas cum animo nec pleno marsuppio 
 gloriosas sordes adpetis, sed puris manibus et candido pectore 
 pauperem te et spiritu et opibus gloriaris.

jaihil est enim 
 grande tristi et lurida facie uel simulare uel ostentare ieiunia, 
 possessionum reditibus abundare et uile iactare palliolum. 
 Crates ille Thebanus, homo quondam ditissimus, cum ad philosophandum 
 Athenas pergeret, magnum auri pondus abiecit 
 nec putauit se posse et uirtutes simul et diuitias possidere. 
 nos suffarcinati auro Christum pauperem sequimur et sub 
 praetexto elemosynae pristinis opibus incubantes quomodo 
 possumus aliena fideliter distribuere, qui nostra timide reseruamus? 
 plenus \'uenter facile de ieiuniis disputat.

non Hierosolymis 
 fuisse, sed Hierosolymis bene uixisse laudandum est. 
 illa, illa expetenda est ciuitas, non quae occidit prophetas et

 

 

 

 
 
 
 
 Christi sanguinem fudit, sed quam fluminis impetus laetificat, 
 quae in monte sita celari non potest, quam matrem sanctorum 
 apostolus clamitat, in qua se municipatum cum iustis habere 
 laetatur. <

Neque uero hoc dicens memet ipsum inconstantiae redarguo 
 damnoque, quod facio, ut frustra uidear ad exemplum 
 Abraham et meos et patriam reliquisse, sed non audeo dei 
 omnipotentiam angusto fine concludere et artare paruo terrae 
 loco, quem non capit caelum. singuli quique credentium non 
 locorum diuersitatibus, sed fidei merito ponderantur; et ueri 
 adoratores neque Hierosolymis neque in monte Garizin adorant 
 patrem, quia deus spiritus est et adoratores eius in spiritu 
 et ueritate adorare eum oportet. spiritus autem spirat, ubi uult.

domini est terra et plenitudo eius. postquam siccato Iudaeae 
 uellere uniuersus orbis caelesti rore perfusus est et multi de 
 oriente et de occidente uenientes recubuerunt in sinu Abraham, 
 desiit notus esse tantum in Iudaea deus et in Israhel magnum 
 nomen eius, sed in omnem terram exiit sonus apostolorum 
 et in fines orbis terrae uerba eorum. saluator ad discipulos 
 loquens, cum esset in templo: surgite, inquit, abeamus 
 hinc, et ad Iudaeos: relinquetur uobis domus uestra

 

 
 
 
 deserta. si caelum et terra pertransibunt, utique transibunt 
 omnia, quae terrena sunt.

et crucis igitur et resurrectionis loca 
 his prosunt, qui portant crucem suam et cum Christo resurgunt 
 cotidie, qui dignos se tanto exhibent habitaculo. ceterum, 
 quidicunt:templum dominitemplum dominijtemplum 
 domini, audiant ab apostolo: uos estis templum dei et 
 spiritus sanctus habitat in uobis. et de Hierosolymis 
 et de Britannia aequaliter patet aula caelestis; regnum enim 
 dei intra nos est.

Antonius et cuncta Aegypti et Mesopotamiae, 
 Ponti, Cappadociae et Armeniae examina monachorum 
 non uidere Hierosolymam, et patet illis absque hac urbe 
 paradisi ianua. beatus Hilarion, cum Palaestinus esset, in 
 Palaestina uiueret, uno tantum die uidit Hierosolymam, ut 
 nec contemneret sancta loca propter uiciniam nec rursus deum 
 loco eludere uideretur. ab Adriani temporibus usque ad impe- 
 rium Constantini per annos circiter centum octoginta in loco

 

 

 
 
 
 resurrectionis simulacrum Iouis, in crucis rupe statua ex marmore 
 Ueneris a gentilibus posita colebatur aestimantibus persecutionis 
 auctoribus, quod tollerent nobis fidem resurrectionis 
 et crucis, si loca sancta per idola polluissent. Bethleem nunc 
 nostram et augustissimum orbis locum, de quo psalmista 
 canit: ueritas de terra orta est, lucus inumbrabat Thamuz , 
 id est Adonidis, et in specu, ubi quondam Christus paruulus 
 uagiit, Ueneris amasius plangebatur.

\'Quol\'sum\', inquies, Chaec tam longo repetita priucipio ?\' 
 uidelicet ne quicquam fidei tuae deesse putes, quia Hierosolymam 
 non uidisti, nec nos idcirco meliores aestimes, quod 
 huius loci habitaculo fruimur, sed siue hic siue alibi aequalem 
 te pro operibus tuis apud deum nostrum haber6 mercedem.

reuera, ut simpliciter motum mentis meae fatear, considerans 
 et propositum tuum et ardorem, quo saeculo renuntiasti, 
 differentias in locis arbitror, si urbibus et frequentia urbium 
 derelicta in agello habites et Christum quaeras in solitudine 
 et ores solus in monte cum Iesu sanctorumque tantum locorum 
 uicinitatibus perfruaris, id est, ut et urbe careas et propositum 
 monachi non amittas.

quod loquor, non de episcopis, non de 
 presbyteris, non de clericis loquor, quorum aliud officium est, 
 sed de monacho et monacho quondam apud saeculum nobili, 
 qui idcirco pretium possessionum suarum ad pedes apostolorum

 

 
 
 
 posuit docens pecuniam esse calcandam, ut humiliter et secreto 
 uictitans semper contemnat, quod semel contempserat.

si crucis 
 et resurrectionis loca non essent in urbe celeberrima, in qua 
 curia, in qua ala militum, in qua scorta, mimi, scurrae et 
 omnia sunt, quae solent esse in ceteris urbibus, uel si monachorum 
 solummodo turbis frequentaretur, expetendum reuera 
 huiusce modi cunctis monachis esset habitaculum; nunc uero 
 summae stultitiae est renuntiare saeculo, dimittere patriam, 
 urbes deserere, monachum profiteri et inter maiores populos 
 peregre uiuere, \'quam eras uicturus in patria. de toto huc 
 orbe concurritur; plena est ciuitas uniuersi generis hominibus 
 et tanta utriusque sexus constipatio, ut, quod alibi ex parte 
 fugiebas, hic totum sustinere cogaris.

Quia igitur fraterne interrogas. per quam uiam incedere 
 debeas, reuelata tecum facie loquar. si officium uis exercere 
 presbyteri, si episcopatus te uel opus uel honos forte delectat, 
 uiue in urbibus et castellis et aliorum salutem fac lucrum 
 animae tuae. sin autem cupis esse, quod diceris, monachus, 
 id est solus, quid facis in urbibus, quae utique non sunt 
 solorum habitacula, sed multorum?

habet unumquodque propositum 
 principes suos: Romani duces imitentur Camillos, 
 Fabricios, Regulos, Scipiones; philosophi proponant sibi Pythagoram, 
 Socraten, Platonem, Aristotelen; poetae aemulentur

 
 
 
 Homerum, Uergilium, Menandrum, Terentium; historici Thucydiden, 
 Sallustium, Herodotum, Liuium; oratores Lysiam, 
 Gracchos, Demosthenen, Tullium; et ut ad nostra ueniamus, 
 episcopi et presbyteri habeant in exemplum apostolos et apostolicos 
 uiros; quorum. honorem possidentes habere nitantur 
 et meritum.

nos autem habemus propositi nostri principes 
 Paulos, Antonios, Iulianos, Hilarionas, Macarios; et ut ad 
 scripturarum auctoritatem redeam, noster princeps Helias, noster 
 Helisaeus, nostri duces filii prophetarum, qui habitabant in 
 agris et solitudine et faciebant sibi tabernacula propter fluenta 
 Iordanis. de his sunt et illi filii Rechab, qui uinum et siceram 
 non bibebant, qui morabantur in tentoriis, qui dei per Hieremiam 
 uoce laudantur, et promittitur eis, quod non deficiat 
 de stirpe eorum uir stans coram domino.

hoc reor et septuagesimi 
 psalmi titulum significare: filiorum Ionadab et 
 eorum, qui primi in captiuitatem ducti sunt. iste 
 est Ionadab, filius Rechab, qui in Regnorum libro scribitur 
 currum ascendisse cum Hieu; et huius filii sunt, qui in

 

 
 
 
 tabernaculis semper habitantes ad extremum propter inruptionem 
 Chaldaici exercitus Hierosolymam intrare conpulsi hanc primam 
 captiuitatem sustinuisse dicuntur, quod post solitudinis 
 libertatem urbe quasi carcere sunt reclnsi.

Obsecro itaque te, ut, quoniam sanctae sororis tuae ligatus 
 es uinculo et non penitus expedito pergis gradu, siue hic 
 siue ibi multitudines hominum et officia et salutationes et 
 conuiuia ueluti quasdam catenas fugias uoluptatum. sit nilis 
 et uespertinus cibus holera et legumina interdumque pisciculos 
 pro summis ducas deliciis. qui Christum desiderat et 
 illo pane uescitur, non quaerit magnopere, quam de pretiosis 
 cibis stercus conficiat.

quicquid post gulam non sentitur, 
 idem tibi sit, quod panis et legumina. habes aduersus Iouinianum 
 libros de contemptu uentris et gutturis plenius disserentes. 
 semper in manu tua sacra sit lectio, frequenter orandum 
 et flexo corpore mens erigenda ad dominum. crebrae uigiliae 
 et uentre uacuo saepius dormiendum. rumusculos et gloriolas 
 et palpantes adulatores quasi hostes fuge. pauperibus et fratribus 
 refrigeria sumptuum manu propria distribue; rara est 
 in hominibus fides. non credis uerum esse, quod dico?

cogita 

 
 
 
 Indae loculos. humilitatem uestium tumenti animo non appetas, 
 saecularium et maxime potentium consortia deuita. quid tibi 
 necesse est ea uidere crebrius, quorum contemptu monachus 
 esse coepisti? soror praecipue tua matronarum declinet colloquia 
 nec inter sericas uestes et gemmas circumsedentium 
 feminarum se sordidatam aut doleat aut miretur, quia alterum 
 propositi paenitentia, alterum iactantiae seminarium est. caue, 
 ne quasi fidelis et famosus tuorum quondam dispensator 
 alienam pecuniam distribuendam accipias.

intellegis, quid loquar; 
 dedit enim tibi dominus in omnibus intellectum. habeto simplicitatem 
 columbae, ne cuiquam machineris dolos, et serpentis 
 astutiam, ne aliorum supplanteris insidiis. non multum distat 
 in uitio uel decipere posse uel decipi Christianum. quem senseris 
 tibi aut semper aut crebro de nummis loquentem excepta 
 elemosyna, quae indifferenter omnibus patet, institorem potius 
 habeto quam monachum. praeter uictum et uestitum et manifestas 
 necessitates nihil cuiquam tribuas, ne filiorum panem 
 canes comedant.

Uerum Christi templum anima credentis est: illam exorna, 
 illam uesti, illi offer donaria, in illa Christum suscipe. quae 
 utilitas parietes fulgere gemmis et Christum in paupere fame

 

 
 
 
 mori? iam non sunt tua, quae possides; dispensatio tibi credita 
 est. memento Ananiae et Sapphirae. illi sua timide seruauerunt; 
 tu considera, ne Christi substantiam inprudenter effundas, 
 id est, ne inmoderato iudicio rem pauperum tribuas non pauperibus 
 et secundum dictum prudentissimi uiri liberalitate 
 liberalitas pereat.

noli 
 aspicere ad phaleras et nomina uana Catonum. 
 ego te, inquit, intus et in cute noui. esse Christianum 
 grande est, non uideri. et nescio quomodo plus placent mundo, 
 quae Christo displicent. haec non sus, ut aiunt, Mineruam, sed 
 ingredientem pelagus amicum amicus monui malens a te 
 facultatem meam quaeri quam uoluntatem, ut, in quo ego 
 lapsus sum, tu firmo pergeres*gradu.

Librum tuum, quem pro Theodosio principe prudenter 
 ornateque conpositum transmisisti, libenter legi. et praecipue 
 mihi in eo subdiuisio placuit; cumque in primis partibus 
 uincas alios, in paenultimis te ipsum superas. sed et ipsum 
 genus eloquii pressum est et nitidum et, cum Tulliana luceat 
 puritate, crebrum est in sententiis.

iacet enim, ut ait quidam, 

 

 
 
 
 oratio, in qua tantum uerba laudantur. praeterea magna est 
 rerum consequentia et alterum pendet ex altero. quidquid adsumpseris, 
 uel finis superiorum uel initium sequentium est. 
 felix Theodosius, qui a tali Christi oratore defenditur. illustrasti 
 purpuras eius et utilitatem legum futuris saeculis consecrasti. 
 macte uirtute: qui talia habes rudimenta, qualis exercitatus 
 miles eris!

o si mihi liceret istius modi ingenium non per 
 Aonios montes et Heliconis uertices, ut poetae canunt, sed per 
 Sion et Itabyrium et Sina et excelsa ducere scripturarum, si 
 contingeret docere, quae didici, et quasi per manus mysteria 
 tradere prophetarum, nasceretur nobis aliquid, quod docta 
 Graecia non haberet.

Audi ergo, mi conserue, amice, germane, ausculta paulisper, 
 quo in scripturis sanctis calle gradiaris. totum, quod 
 legimus in diuinis libris, nitet quidem et fulget etiam in 
 cortice, sed dulcius in medulla est. qui esse uult nuculeum, 
 frangit nucem. reuela, inquit Dauid, oculos meos et 
 considerabo mirabilia de lege tua. si tantus propheta 
 tenebras ignorantiae confitetur, qua nos putas paruulos et 
 paene lactantes inscitiae nocte circumdari? hoc autem uelamen 
 non solum in facie Moysi, sed et in euangelistis et in apostolis

 

 
 
 
 positum est.

turbis saluator in parabolis loquebatur et contestans 
 mysticum esse, quod dicebatur, aiebat: qui habetaures 
 audiendi, audiat. nisi aperta fuerint uniuersa, quae scripta 
 sunt, ab eo, qui habet clauem Dauid, qui aperit et 
 nemo eludit, eludit et nemo aperit, nullo alio reserante 
 pandentur. si haberes hoc fundamentum, immo quasi extrema 
 manus in tuo opere duceretur, nihil pulchrius, nihil doctius 
 nihilque Latinius tuis haberemus uoluminibus.

Tertullianus creber est in sententiis, sed difficilis in 
 loquendo. beatus Cyprianus instar fontis purissimi dulcis incedit 
 et placidus et, cum totus sit in exhortatione uirtutum, occupatus 
 persecutionis angustiis scripturas diuinas nequaquam 
 disseruit. inclito Uictorinus martyrio coronatus, quod intellegit, 
 eloqui non potest.

Lactantius, quasi quidam fluuius eloquentiae 
 Tullianae, utinam tam nostra adfirmare potuisset, quam facile 
 aliena destruxit! Arnobius inaequalis et nimius est et absque 
 operis sui partitione confusus. sanctus Hilarius Gallicano 
 coturno adtollitur et, cum Graeciae floribus adornetur, longis 
 interdum periodis inuoluitur et a lectione simpliciorum fratrum 
 procul est. taceo de ceteris uel defunctis uel adhuc 
 uiuentibus, super quibus in utramque partem post nos alii 
 indicabunt.

Ad te ipsum ueniam, συμμύστην , sodalem et amicum meum, 
 meum, inquam, amicum ante quam notum, et precabor, ne 
 adsentationem in necessitudine suspiceris; quin potius uel 
 errare me aestimato uel amore labi quam amicum adulatione 
 decipere. magnum habes ingenium, infinitam sermonis supellectilem: 
 et facile loqueris et pure, facilitasque ipsa et puritas 
 mixta prudentiae est. capite quippe sano omnes sensus uigent.

huic prudentiae et eloquentiae si accederet uel studium uel 
 intellegentia scripturarum, uiderem te breui arcem tenere 
 nostrorum et ascendentem cura Ioab tecta Sion canere in 
 domatibus, quod in cubiculis cognouisses. accingere, quaeso 
 te, accingere. nil sine magno uita labore dedit mortalibus. 
 nobilem te ecclesia habeat, ut prius senatus habuit. 
 praepara tibi diuitias, quas cotidie eroges et numquam deficiant, 
 dum uiget aetas, dum adhuc canis spargitur caput, 
 antequam \'subeant morbi tristisque senectus et labor et

durae rapiat inclementia mortis.\' nihil in te mediocre contentus 
 sum: totum summum, totum perfectum desidero.

 

 
 
 
 sanctum Uigilantium presbyterum qua auiditate susceperim, 
 melius est, ut ipsius uerbis quam meis discas litteris; 
 qui cur tam cito profectus sit et nos reliquerit, non possum 
 dicere, ne laedere quempiam uidear. tamen quasi praetereuntem 
 et festinantem paululum tenui et gustum ei nostrae amicitiae 
 dedi, ut per eum discas, quid in nobis non desideres. sanctam 
 conseruam tuam et tecum in domino militantem per te salutari 
 uolo.

Magnis nos prouocas quaestionibus et torpens otio ingenium, 
 dum interrogas, doces. prima tua sciscitatio fuit, quae 
 sint illa, quae.nec oculus uidit nec auris audiuit nec

 

 

 

 

 

 

 

 

 

 

 

 
 
 
 
 in cor hominis ascenderunt, quae praeparauit deus 
 his, qui diligunt eum, et quomodo rursum idem apostolus 
 inferat: nobis autem reuelauit deus per spiritum 
 suum et, si*reuelatum est apostolo, intellegere debeamus, 
 quomodo et ille aliis reuelant.

ad quae breuis responsio est: non 
 debere nos quaerere, quid sit illud, quod nec oculus uidit 
 nec auris audiuit nec in cor hominis ascendit. si enim ignoratur, 
 quomodo sciri potest? quod promittitur in futuro, non 
 cernitur in praesenti. spes enim, quae uidetur, non est 
 spes, sed iam certa possessio, quomodo si uelit quispiam 
 dicere: \'ostende mihi, quod inuisibile est; loquere, quod audiri 
 non potest; expone, quod cogitatio non conprehendit humana! 
 ergo hoc sensu apostolus dixisse credendus est, quod carnalibus 
 oculis et aure carnali et cogitatione mortali non possint spiritalia 
 conprehendi.

etsi enim noueramus quondam Iesum 
 secundum carnem, sed nunc iam non nouimus eum. 
 et in Iohannis epistula scribitur: carissimi, nunc filii 
 dei sumus ot necdum manifestatum est, quid futuri 
 sumus, quoniam uidebimus eum, sicuti est. quodque 
 reuelatum sibi et sanctis per spiritum esse testatur, non statim

 

 
 
 
 sequitur, ut ipse aliis reuelarit. alioquin audiuit et in paradiso 
 uerba ineffabilia, quae aliis narrare non poterat; aut si narrauit, 
 nequaquam ineffabilia sunt.

Secunda quaestio fuit, in qua dicis legisse te per transitum 
 in opusculis meis, quod agni, qui stent a dextris, et 
 haedi, qui a sinistris, Christiani sint atque gentiles et non 
 potius boni et mali. non memini me hoc aliquando dixisse et, 
 si dixissem, non essem in errore pertinax.

quantum autem 
 dictanti subito occurrit, in secundo uolumine contra Iouinianum 
 super hoc capitulo disputasse me noui et non solum super 
 hoc, \' sed et de eo, quod in eandem quaestionem cadit, ubi 
 pisces mali a bonis piscibus separantur. quod ergo ibi plene 
 dictum est, nunc omittendum uidetur.

Tertium interrogaueras, quod dicit apostolus in aduentu 
 domini saluatoris rapi quosdam uiuentes obuiam in nubibus, 
 ita ut non praeueniantur ab his, qui in Christo dormierunt, 
 uisque nosse, utrum sic occurrant in corporibus et non ante 
 moriantur, cum et dominus noster mortuus sit et Enoch atque 
 Helias secundum Apocalypsin Iohannis morituri esse dicantur, 
 ne scilicet ullus sit, qui non gustauerit mortem.

hoc ex ipsius 
 continentia loci sciri potest, quod sancti, qui in aduentu 
 saluatoris in corpore fuerint deprehensi, in isdem corporibus

 

 
 
 
 occurrant ei, ita tamen, ut inglorium et con-upturn et mortale 
 gloria et incorruptione et inmortalitate mutetur, ut, qualia 
 corpora surrectura sunt, in talem substantiam etiam uiuorum 
 corpora transformentur. unde dicit alio loco apostolus: propter 
 quod nolumus spoliari, sed superuestiri, ut absorbeatur 
 mortale hoc a uita, ne scilicet corpus ab anima 
 deseratur, sed anima habitante in corpore fiat inclitum, quod

ante inglorium fuit, de Enoch autem et Helia, quos uenturos 
 Apocalypsis refert et esse morituros, non est istius temporis 
 disputatio, cum omnis ille liber aut spiritaliter intellegendus 
 sit, ut nos aestimamus, aut, si carnalem interpretationem sequimur, 
 Iudaicis. fabulis adquiescendum sit, ut rursum aedificeturHierusalem 
 et hostiae offerantur in templo et spiritali cultu 
 inminuto carnales obtineant caeremoniae.

Quartum est, quod quaesisti, quomodo in Iohannis euangelio 
 post resurrectionem dicatur ad Mariam Magdalenen: 
 noli me tangere; nondum enim ascendi ad patrem 
 meum, et rursum in Matheo scriptum sit, quod ad uestigia 
 saluatoris mulieres corruerint, cum utique non sit id ipsum

 

 
 
 
 tangere post resurrectionem pedes eius et non tangere.

Maria 
 Magdalene ipsa est, a qua septem daemonia expulerat, ut, 
 ubi abundauerat peccatum, superabundaret gratia; quae, quia 
 dominum hortulanum putabat et quasi cum homine loquebatur 
 et quaerebat uiuentem cum mortuis, recte audit: noli me 
 tangere, et est sensus: \'non mereris meis haerere uestigiis 
 nec adorare quasi dominum et eius tenere pedes, quem non 
 aestimas surrexisse. tibi enim necdum ascendi ad patrem meum.\' 
 ceterae uero mulieres, quae pedes tangunt, dominum confitentur 
 et merentur eius haerere uestigiis, quem ad patrem ascendisse 
 confidunt. quamquam, etiamsi eadem mulier in diuersis euangeliis 
 et tenuisse pedes et non tenuisse referatur, facilis solutio 
 sit, cum potuerit primum corripi quasi incredula et postea 
 non repelli quasi ea, quae errorem confessione mutauerat, 
 quod et de latronibus intellegi potest, cum alius euangelista 
 utrumque blasph\'emasse, alius narret alterum esse confessum.

Extrema schedula continebat, utrum post resurrectionem 
 quadraginta diebus cum discipulis dominus conuersatus sit et 
 numquam alibi fuerit an latenter ad caelum ascenderit atque 
 descenderit et nihilominus apostolis sui praesentiam non negarit.

si deum dei filium consideres, de quo sermo est, et illum 
 esse, qui loquitur: nonne caelum et terram ego repleo,

 

 

 

 
 
 
 dicit dominus, et de quo alius propheta testatur: caelum 
 mihi thronus est, terra autem scabellum pedum 
 meorum, et rursum alibi: qui tenet caelum palmo et 
 terram pug.illo, de quo Dauid canit: quo ibo ab spiritu 
 tuo et a facie tua quo fugiam? si ascendero in caelum, 
 tu ibi es; si descendero ad infernum et habitauero 
 in extremis maris, etenim ibi manus tua 
 deducet me et tenebit me dextera tua, profecto non 
 ambiges etiam ante resurrectionem sic in dominico corpore 
 habitasse deum uerbum, ut et in patre esset et caeli circulum 
 eluderet atque in omnibus. infusus esset et circumfusus, id 
 est, ut cuncta penetraret interior et contineret exterior.

stultum 
 est ergo illius potentiam unius corpusculi paruitate finire. 
 quem non capit caelum. et tamen, qui ubique erat, etiam in 
 filio hominis totus erat; diuina quippe natura et deus sermo 
 in partes secari non potest nec locis diuidi, sed, cum ubique 
 sit, totus ubique est. erat igitur uno eodemque tempore et 
 cum apostolis quadraginta diebus et cum angelis et in patre 
 et in extremis finibus maris erat.

in omnibus locis uersabatur: 
 cum Thoma in India, cum Petro Romae, cum Paulo in Illyrico, 
 cum Tito in Creta, cum Andrea in Achaia, cum singulis

 

 
 
 
 Epistola et apostolicis uiris in singulis cunctisque regionibus. 
 quod autem dicitur deserere quosdam uel non deserere, non 
 naturae illius terminus ponitur, sed eorum merita describuntur, 
 apud quos esse dignatur.

Grandes... materias ingenia parua non sufferunt et in ipso 
 conatu ultra uires ausa succumbunt; quantoque maius fuerit,

 

 

 

 

 

 

 

 

 

 
 
 
 quod dicendum est, tanto magis obruitur, qui magnitudinem 
 rerum uerbis non potest explicare. Nepotianus meus, tuus, 
 noster, immo Christi et, quia Christi, idcirco plus noster reliquit 
 senes et desiderii sui iaculo uulneratos intolerabili dolore 
 confecit. quem heredem putauimus, fumis tenemus.

cui iam meum 
 sudabit ingenium? cui litterulae placere gestient? ubi est ille 
 έργοδιώϰης noster et cygneo canore nox dulcior? stupet animus, 
 manus tremit, caligant oculi, lingua balbutit. quidquid 
 dixero, quia ille non audiet, mutum uidetur. stilus ipse quasi 
 sentiens et cera subtristior uel rubigine uel situ obducitur. 
 quotienscumque nitor in uerba prorumpere et super tumulum 
 eius epitaphii huius flores spargere, totiens inplentur oculi et 
 renouato dolore totus in funere sum.

mors quondam fuit, ut 
 super cadauera defunctorum in contionė pro rostris laudes 
 liberi dicerent et instar lugubrium carminum ad fletus et 
 gemitus audientium pectora concitarent: en rerum in nobis 
 ordo mutatus est et in calamitatem nostram perdidit sua iura 
 natura: quod exhibere senibus iuuenis debuit, hoc iuueni exhibemus 
 senes.

Quid igitur faciam? iungam tecum lacrimas? sed apostolus 
 prohibet Christianorum mortuos dormientes uocans et dominus 
 in euangelio: non est, inquit, mortua puella, sed dormit. 
 Lazarus Yquoque , quia dormierat, suscitatus est. laeter et 
 gaudeam, quod raptus sit, ne malitia inmutaret mentem 
 eius, quia placuerit deo anima illius?

sed inuito 
 et repugnanti per genas lacrimae fluunt et inter praecepta 
 uirtutum resurrectionisque spem credulam mentem desiderii 
 frangit affectus. o mors, quae fratres diuidis et amore sociatos 
 crudelis ac dura dissocias! adduxit urentem uentum dominus 
 de deserto ascendentem, qui siccauit uenas tuas et desolauit 
 fontem tuum. deuorasti quidem Ionam, sed et in utero tuo 
 uiuus fuit. portasti quasi mortuum, ut tempestas mundi conquiesceret 
 et Nineue nostra illius praeconio saluaretur.

ille, 
 ille te uicit, ille iugulauit fugitiuus propheta, qui reliquit 
 domum suam, dimisit hereditatem suam, dedit dilectam animam 
 suam in manus quaerentium eam. qui per Osee quondam tibi 
 rigidus minabatur: ero mors tuas o mors; ero morsus 
 tuus, inferne, illius morte tu mortua es, illius morte nos 
 uiuimus. deuorasti et deuorata es, dumque adsumpti corporis 
 sollicitaris inlecebra et auidis faucibus praedam putas, interiora 
 tua adunco dente confossa sunt.

Gratias tibi, Christe saluator, tua agimus creatura, quod 
 tam potentem aduersarium nostrum, dum occideris, occidisti. 
 quis ante te miserior homine, qui aeterno mortis terrore prostratus 
 uiuendi sensum ad hoc tantum acceperat, ut periret? 
 regnauit enim mors ab Adam usque ad Moysen 
 etiam super eos, qui non peccauerunt in similitudinem 
 praeuaricationis Adam.

si Abraham, Isaac et 
 Iacob in inferno, quis in caelorum regno? si amici tui sub 
 poena offendentis Adam et, qui non peccauerant, alienis peccatis 
 tenebantur obnoxii, quid de his credendum est, qui 
 dixerunt in cordibus suis: non est deus, qui corrupti et 
 abominabiles facti sunt in uoluntatibus suis, qui 
 declinauerunt, simul inutiles facti sunt; non est, 
 qui faciat bonum, non est usque ad unum? quodsi 
 Lazarus uidetur in sinu Abraham locoque refrigerii, quid 
 simile infernus et regna caelorum?

ante Christum Abraham 
 apud inferos; post Christum latro in paradiso: et idcirco in 
 resurrectione eius multa dormientium corpora surrexerunt et 
 uisa sunt in caelesti Hierusalem. tuncque conpletum est illud 
 eloquium: surge, qui dormis, et eleuare et inluminabit 
 te Christus. Iohannes Baptista in heremo personat:

 

 
 
 
 paenitentiam agite; adpropinquauit enim regnum 
 caelorum. a diebus emm Iohannis Baptistae regnum 
 caelorum uim passum est et uiolenti diripuerunt illud. 
 flammea illa rumphea, custos paradisi, et praesidentia foribus 
 cherubin Christi restincta et reserata sunt sanguine. nec 
 mirum hoc nobis in resurrectione promitti, cum omnes, qui 
 in carne non secundum carnem uiuimus, municipatum habeamus 
 in caelo et hic adhuc positis dicatur in terra: reg num 
 dei intra uos est.

Adde quod ante resurrectionem Christi notus tantum 
 erat in Iudaea deus, in Israhel magnum nomen eius, 
 et ipsi, qui nouerant eum, tamen ad inferos trahebantur. ubi 
 tunc totius orbis homines ab India usque ad Britanniam, a 
 rigida septentrionis plaga usque ad femores Atlantici oceani, 
 tam innumerabiles populi et tantarum gentium multitudines 
 quam uariae linguis, habitu tam uestis et armis? 
 piscium ritu ac lucustarum et uelut muscae et culices 
 conterebantur; absque notitia enim creatoris sui omnis

 

 
 
 
 homo pecus est. nunc uero passionem Christi et resurrectionem 
 eius cunctarum gentium uoces et litterae sonant.

taceo de 
 Hebraeis, Graecis et Latinis, quas nationes fidei suae in crucis 
 titulo dominus dedicauit. inmortalem animam et post dissolutionem 
 corporis subsistentem, quod Pythagoras somniauit, 
 
 
 Democritus non credidit, in consolationem damnationis suae 
 Socrates disputauit in carcere, Indus, Persa, Gothus, Aegyptius 
 philosophantur. Bessorum feritas et pellitorum turba populorum, 
 qui mortuorum quondam inferiis homines immolabant, stridorem 
 suum in dulce crucis fregerunt melos et totius mundi una 
 uox Christus est.

Quid agimus, anima? quo nos uertimus? quid primum 
 adsumimus? quid tacemus? exciderunt tibi praecepta rhetorum 
 et occupata luctu, oppressa lacrimis, praepedita singultibus 
 dicendi ordinem non tenes! ubi illud ab infantia studium 
 litterarum et Anaxagorae ac Telamonis semper laudata

 

 
 
 
 sententia: \'sciebam me genuisse mortalem\'?

legimus Crantorem, 
 cuius uolumen ad confouendum dolorem suum secutus est. 
 Cicero, Platonis, Diogenis, Clitomachi, Carneadis, Posidonii ad 
 sedandos lucttfs opuscula percucurrimus, qui diuersis aetatibus 
 diuersorum lamenta uel libris uel epistulis minuere sunt conati, 
 ut, etiamsi nostrum areret ingenium, de illorum posset fontibus 
 inrigari: proponunt innumerabiles uiros et maxime Periclen 
 et Xenophontem Socraticum, quorum alter amissis duobus 
 filiis coronatus in contione disseruit, alter, cum sacrificans 
 filium in bello audisset occisum, deposuisse coronam dicitur 
 et eandem capiti reposuisse, postquam fortiter in acie dimicantem 
 repperit concidisse.

quid memorem Romanos duces, 
 quorum uirtutibus quasi quibusdam stellis Latinae micant 
 historiae? Puluillus Capitolium dedicans mortuum, ut nuntiabatur, 
 subito filium se iussit absente sepeliri; Lucius Paulus 
 septem diebus inter duorum exequias filiorum triumphans 
 urbem ingressus est. praetermitto Maximos, Catones, Gallos, 
 Pisones, Brutos, Scaeuolas, Metellos, Scauros, Marios, Crassos, 
 Marcellos atque Aufidios, quorum non minor in luctu quam

 

 
 
 
 in bellis uirtus fuit et quorum orbitates in Consolationis libro 
 Tullius explicauit, ne uidear aliena potius quam nostra quaesisse; 
 quamquam et haec in suggillationem nostri breuiter 
 dicta sint, si non praestet fides, quod exhibuit infidelitas.

Igitur ad nostra ueniamus. non plangam cum Iacob et 
 Dauid filios in lege morientes, sed cum Christo in euangelio 
 suscipiam resurgentes. Iudaeorum luctus Christianorum gaudium 
 est. ad uesperum demorabitur fletus et ad matutinum 
 laetitia. nox praecessit, dies autem adpropinquauit.

unde et Moyses moriens plangitur, Iesus absque 
 . funere et lacrimis in monte sepelitur. quidquid de scripturis 
 super lamentatione dici potest, in eo libro, quo Paulam Romae 
 consolati sumus, breuiter explicauimus. nunc nobis per aliam 
 semitam ad eundem locum perueniendum est, ne uideamur 
 praeterita et obsoleta quondam calcare uestigia.

Scimus quidem Nepotianum nostrum esse cum Christo 
 et sanctorum mixtum cliori3 , quod hic nobiscum eminus rimabatur 
 in terris et aestimatione quaerebat, ibi uidentem comminus 
 dicere: sicut audiuimus, ita et uidimus in 
 ciuitate domini uirtutum, in ciuitate dei nostri, 
 sed desiderium absentiae eius ferre non possumus, non illius, 
 sed nostram uicem dolentes.

quanto ille felicior, tanto nos 
 amplius in dolore, quod tali caremus bono. flebant et sorores

 

 
 
 
 
 Lazarum, quem resurrecturum nouerant, et, ut ueros hominis 
 exprimeret affectus, ipse saluator plorauit, quem suscitaturus 
 erat. apostolus quoque eius, qui dixerat: cupio dissolui 
 et esse cunr-Christo et alibi: mihi uiuere Christus 
 est et mori lucrum, gratias agit, quod Epaphras de mortis 
 sibi uicinia redditus sit, ne haberet tristitiam super tristitiam, 
 non incredulitatis metu, sed desiderio caritatis.

quanto magis 
 tu, et auunculus et episcopus, hoc est et in carne et in spiritu 
 pater, aues uiscera tua et quasi a te diuulsa suspiras! sed 
 obsecro, ut modum adhibeas in dolore memor illius sententiae: 
 ne quid nimis\' obligatoque parumper uulnere audias laudes . 
 eius, cuius semper uirtute laetatus es, nec doleas, quod talem 
 amiseris, sed gaudeas, quod talem habueris, et sicut hi, qui 
 in breui tabella terrarum situs pingunt, ita in paruo isto uolumine 
 cernas adumbrata, nonexpressasignauirtutumsuscipiasque 
 a nobis non uires, sed uoluntatem.

Praecepta sunt rhetorum, ut maiores eius, qui laudandus 
 est, et eorum altius gesta repetantur sicque ad ipsum per 
 gradus sermo perueniat, quo uidelicet auitis paternisque

 

 
 
 
 uirtutibus inlustrior fiat et aut non degenerasse a bonis aut 
 mediocres ipse ornasse uideatur. ego carnis bona, quae semper 
 et ipse contempsit, in animae laudibus nOlI requiram nec me 
 iactabo de genere, id est de alienis bonis, cum et Abraham 
 et Isaac, sancti uiri, lsmahelem et Esau peccatores genuerint 
 et e. regione Iephte in catalogo iustorum apostoli uoce numeratus 
 de meretrice sit natus.

anima,inquit, quae eccauerit, 
 ipsa morietur; ergo et, quae non peccauerit, ipsa uiuet. 
 nec uirtutes nec uitia parentum liberis inputantur; ab eo tempore 
 censemur, ex quo in Christo renascimur. Paulus, persecutor 
 ecclesiae et mane lupus rapax Beniamin, ad uesperam dedit 
 escam Ananiae oui submittens caput. igitur et Nepotianus 
 noster quasi infantulus uagiens et rudis puer subito nobis de 
 Iordane nascatur.

Alius forsitan scriberet, quod ob salutem illius orientem 
 heremumque dimiseris et me, carissimum sodalem tuum, 
 redeundi spe lactaueris, ut primum, si fieri posset, sororem 
 cum paruulo uiduam, dein, si consilium illa respueret, saltim

 

 
 
 
 nepotem dulcissimum conseruares. hic est enim ille, de quo 
 tibi quondam uaticinatus sum: licet paruulus ex collo 
 pendeat nepos.

referret, inquam, alius, quod in palatii 
 militia sub chlamyde et candenti lino corpus eius cilicio tritum 
 sit, quod stans ante saeculi potestates lurida ieiuniis ora 
 portauerit, quod adhuc sub alterius indumentis alteri militarit 
 et ad hoc habuerit cingulum, ut uiduis, pupillis, oppressis, 
 miseris subueniret: mihi non placent dilationes istae inperfectae 
 seruitutis dei et centurionem Cornelium, ut lego iustum, statim 
 audio baptizatum.

Uerumtamen uelut incunabula quaedam nascentis fidei 
 conprobemus, ut, qui sub alienis signis deuotus miles fuit, 
 donandus - laurea sit, postquam suo regi coeperit militare. 
 balteo posito habituque mutato, quidquid castrensis peculii 
 fuit, in pauperes erogauit. legerat enim: qui uult perfectus 
 esse, uendat omnia, quae habet, et det pauperibus 
 et sequatur me et iterum: non potestis duobus dominis 
 seruire, deo et mamonae.

excepta uili tunica et 
 operimento pari, quod tecto tantum corpore frigus excluderet,

 

 
 
 
 nihil sibi amplius reseruauit. cultus ipse prouinciae morem 
 sequens nec munditiis nec sordibus notabilis erat. cumque 
 arderet cotidie aut ad Aegypti monasteria pergere aut Mesopotamiae 
 inuisere choros uel certe insularum Dalmatiae, quae 
 Altino tantum freto distant, solitudines occupare, auunculum 
 pontificem deserere non audebat tota in illo cernens exempla 
 uirtutum domique habens, unde disceret.

in uno atque eodem 
 et imitabatur monachum et episcopum uenerabatur. non, ut 
 in plerisque accidere solet, adsiduitas familiaritatem, familiaritas 
 contemptum illius fecerat, sed ita eum colebat, quasi parentem, 
 ita admirabatur, quasi cotidie nouum cerneret. quid multa? 
 fit clericus et per solitos gradus presbyter ordinatur. Iesu bone, 
 qui gemitus, qui heiulatus, quae cibi interdictio, quae fuga 
 oculorum omnium! tum primum et solum auunculo iratus est.

querebatur se ferre non posse et iuuenalem aetatem incongruam 
 sacerdotio causabatur. sed quanto plus repugnabat, tanto magis 
 omnium in se studia concitabat et merebatur negando, quod 
 esse nolebat, eoque dignior erat, quod se clamabat indignum.

 
 
 
 uidimus Timotheum nostri temporis et canos in Sapientia 
 electumque a Moysi presbyterum, quem ipse sciret esse presbyterum.

igitur clericatum non honorem intellegens sed onus 
 primam curam* habuit, uthumilitate superaret inuidiam, deinde, 
 . ut nullam obsceni in\'se rumoris fabulam daret, ut, qui mordebantur 
 ad aetatem eius, stuperent ad continentiam. subuenire 
 pauperibus, uisitare languentes, prouocare hospitio, lenire blanditiis, 
 gaudere cum gaudentibus, flere cum flentibus; caecorum 
 baculus, esurientium cibus, spes miserorum, solamen 
 lugentium fuit. ita in singulis uirtutibus eminebat, quasi ceteras 
 non haberet.

inter presbyteros et coaequales primus in opere, 
 extremus in ordine. quidquid boni fecerat, ad auunculum referebat; 
 si quid forte aliter euenerat, quam putarat, illum nescire, 
 se errasse dicebat. in publico episcopum, domi patrem nouerat. 
 grauitatem morum hilaritate frontis temperabat. gaudium risu,

 

 
 
 
 non cachinno, intellegeres.

uiduas et uirgines Christi honorare 
 ut matres, hortari ut sorores cum omni casae. iam uero, 
 postquam domum se contulerat et relicto foris clerico duritiae 
 se tradiderat monachorum, creber in orationibus, uigilans in 
 precando lacrimas deo, non hominibus, offerebat; ieiunia in 
 aurigae modum pro lassitudine et uiribus corporis moderabatur. 
 mensae auunculi intererat et sic adposita quaeque libabat, ut 
 et superstitionem fugeret et continentiam reseruaret.

sermo 
 eius et omne conuiuium de scripturis aliquid proponere, libenter 
 audire, respondere uerecunde, recta suscipere, praua non acriter 
 confutare, disputantem contra se magis docere quam uincere 
 et ingenuo pudore, qui ornabat aetatem, quid cuius esset, 
 simpliciter confiteri; atque in hunc modum eruditionis gloriam 
 declinando eruditissimus habebatur.

illud\', aiebat, \'Tertulliani, 
 istud Cypriani, hoc Lactantii, illud Hilarii est. sic Minucius 
 Felix, ita Uictorinus, in hunc modum est locutus Arnobius\'. 
 me quoque, quia pro sodalitate auunculi diligebat, interdum 
 proferebat in medium. lectione quoque adsidua et meditatione 
 diuturna pectus suum bibliothecam fecerat Christi.

Quotiens ille transmarinis epistulis deprecatus est, ut 
 aliquid ad se scriberem! quotiens nocturnum de euangelio 
 petitorem et interpellatricem duri iudicis mihi uiduam exhibuit! 
 cumque ego silentio magis quam litteris denegarem et pudore 
 reticentis pudorem suffunderem postulantis, auunculum mihi 
 opposuit precatorem, qui et liberius pro alio peteret et pro 
 reuerentia sacerdotii facilius inpetraret.

feci ergo, quod uoluit, 
 et breui libello amicitias nostras aeternae memoriae consecraui; 
 quo suscepto Croesi opes et Darii diuitias se uicisse iactabat. 
 illum oculis, illum sinu, illum manibus, illum ore retinebat; 
 cumque in strato frequenter euolueret, super pectus soporati 
 dulcis pagina decidebat. si uero peregrinorum, si amicorum 
 quispiam uenerat, laetabatur super se nostro testimonio et, 
 quidquid minus in opusculo erat, distinctione moderata et 
 pronuntiationis uarietate pensabat, ut in recitando illo ipso 
 uel placere uel displicere cotidie uideretur.

unde hic feruor, 
 nisi ex amore dei? unde legis Christi indefessa meditatio, nisi 
 ex desiderio eius, qui legem dedit? alii nummum

 
 
 
 addantnummo et marsuppium suffocantes matronarum opes uenentur 
 obsequiis, sint ditiores monachi, quam fuerant saeculares, 
 possideant opes sub Christo paupere, quas sub locuplete diabolo 
 non habuerant, et suspiret eos ecclesia diuites, quos 
 tenuit mundus ante mendicos: Nepotianus noster aurum calcans 
 scedulas consectatur, sed, sicut sui in carne contemptor est et 
 paupertate incedit ornatior, ita totum ecclesiae inuestigat 
 ornatum.

Ad conparationem quidem superiorum modica sunt, quae 
 dicturi sumus, sed et in paruis idem animus ostenditur. ut 
 enim creatorem non in caelo tantum miramur et terra, sole 
 et oceano, elefantis, camelis, equis, bubus, pardis, ursis, leonibus, 
 sed et in minutis quoque animalibus, formica, culice, 
 muscis, uermiculis et istius modi genere, quorum magis corpora 
 scimus quam nomina, eandemque in cunctis ueneramur sollertiam, 
 ita mens Christo dedita aeque et in maioribus et in 
 minoribus intenta est sciens etiam pro otioso uerbo reddendam 
 esse rationem.

erat ergo sollicitus, si niteret altare, si 
 parietes absque fuligine, si pauimenta tersa, si ianitor creber 
 in porta, uela semper in ostiis, si sacrarium mundum, si uasa

 

 

 
 
 
 lucentia; et in omnes caerimonias pia sollicitudo disposita non 
 minus, non maius neglegebat officium. ubicumque eum ecclesia 
 quaereres, inuenires.

nobilem uirum yuintum Fabium miratur 
 antiquitas, qui etiam Romanae scriptor historiae est, sed 
 magis ex pictura quam litteris nomen inuenit; et Beselehel 
 nostrum plenum sapientia et spiritu dei scriptura testatur, 
 Hiram quoque, filium mulieris Tyriae, quod alter tabernaculi, 
 alter templi supellectilem fabricati sunt. quomodo enim laetae 
 segetes et uberes agri interdum culmis aristisque luxuriant, 
 ita praeclara ingenia et mens plena uirtutibus in uariarum 
 artium redundat elegantiam.

unde et apud Graecos philosophus 
 ille laudatur, qui omne, quod uteretur, usque ad pallium et 
 anulum manu sua factum gloriatus est. hoc idem possumus 
 et de isto dicere, qui basilicas ecclesiae et martyrum conciliabula 
 diuersis floribus et arborum comis uitiumque pampinis 
 adumbraret, ut, quidquid placebat in ecclesia tam dispositione 
 quam uisu, laborem presbyteri et studium testaretur.

Macte uirtute! cuius talia principia, qualis finis erit?s o 
 miserabilis humana condicio et sine Christo uanum omne, 
 quod uiuimus! quid te subtrahis, quid tergiuersaris, oratio?

 

 
 
 
 quasi enim mortem illius differre possimus et uitam facere 
 longiorem, sic timemus ad ultimum peruenire. omnis caro 
 faenum et omnis gloria eius quasi flos faeni.

ubi 
 nunc, decora illa faques , ubi totius corporis dignitas, quo ueluti 
 pulchro indumento pulchritudo animae uestiebatur? marcescebat, 
 pro dolor, flante austro lilium et purpura uiolae in pallorem 
 sensim migrabat cumque aestuaret febribus et uenarum fontes 
 hauriret calor, lasso anhelitu tristem auunculum consolabatur. 
 laetus erat uultus et uniuersis circa plorantibus solus ipse 
 ridebat. proicere pallium, manus extendere, uidere, quod alii 
 non uidebant, et quasi in occursum se erigens salutare uenientes: 
 intellegeres illum non emori, sed migrare, et mutare 
 amicos, non relinquere.

uoluuntur per ora lacrimae et obfirmato 
 animo non queo dolorem dissimulare, quem patior. quis 
 crederet in tali illum tempore nostrae necessitudinis recordari 
 et luctante anima studiorum scire dulcedinem? adprehensa 
 auunculi manu: \'hanc,\' inquit, \'tunicam, qua utebar in ministerio 
 Christi, mitte dilectissimo mihi, aetate patri, fratri collegio, 
 et, quidquid a te nepoti debebatur affectus, in illum transfer, 
 quem mecum pariter diligebus .\' atque in talia uerba defecit 
 auunculum manu, me recordatione contrectans. 
 k

Scio, quod nolueris amorem in te ciuium sic probare, 
 et affectum patriae magis quaesisse in prosperis. sed huiusce 
 modi officium in bonis iucundius est, in malis gratius. tota 
 hunc ciuitas, tota planxit Italia. corpus terra suscepit, anima 
 Christo reddita est. tu nepotem quaerebas, ecclesia sacerdotem. 
 praecessit te successor tuus. quod tu eras, ille post te iudicio 
 omnium merebatur. atque ita ex una domo duplex pontificatus 
 egressa est dignitas: dum in altero gratulatio est, quod tenuerit, 
 in altero maeror, quod raptus sit, ne teneret.

Platonis 
 sententia est omnem sapienti uitam meditationem esse mortis. 
 laudant hoc philosophi et in caelum ferunt, sed multo fortius 
 apostolus: cotidie, inquit, morior per uestram gloriamaliud 
 est conari, aliud agere; aliud uiuere moriturum, aliud 
 mori uicturum. ille moriturus ex gloria est; iste moritur semper 
 ad gloriam.

debemus igitur et nos animo praemeditari, quod 
 aliquando futuri sumus et quod — uelimus nolimus — abesse 
 longius non potest. nam si nongentos uitae excederemus annos, 
 ut ante diluuium uiuebat humanum genus, et Mathusalae

 

 
 
 
 nobis tempora donarentur, tamen nihil esset praeterita longitudo, 
 quae esse desisset. etenim inter eum, qui decem uixit 
 annos, et illum, qui mille, postquam idem uitae finis aduenerit 
 et inrecusabilis mortis necessitas, transactum omne tantundem 
 est, nisi quod magis senex onustus peccatorum fasce proficiscitur.

optima quaeque dies miseris mortalibus aeui 
 prima fugit, subeunt morbi tristisque senectus 
 et labor et durae rapit inclementia mortis. 
 
 Naeuius poeta: pati, inquit, necesse est multa mortalem 
 mala. unde et Niobam, quia multum fleuerit, in 
 lapidem et in diuersas bestias (conuersas alias ut Hecubam 
 in canem) commutatam finxit antiquitas, et Hesiodus natales 
 hominum plangens gaudet in funere, prudenterque Ennius: 
 plebes, ait, in hoc regio antistat loco: licet 
 lacrimare plebi, regi honeste non licet. 
 ut regi, sic episcopo, immo minus regi quam episcopo.

ille 

 

 
 
 
 enim nolentibus praeest, hic uolentibus; ille terrore subicit, 
 hic seruitute dominatur; ille corpora custodit ad mortem, hic 
 animas seruat ad uitam. in te omnium oculi diriguntur, domus 
 tua et conuerSatio quasi in specula constituta magistra est 
 publicae disciplinae. quiidquid feceris, id sibi omnes faciendum 
 putant.

cane, ne committas, quod aut, qui reprehendere uolunt, 
 digne lacerasse uideantur aut, qui imitari, cogantur delinquere. 
 uince, quantum potes, immo etiam plus quam potes, mollitiem 
 animi tui et ubertim fluentes lacrimas reprime, ne grandis 
 pietas in nepotem apud incredulas mentes desperatio putetur 
 in deum. desiderandus tibi est quasi absens, non quasi mortuus, 
 ut illum expectare, non amisisse uidearis.

Uerum quid ago medens dolori, quem iam reor et 
 tempore et ratione sedatum, ac non potius replico tibi uicinas 
 regum miserias et nostri temporis calamitates, ut non tam 
 plangendus sit, qui hac luce caruerit, quam congratulandum 
 ei, quod de tantis malis euaserit?

Constantius, Arrianae 
 fautor hereseos, dum contra inimicum paratur et concitus

 
 
 
 fertur ad pugnam, in Mopsi uiculo moriens magno dolore 
 hosti reliquit imperium. Iulianus, perditor animae suae et 
 Christiani iugulator exercitus, Christum sensit in Media, quem 
 primum in Gallia denegarat; dumque Romanos propagare uult 
 fines, perdidit propagatos.

louianus gustatis tantum regalibus 
 bonis fetore prunarum suffocatus interiit ostendens omnibus, 
 quid sit humana potentia. Ualentinianus uastato genitali solo 
 et inultam patriam derelinquens uomitu sanguinis extinctus 
 est. huius germanus Ualens Gothico bello uictus in Thracia 
 eundem locum et mortis habuit et sepulchri. Gratianus ab 
 exercitu suo proditus et ab obuiis urbibus non receptus ludibrio 
 hosti fuit cruentaeque manus uestigia parietes tui, Lugdune, 
 testantur.

adulescens Ualentinianus et paene puer post fugam, 
 post exilia, post recuperatum multo sanguine imperium haut 
 procul ab urbe fraternae mortis conscia necatus est et cadauer 
 exanimis infamatum suspendio. quid loquar de Procopio, Maximo, 
 Eugenio, qui utique, dum rerum potirentur, terrori gentibus 
 erant? omnes capti steterunt ante ora uictorum et, quod 
 potentissimis quondam miserrimum est, prius ignominia seruitutis 
 quam hostili mucrone confossi sunt.

Dicat aliquis: \'regum talis condicio est, feriuntque 
 summos fulgura montes). ad priuatas ueniam dignitates 
 nec de his loquar, qui excedunt biennium; atque, ut ceteros 
 praetermittam, \'Sufficit nobis trium nuper consularium diuersos 
 exitus scribere. Abundantius egens Pityunte exulat; Rufini 
 caput pilo Constantinopolin gestatum est et abscissa manus 
 dextera ad dedecus insatiabilis auaritiae ostiatim stipes mendicauit; 
 Timasius praecipitatus repente de altissimo dignitatis 
 gradu euasisse se putat, quod in Oase uiuit inglorius.

non 
 calamitates miserorum, sed fragilem humanae condicionis narro 
 statum — horret animus temporum nostrorum ruinas prosequi —: 
 uiginti et eo amplius anni sunt, quod inter Constantinopolim 
 et Alpes Iulias cotidie Romanus sanguis effunditur. Scythiam, 
 Thraciam, Macedoniam, Thessaliam, Dardaniam, Daciam, Epiros, 
 Dalmatiam cunctasque Pannonias Gothus, Sarmata, Quadus, 
 Alanus, Huni, Uandali, Marcomanni uastant, trahunt, rapiunt.

quot matronae, quot uirgines dei et ingenua nobiliaque corpora 
 his beluis fuere ludibrio! capti episcopi, interfecti presbyteri

 

 
 
 
 et diuersorum officia clericorum, subuersae ecclesiae, ad altaria 
 Christi stabulati equi, martyrum effossae reliquiae: ubique 
 luctus, ubique gemitus et plurima mortis imago. 
 Romanus orbis ruit et tamen ceruix nostra erecta non flectitur.

quid putas nunc animi habere Corinthios, Athenienses, Lacedaemonios, 
 Arcadas cunctamque Graeciam, quibus imperant 
 barbari? et certe paucas urbes nominaui, in quibus olim fuere 
 regna non modica. inmunis ab his malis uidebatur oriens et 
 tantum nuntiis consternatus: ecce tibi anno praeterito ex ultimis 
 Caucasi rupibus inmissi in nos non Arabiae, sed septentrionis 
 lupi tantas breui prouincias percucurrerunt. quot monasteria 
 capta, quantae fluuiorum aquae humano cruore mutatae sunt!

obsessa Antiochia et urbes reliquae, quas Halys, Cydnus, 
 Orontes Eufratesque praeterfluunt. tracti greges captiuorum;
 
 Arabia, Phoenix, Palaestina, Aegyptus timore captiuae. 
 non, mihi si linguae centum sint oraque centum, 
 ferrea uox, 
 omnia poenarum percurrere nomina possim. 
 neque enim historiam proposui scribere, sed nostras breuiter 
 flere miserias. alioquin ad haec merito explicanda et Thucydides 
 et Sallustius muti sunt.

Felix Nepotianus, qui haec non uidet; felix, qui ista 
 non audit. nos miseri, qui aut patimur aut patientes fratres 
 nostros tanta perspicimus; et tamen uiuere uolumus eosque, qui 
 his carent, flendos potius quam beandos putamus. olim offensum 
 sentimus nec placamus deum. nostris peccatis barbari fortes 
 sunt, nostris uitiis Romanus superatur exercitus; et quasi non 
 hoc sufficeret cladibus, plus paene bella ciuilia quam hostilis 
 mucro consumpsit.

miseri Israhelitae, ad quorum conparationem 
 Nabuchodonosor seruus dei scribitur; infelices nos, qui tantum 
 displicemus deo, ut per rabiem barbarorum illius in nos ira 
 desaeuiat. Ezechias egit paenitentiam, et centum octoginta 
 quinque milia Assyriorum ab uno angelo una nocte deleta 
 sunt; Iosaphat laudes domino concinebat, et dominus pro laudante 
 superabat; Moyses contra Amalech non gladio sed oratione 
 pugnauit.

si erigi uolumus, prosternamur. pro pudor et 
 stolida usque ad incredulitatem mens! Romanus exercitus, 
 uictor orbis et dominus, ab his uincitur, hos pauet, horum 
 terretur aspectu, qui ingredi non ualent, qui, si terram

 

 
 
 
 tetigerint, se mortuos arbitrantur, et non intellegimus prophetarum 
 uoces: fugient mille uno persequente nec amputamus 
 causas morbi, ut morbus pariter auferatur, statimque cernimus 
 sagittas pilis, tiaras galeis, caballos equis cedere?

Excessimus consolandi modum et, dum unius mortem 
 flere prohibemus, totius orbis mortuos planximus. Xerxes, ille 
 rex potentissimus, qui subuertit montes, maria constrauit, cum 
 de sublimi loco infinitam hominum multitudinem et innumerabilem 
 uidisset exercitum, flesse dicitur, - quod post centum 
 annos nullus eorum, quos tunc cernebat, superfuturus esset.

o si possemus in talem ascendere speculam, de qua uniuersam 
 terram sub nostris pedibus cerneremus! iam tibi ostenderem 
 totius mundi ruinas, gentes gentibus et regnis regna conlisa; 
 alios torqueri, alios necari, alios obrui fluctibus, alios ad seruitutem 
 trahi; hic nuptias, ibi planctum; illos nasci, istos mori; 
 alios affluere diúitiis , alios mendicare; et non Xerxis tantum 
 exercitum, sed totius mundi homines, qui nunc uiuunt, in breui 
 spatio defuturos. uincitur sermo rei magnitudine et minus est 
 omne, quod dicimus.

Redeamus igitur ad nos et quasi e caelo descendentes

 

 
 
 
 paulisper nostra uideamus. sentisne, obsecro te, quando infans, 
 quando puer, quando iuuenis, quando robustae aetatis, quando 
 senex factus sis? cotidie morimur, cotidie commutamur et 
 tamen aeternos esse nos credimus. hoc ipsum, quod dicto, quod 
 scribitur, quod relego; quod emendo, de uita mea trahitur. quot 
 puncta notarii, tot meorum damna sunt temporum.

scribimus 
 atque rescribimus, transeunt maria epistulae et findente sulcos 
 carina per singulos fluctus aetatis nostrae momenta minuuntur. 
 solum habemus lucri, quod Christi nobis amore sociamur. caritas 
 patiens est, benigna est; caritas non zelatur, non 
 agit perperam, non inflatur, omnia sustinet, omnia credit, 
 omnia sperat, omnia patitur; caritas numquam excidit. 
 haec semper uiuit in pectore; ob hanc Nepotianus noster 
 absens praesens est et per tanta terrarum spatia diuisos utraque 
 conplectitur manu.

habemus mutuae obsidem caritatis. iungamur 
 spiritu, stringamur affectu et fortitudinem mentis, quam 
 beatus papa Chromatius ostendit in dormitione germani, nos 
 imitemur in filio. illum nostra pagella decantet, illum cunctae

 

 
 
 
 litterae sonent. quem corpore non ualemus, recordatione teneamus 
 et, cum quo loqui non possumus, de eo numquam loqui 
 desinamus.

Iustum quidem fuerat nequaquam tibi litteris satisfacere, 
 qui tuis auribus non credidisti — neque enim scidulae potes 
 adquiescere, qui uiuo sermoni non adcommodasti fidem —, sed 
 quia Christus perfectae nobis humilitatis exemplar in se tribuit 
 dans osculum proditori et latronis paenitentiam in patibulo 
 suscipiens, eadem absenti significo, quae in praesenti quoque

 

 

 

 

 

 

 

 

 

 

 

 
 
 
 locutus sum, me ita Origenem legisse uel legere ut Apollinarem, 
 ut ceteros tractatores, quorum in quibusdam libros ecclesia 
 non recipit; non quo omnia dicam esse damnanda, quae in 
 illorum uoluminibus continentur, sed quo quaedam reprehendenda 
 confitear.

ueruni quia operis mei est et studii multos 
 legere, ut ex plurimis diuersos flores carpam non tam probaturus 
 omnia, quam, quae bona sunt, electurus, adsumo 
 multos in manu mea, ut a multis multa cognoscam secundum 
 quod scriptum est: omnia legentes, quae bona sunt, 
 retinentes. unde satis miror te uoluisse Origenis mihi obicere 
 dogmata, cuius in plerisque errorem usque ad hanc 
 aetatem penitus ignoras.

egone hereticus? et cur me, quaeso, 
 heretici non amant? tu orthodoxus? qui etiam contra conscientiam 
 tuam et linguam alia praedicantem aut inuitus subscripsisti 
 et praeuaricator es, aut uolens et hereticus. dimisisti 
 Aegyptum, cunctas prouincias reliquisti, in quibus sectam 
 suam libera plerique fronte defendunt, et elegisti me ad insectandum, 
 qui omnia contra ecclesiae dogmata publica uoce 
 condemno.

Origenes hereticus: quid ad me, qui illum in plerisque 
 hereticum non nego? errauit de resurrectione corporis; errauit 
 de animarum statu, de diaboli paenitentia et — quod his maius 
 est — filium et spiritum sanctum seraphin esse testatus est. 
 si errasse non dicerem et haec non cottidie anathematizarem, 
 essem erroris illius socius. neque enim ita debemus bona 
 eius recipere, ut mala quoque suscipere cogamur.

at idem 
 et scripturas in multis bene interpretatus est et prophetarum 
 obscura disseruit et tam noui quam ueteris testamenti reuelauit 
 maxima sacramenta. si igitur, quae bona sunt, transtuli 
 et mala uel amputaui uel correxi uel tacui, arguendus sum, 
 cur per me Latini bona eius habeant, ignorent mala?

si hoc 
 crimen est, arguatur confessor Hilarius, qui psalmorum interpretationem 
 et homilias in Iob ex libris eius, id est ex Graeco, 
 in Latinum transtulit, sit in culpa eiusdem confessionis Uercellensis 
 Eusebius, qui omnium psalmorum commentarios 
 heretici hominis uertit in nostrum eloquium, licet heretica 
 praetermittens optima quaeque transtulerit.

taceo de Uictorino 

 

 

 
 
 
 
 Petobionensi et ceteris, qui Origenem in explanatione dumtaxat 
 scripturarum secuti sunt et expresserunt, ne non tam me 
 defendere quam socios criminis uidear quaerere. ad te ipsum 
 ueniam: cur tractatus eius in Iob descriptos habes, in quibus 
 contra diabolum et de stellis caeloque disputans quaedam 
 locutus est, quae ecclesia non recipit?

tibi soli licet, xw 
 σοϕωτάτω ϰρανίω , de cunctis et Graecis et Latinis tractatoribus 
 ferre sententiam et quasi censoria uirgula alios eicere de 
 bibliothecis, alios recipere et, cum tibi placuerit, me uel 
 catholicum uel hereticum pronuntiare: nobis non licet peruersa 
 respuere et damnare, quod saepe damnauimus? lege ad Ephesios 
 libros, lege cetera opuscula mea et maxime in Ecclesiasten 
 commentarios, et liquido peruidebis me ab adulescentia 
 numquam alicuius auctoritate deterritum adquieuisse hereticae 
 prauitati.

Non parum est scire, quod nescias: prudentis hominis 
 est nosse mensuram suam nec zelo diaboli concitatum inperitiae 
 suae cunctum orbem testem facere. scilicet gloriari cupis, ut

 
 
 
 in patria tua iactites me non potuisse respondere eloquentiae 
 tuae et acumen in te Chiysippi formidasse. Christiana uerecundia 
 teneor et cellulae meae latebras nolo mordaci sermone 
 reserare. alioquin proferrem πᾶσαν τὴν ἀριστείαν σου καὶ τροπαιοφόρον paruulorum quoque uoce cantatum.

sed haec aliis 
 aut loquenda aut ridenda dimitto: ego quasi Christianu3 cum 
 Christiano loquens obsecro te, frater, ne plus uelis sapere, 
 quam sapis, ne uel innocentiam uel simplicitatem tuam uel 
 certe ea, quae taceo et te non intellegente ceteri intellegunt, 
 stilo proferas et ineptiarum tuarum cunctis cachinnum praebeas. 
 aliud a parua aetate didicisti, aliis adsuetus es disciplinis. 
 non est eiusdem hominis et aureos nummos et scripturas 
 probare, degustare uina et prophetas uel apostolos intellegere.

me laceras, sanctum fratrem Oceanum in culpam hereseos 
 uocas, presbyterorum tibi Uincentii et Pauliniani et fratris 
 Eusebii iudicium displicet: solus es Cato, Romani generis

 

 
 
 
 disertissimus, qui testimonio tuo et prudentiae uelis credi. 
 recordare, quaeso, illius diei, quando me de resurrectione et 
 ueritate corporis praedicante ex latere subsultabus et adplodebus 
 pedem et orthodoxum conclamabus . postquam nauigare 
 coepisti et ad intimum cerebrum tuum sentinae putredo peruenit, 
 tunc nos hereticos recordatus es.

quid tibi faciam? 
 credidi sancti Paulini presbyteri epistulis et illius super 
 nomine tuo non putaui errare iudicium et, licet statim accepta 
 epistula άσυνάράητον sermonem tuum intellegerem, tamen 
 rusticitatem et simplicitatem magis in te arbitrabar quam 
 uecordiam. nec reprehendo\' sanctum uirum — maluit enim 
 apud me dissimulare, quod nouerat, quam portitorem clientulum 
 suis litteris accusare —, sed memet ipsum arguo, qui 
 alterius potius adquieui quam meo iudicio et oculis aliud cer - , 
 nentibus aliud scidulae credidi, quam uidebam.

Quam ob rem desine me lacessere et uoluminibus tuis 
 obruere. parce saltem nummis tuis, quibus notarios librariosque 
 conducens eisdem et scriptoribus uteris et fautoribus,

 
 
 
 qui te ideo forsitan laudant, ut lucrum scribendo faciant. si 
 libet exercere ingenium, trade te grammaticis atque rhetoribus, 
 disce dialecticam, sectis instruere philosophorum, ut, cum 
 omnia didiceris, saltem tunc tacere incipias; quamquam stultum 
 faciam magistro cunctorum magistros quaerere et ei 
 modum inponere, qui loqui nescit et tacere non potest.

uerum 
 est illud apud Graecos prouerbium: ovq ) Xupa . ego reor et 
 nomen tibi ϰατά άντίϕρσιν inpositum. nam tota mente dormitas 
 et profundissimo non tam somno stertis quam lethargo. 
 inter ceteras quippe blasphemias, quas ore sacrilego protulisti, 
 ausus es dicere montem, de quo abscisus est in Danihelo 
 lapis sine manibus, esse diabolum et lapidem Christum, qui 
 adsumpsit corpus Adam, qui diabolo ante per uitia cohaeserat, 
 natum esse de uirgine, ut a monte, hoc est a diabolo, hominem 
 separaret.

o praecidendam linguam ac per partes et frusta 

 

 
 
 
 lacerandam! quisquamne Christianus deum patrem omnipotentem 
 in persona diaboli interpretatur et tanto piaculo totius 
 orbis aures maculat? si interpretationem tuam quisquam non 
 dicam catholicbrum sed hereticorum siue gentilium umquam 
 recepit, pium sit, quod locutus es; sin autem tantum nefas 
 numquam Christi audiuit ecclesia et per tuum primum os 
 ipse se montem interpretatus est, qui dixerat: ero similis 
 altissimo, age paenitentiam et in sacco nersare et cinere 
 et tantum scelus iugibus absterge lacrimis, si tamen tibi 
 dimittatur haec inpietas et iuxta errorem Origenis tunc ueniam 
 consequaris, quando consecuturus est et diabolus, qui numquam 
 plus quam per os tuum deprehenditur blasphemasse.

meam 
 iniuriam patienter tuli: inpietatem contra deum ferre non potui, 
 unde et uisus sum mordacius in extrema epistula scribere, 
 quam promiseram; quamquam post priorem paenitentiam, qua 
 a me ueniam deprecatus es, iterum commisisse, unde agas 
 paenitentiam, stolidissimum sit. tribuat tibi Christus, ut audias 
 et taceas, ut intellegas et sic loquaris.

Maiora spiritus uincula esse quam corporum si olim 
 ambigebus , nunc probauimus, dum et mihi sanctitas tua haeret 
 animo et ego tibi Christi amore coniungor. uere enim et 
 simpliciter candidissimo pectori tuo loquor: ipsa scidula 
 et muti apices litterarum spirant in nos tuae mentis affectum.

Quod dicis Origenis multos errore deceptos et sanctum 
 filium meum Oceanum illorum insaniae repugnare, et doleo 
 simul et gaudeo, dum aut subplantati sunt simplices aut ab 
 erudito uiro errantibus subuenitur. et quia meae paruitatis 
 quaeris sententiam, utrum secundum fratrem Faustinum penitus 
 respuendus sit an secundum quosdam legendus — ex hac parte 
 ego —, Origenem propter eruditionem sic interdum legendum 
 arbitror, quomodo Tertullianum et Nouatum, Arnobium et 
 Apollinarem et nonnullos ecclesiasticos scriptores Graecos 
 pariter et Latinos, ut bona eorum eligamus uitemusque

 

 

 

 

 

 

 
 
 
 contraria iuxta apostolum Paulum dicentem: omnia probate.

quae bona sunt, retinete. ceterum, qui uel in amorem 
 eius nimium uel in odium stomachi sui prauitate ducuntur, 
 uidentur mihi illi maledicto prophetico subiacere: uae eisi 
 qui dicunt bonum-malum et malum bonum, qui 
 faciunt amarum dulce et dulce amarum. nec enim 
 propter doctrinam eius praua suscipienda sunt dogmata nec 
 propter dogmatum prauitatem, si quos commentarios in scripturas 
 sanctas utiles edidit, penitus respuendi sunt.

quod si 
 contentiosum inter se amatores eius et obtrectatores funem 
 trahunt, ut nihil medium adpetant nec seruent modum, sed 
 totum aut probent aut inprobent, libentius piam rusticitatem 
 quam doctam blasphemiam eligam. sanctus frater Tatianus 
 te inpendio resalutat.

Nouit beatitudo tua, quod et eo tempore, quo tacebus , 
 numquam officiis meus sermo cessauerit nec considerauerim, 
 quid tu pro dispensatione non feceris, sed, quid me facere 
 conueniret. et nunc sumptis dignationis tuae epistulis fructum 
 aliquem cepisse me uideo euangelicae lectionis. si enim duri 
 iudicis sententiam crebra mulieris flexit petitio, quanto magis 
 paterna uiscera interpellatione sedula molliuntur!

Quod de canonibus ecclesiasticis mones, gratias agimus; 
 quem enim diligit dominus, corripit; castigat autem

 

 

 

 

 

 

 

 

 

 

 
 
 
 omnem filium, quem recipit. sed tamen scito nobis esse 
 nihil antiquius quam Christiani iura seruare nec patrum transferre 
 terminos semperque meminisse Romanam fidem apostolico 
 ore laudatam, -cuius se esse participem Alexandrina ecclesia 
 gloriatur. -

Super nefaria heresi quod multam patientiam geris et 
 putas ecclesiae uisceribus incubantes tua posse corrigi lenitate, 
 multis sanctis displicet, ne, dum paucorum paenitentiam 
 praestolaris, nutriatur audacia perditorum et factio robustior 
 fiat.

Usque hodie in lectione ueteris testamenti super faciem 
 Moysi uelamen positum est. loquitur glorificato uultu et

 

 

 

 

 

 

 

 

 

 
 
 
 populus loquentis gloriam ferre non sustinet. cum autem 
 conuersi fuerimus ad dominum, auferetur uelamen: occidens 
 littera moritur, uiuificans spiritus suscitatur. dominus enim 
 spiritus est et lex spiritalis.

unde et Dauid orabat in psalmo: 
 reuela oculos meos et considerabo mirabilia de 
 lege tua. numquid de bubus cura est deo? utique 
 non. multo magis de iecore bouis, arietis, hircorum et armo 
 dextri pedis et uentre, quo stercora digeruntur, quorum duo 
 in esum accipiunt sacerdotes, tertium Finees meretur in 
 praemio. de uictimis salutaribus adipes, quibus pectus obuoluitur, 
 et pinnula iecoris offeruntur super altare; ipsum uero 
 pectus et brachium dextrum dantur Aaron et filiis eius legitimum 
 sempiternum a filiis Israhel.

sensus in corde est, habitaculum 
 cordis in pectore. quaeritur, ubi sit animae principale. 
 Plato in cerebro, Christus monstrat in corde: beati. 
 mundo corde; quoniam ipsi deum uidebunt, et: de 
 corde procedunt cogitationes malae, et: quid cogitatis 
 nequam in cordibus uestris? uoluptas et concupiscentia 
 iuxta eos, qui de physicis disputant, consistit in 
 iecore.

huius pinnulam in diuersa uolitantem et per oculorum 
 fenestras erumpentem foras sacerdotes offerunt deo, ut,

 

 
 
 
 postquam opere dixerint: holocaustum tuum pingue fiat et 
 concupiscentiam, libidinis seminarium, igne spiritus concremarint, 
 mereantur accipere praemium pectus et brachium: in 
 pectore mundas* cogitationes, legis notitiam, dogmatum ueritatem, 
 in brachio opera bona et pugnam contra diabolum et 
 armatam manum, ut, quod mente conceperint, exemplo probent.

Iesus enim coepit facere et docere. ipsum quoque pectusculum 
 appellatur έπιϑέματΟς , id est additamenti, siue praecipuum 
 et egregium — thenufa quippe hoc magis sonat — iuxta 
 illud Malachiae: labia sacerdotis custodient scientiam 
 et legem requirent ex ore eius, ex quo intellegimus 
 praecipuam debere esse in sacerdotibus legis doctrinaeque 
 notitiam et additamento gratiae spiritalis talem uirum institui. 
 qui possit contradicentibus resistere et nihil in se sinistri 
 habere operis, quod ducat ad tartarum, sed dextrum brachium 
 et separatum, ut opera sacerdotis couparatione uirtutum eius 
 a cunctis hominibus separata sint. haec de uictimis et de 
 his, quae offeruntur in altari, sacerdotibus dantur a domino.

Ceterum et alia tria exceptis primitiis hostiarum de 



 

 
 
 
 priuato et de macello publico, ubi non religio, sed uictus necessitas 
 est, sacerdotibus membra tribuuntur: brachium, maxilla 
 et uenter. de brachio iam diximus; maxilla eloquentem eruditumque 
 significat, ut, quod pectore concepimus, ore promamus; 
 uenter, receptaculum ciborum, in scorto Madianitide sacerdotali 
 pugione perfossus uniuersos hominum labores et momentanea 
 blandimenta gulae stercoris fine condemnat et ostendit 
 mentibus consecratis deo totum, quod ligurrimus , quod uoramus, 
 in secessum proici.

unde et apostolus: esca, inquit, 
 uentri et uenter escis; deus autem et hunc et illa 
 destruet, et e contrario de luxuriosis: quorum deus 
 uenter est et gloria in confusione eorum. uituli 
 puluerem, quem adorauerat Israhel, in contemptu superstitionis 
 in potu accipit populus, ut discat contemnere, quod in 
 secessu proici uiderat. praecipitur sacerdotibus, ne ministraturi 
 in templo uinum et siceram bibant, ne ebrietate et crapulaet 
 curis huius uitae praegrauentur corda eorum; ne partem 
 habeant in terra nisi solum deum; ut nulla debilitate insignes 
 sint, ne truncis auribus, laeso oculo, simis naribus, claudo 
 pede, cutis colore mutato, quae omnia referuntur ad animae

 

 
 
 
 uitia.

uolnntas enim in homine, non natura damnatur. si quis 
 e sacerdotibus semine fluxerit, ad sacerdotalem mensam prohibetur 
 accedere;,et e contrario uidua, cuius cum Sarra defecerunt 
 muliebria, propter. continentiam et castitatem et recipitur 
 in domum patris et de templi aerario alitur. quodsi filios 
 habuerit, redditur suboli suae, ut iuxta apostolum his ministretur, 
 quae uere uidua sunt, et ut, quae sacerdotalibus 
 sustentatur cibis, nullius alterius amore teneatur.

uicinus et 
 mercennarius excluduntur a conuiuio sacerdotum, semis ciborum 
 reliquiae conceduntur; iam tunc proiciebatur Phygelus et 
 Hermogenes et recipiebatur Onesimus. primitiae ciborum et 
 omnium frugum atque pumovum offeruntur antestiti, ut habens 
 uictum atque uestitum absque ullo inpedimento securus et 
 liber seruiat domino. primogenita mundorum animalium accipiunt 
 sacerdotes, inmundorum pretia. hominum quoque pJÎmi 
 partus redimuntur et, quia condicio una nascendi est, omnes 
 pretium aequaliter offerunt sic moderatum et leue, ut nec 
 diues intumescat nec tenuis praegrauetur.

aeditui et lamtores 
 accipiunt decimas et rursum decimas decimarum offerunt 
 sacerdotibus tanto illis minores, quanto ipsi maiores populo. 
 quadraginta et octo ciuitates ad habitandum Leuitis et sacerdotibus 
 separantur, sex urbes fugitiuorum trans Iordanen et

 

 
 
 
 intra Iordanen eliguntur, et finis exilii mors pontificis est. 
 uniuersa, quae festinus sermo perstrinxit et quorum pulsaui 
 tantum nec aperui sacramenta, ad cunctos pertinent sacerdotes; 
 pontifex autem quantis polleat priuilegiis, dicam 
 breuiter.

Caput, inquit, suum non discoperiet. habet cidarim 
 et nomen dei portat in fronte, diademate ornatus est regio, 
 ad perfectam Christi uenit aetatem, semper eius gloria protegendus 
 est et uestimenta sua non scindet, quia candida sunt, 
 quia inpolluta, quia agnum sequentia et de adtonsae ouis 
 confecta uelleribus. Thamar amissa pudicitia scidit tunicam; 
 Caiafas perdito sacerdotio rupit publice uestimenta. super 
 omnem animam, quae mortua est, non ingredietur.

ubicumque peccatum est et in peccato mors, illuc pontifex 
 non accedet. anima, quae peccauerit, ipsa morietur. 
 quamuis ille sit dines, quamuis potens et multitudinem offerat 
 uictimarum, si mortuus est, non tangitur a pontifice, non uidetur. 
 quodsi reuiuiscit et ad uocem saluatoris egreditur de 
 sepulchro suo et fasceis peccatorum solutus incedit, intrabit

 

 
 
 
 ad eum pontifex et ibi faciet mansionem et cum resurgente 
 prandebit.

Super patre suo et super matre sua non inquinabitur. 
 multa nos facere cogit affectus et, dum propinquitates 
 respicimus corporum, et corporis et animae offendimus 
 creatorem. qui amat patrem et matrem super Christum, non 
 est eo dignus. discipulus ad sepulturam patris ire desiderans 
 saluatoris prohibetur imperio. quanti monachorum, dum patris 
 matrisque miserentur, suas animas perdiderunt! super patre 
 et matre pollui nobis non licet, quanto magis super fratre, 
 soronbus , consobnms , lamiha , seruulis!

genus regale et sacerdotale 
 sumus. illum adtendamus patrem, qui numquam moritur 
 aut qui pro nobis moritur et qui ideo uiuens mortuus est, 
 ut nos mortuos uiuificaret. si quid habemus de Aegypto, quod 
 princeps mundi suum possit agnoscere, tenenti Aegyptiae cum 
 pallio relinquamus. sindone opertus adulescens uinctum dominum 
 sequebatur: incurrisset laqueos, nisi expeditus et nudus 
 persequentium impetus declinasset. reddamus parentibus, quae 
 parentum sunt; si tamen uiuunt, si seruientes deo filios suos 
 praeferri sibi gloriantur.

Et de sanctis non egredietur et non polluet 
 sanctificationem dei sui. pro otioso quoque uerbo

 

 
 
 
 rationem reddituri sumus et omne, quod non aedificat audientes, 
 in periculum loquentium uertitur. ego, si fecero, si dixero 
 quippiam, quod reprehensione dignum est, de sanctis egredior 
 et polluo uocabulum Christi, in quo mihi blandior: quanto 
 magis pontifex et episcopus, quem oportet esse sine crimine 
 tantarumque uirtutum, ut semper moretur in sanctis et paratus 
 sit uictimas offerre pro populo, sequester hominum et dei et 
 carnes agni sacro ore conficiens, quia sanctum oleum 
 christi dei sui super eum est!

non egreditur e sancto, 
 ne uestimentum, quod indutus est, polluat; quotquot enim in 
 
 
 Christo baptizati sumus, Christum induimus. seruemus tunicam, 
 quam accepimus, sanctum custodiamus in sancto. ille montanus 
 habitator, qui de Hierusalem descendebat Hiericho, non prius 
 uulneratus est, quam nudatus. infunditur ei oleum, medicamentum 
 lene et misericordia temperatum, et, quia debuit neglegentia 
 sentire cruciatum, uini austeritate mordetur, ut per 
 oleum ad paenitentiam prouocetur, per uinum seueritatem sentiat 
 iudicantis.

Uxorem uirginem accipiet, uiduam autem et 
 eiectam et meretricem non accipiet, sed uirginem 
 de genere suo, et non contaminabit semen suum in 
 populo. ego dominus, qui sanctifico eum. scio pontificem, 
 cui praecepta nunc dantur, a plerisque Christum

 

 

 

 
 
 
 intellegi et id, quod dictum est: super patre et matre non 
 inquinabitur, de uirginalis Mariae partu edisseri.

multoque 
 facilior est super domino interpretatio, qui audit in psalmo: 
 tu es sacerdos in- aeternum secundum ordinem 
 Melchisedech, et in Zacharia: audi, Iesu, sacerdos 
 magne, et cui sordida peccatorum nostrorum uestimenta tolluntur, 
 ut recipiat gloriam, quam habuit apud patrem, priusquam 
 mundus esset.

Sed ne quis me uim facere scripturae putet et sic amare 
 Christum, ut historiae auferam ueritatem, interpretabor in 
 membris, quod referatur ad corpus, intellegam de seruis, ut 
 inpleatur in domino — quamquam gloria domini gloria famulorum 
 sit — et, ubicumque oportunitas se loci tulerit, sic de 
 uero lumine disputabo, ut deriuetur ad eos, quibus Christus 
 donauit, ut lumen sint.

pontifex iste, quem Mosaicus sermo 
 describit, uiduam, eiectam et meretricem non ducet uxorem — 
 uidua est, cuius maritus est mortuus; eiecta, quae marito 
 uiuente proicitur; meretrix, quae multorum libidini patet —, sed 
 accipiet, inquit, uxorem uirginem de genere suo, non 
 alienigenam, ne in mala terra nobilium seminum frumenta 
 degenerent, non meretricem, quae multis exposita est

 

 
 
 
 amatoribus, non eiectam, quae etiam priori coniugio indigna fuit, 
 non uiduam, ne pristinarum meminerit uoluptatum, sed illam 
 animam, quae non habet maculam neque rugam, quae cum 
 Christo renata innouatur de die in diem, de qua apostolus 
 loquitur: despondi enim uos uni uiro, uirginem 
 sanctam exhibere Christo.

nolo discipulam coniugemque 
 pontificis quicquam habere de ueteri homine. si consurreximus 
 Christo, ea, quae sursum sunt, sapiamus praeteritorum obliti, 
 futurorum auidi. infelix Simon, quia post baptismum de antiquo 
 matrimonio cogitabat nec ad uirginalem uenerat puritatem, 
 
 
 Petri consortio indignus fuit.

Conpulisti me, Fabiola, litteris tuis, ut de Aaron tibi 
 scriberem uestimentis. ego plus obtuli, at de cibis et praemiis 
 sacerdotum et de obseruatione pontificis praefatiunculam 
 struerem. egressa de Sodomis et ad montana festinans non 
 uis habitare in parua urbe Segor. transcendens proselytos, 
 praeteriens Israhelitas, dimittens Leuiticum gradum, praepete 
 pinna transuolans sacerdotes ad pontificem uenis et, dum 
 uestes eius et rationale pectoris diligenter inquiris, nostra tibi 
 displicuere consortia.

et tu quidem optato frueris otio et 
 iuxta Babylonem Bethlemitica forsitan rura suspiras; nos in

 

 

 
 
 
 
 Effrata tandem pace reddita uagientem de praesepe audiuimus 
 infantem et querimonias eius ac uoculam ad tuas aures cupimus 
 peruenire.

Legimus in Exodo tabernaculum, mensam, candelabrum, 
 altare, columnas, tentoria, coccum, byssum, hyacinthum, purpuram, 
 ex auro, argento et acre uasa diuersa, tabernaculum 
 diuisum in tria; duodecim panes per singulas ebdomadas 
 mensae inpositos, in candelabro septem lucernas, altare hostiis 
 et holocaustis expositum, crateras, scyphos, turibula, fialas, 
 mortariola, paxillos, pelles rubras, pilos caprarum et ligna 
 inputribilia. tanta offeruntur in tabernaculo dei, ut nullus 
 desperet salutem, alius aurum sensuum, alius argentum eloquii, 
 alius uocem aeris exhibeat.

totus mundus in tabernaculi 
 describitur sacramento. primum et secundum uestibulum omnibus 
 patet — aqua enim et terra cunctis mortalibus data sunt —, 
 in sanctis uero sanctorum \'quasi ad aethera et in caelum paucorum 
 introitus et uolatus est; duodecim panes duodecim 
 mensuum significant circulum; septem lucernae septem errantia 
 astra demonstrant. et ne longum faciam — neque enim pro- J 
 positum mihi est nunc de tabernaculo scribere —, ueniam ad

 

 
 
 
 sacerdotalia uestimenta et, antequam mysticam scruter intellegentiam, 
 more Iudaico, quae scripta sunt, simpliciter exponam, 
 ut, postquam uestitum uideris sacerdotem et oculis tuis 
 omnis eius patuerit ornatus, tunc singulorum causas pariter 
 requiramus.

Discamus primum communes sacerdotum uestes atque 
 pontificum. lineis feminalibus, quae usque ad genu et poplites 
 ueniunt, uerecunda celantur et superior pars sub umbilico 
 uehementer adstringitur, ut, si quando expediti mactant uictimas, 
 tauros et arietes trahunt, portant onera et in officio 
 ministrandi sunt, etiamsi lapsi ruerint et femora reuelarint, non 
 pateat, quod opertum est — inde et gradus altaris prohibentur 
 fieri, ne inferior populus ascendentium uerecunda conspiciat —, 
 uocaturque lingua Hebraea hoc genus uestimenti \' machnase \', 
 Graece περισϰελή , a nostris feminalia uel bracae usque ad 
 genua pertingentes.

refert Iosephus — nam aetate eius adhuc 
 templum stabat et necdum Uespasianus et Titus Hierosolymam 
 subuerterant et erat ipse de genere sacerdotali, multoque 
 plus intellegitur, quod oculis uidetur, quam, quod aure

 

 
 
 
 percipitur — haec feminalia de bysso retorta ob fortitudinem 
 solere contexi et, postquam incisa fuerint, acu consui; non enim 
 posse in tela huiusce modi fieri.

Secunda ex lino tunica est poderes, id est talaris, duplici 
 sindone, quam et ipsam Iosephus byssinam uocat, appellaturque 
 \' cotonat \', id est λιτών , quod Hebraeo sermone in lineam 
 uertitur. haec adhaeret corpori et ita arta est et strictis manicis, 
 ut nulla omnino in ueste sit ruga et usque ad cruraĮ 
 descendat.

uolo pro legentis facilitate abuti sermone uulgato: 
 solent militantes habere lineas, quas camisas uocant, sic aptas 
 membris et adstrictas corporibus, ut expediti sint ucl ad cursum 
 uel ad proelia, dirigendo iaculo, tenendo clipeo, ense 
 librando et quocumque necessitas traxerit. ergo et sacerdotes 
 parati in ministerium dei. utuntur hac tunica, ut habentes 
 pnlchritudinem uestitorum nudorum celeritate discurrant.

Tertium genus est \'uestimenti, quod illi appellant cabaneth \', 
 nos cingulum uel balteum et zonam possumus dicere, 
 Babylonii nouo uocabulo \' hemian \' uocant. diuersa uocabula1 
 ponimus, ne quis erret in nomine. hoc cingulum in similitu- j 

 

 
 
 
 dinem pellis colubri, qua exuit senectutem, sic in rotuudo 
 textum est, ut marsuppium longius putes.

textum est autem 
 subtemine cocci, purpurae, hyacinthi et stamine byssino ob 
 decorem et fortitudinem atque. ita polymita arte distinctum, 
 ut diuersos flores et gemmas artifici manu non textas sed 
 additas arbitreris. lineam tunicam, de qua supra diximus, 
 inter umbilicum et pectus hoc stringunt balteo, qui quattuor 
 digitorum habens latitudinem et ex magna parte ad crura 
 dependens, cum ad sacrificia cursu et expeditione opus est, in 
 laenum umerum retorquetur.

Quartum genus est uestimenti rotundum pilleolum, 
 quale pictum in Ulixe conspicimus, quasi sphaera media sit 
 diuisa et pars una ponatur in capite; hoc Graeci et nostri 
 tiaram, nonnulli galerum uocant. non habet acumen in summo 
 nec totum usque ad comas caput tegit, sed tertiam partem a 
 fronte inopertam relinquit atque ita in occipitio uittae

 

 
 
 
 constrictus est taenia, ut non facile labatur ex capite. est autem 
 byssinum et sic fabre opertum linteolo, ut nulla acus uestigia 
 forinsecus pareant.

His quattuor uestimentis, id est feminalibus, tunica linea, 
 cingulo, quod purpura, cocco, bysso hyacinthoque contexitur, 
 et pilleo, de quo nunc diximus, tam sacerdotes quam pontifices 
 utuntur. reliqua quattuor proprie pontificum sunt, quorum 
 primum est \' mail \', id est tunica talaris, tota hyacinthina, 
 ex lateribus eiusdem coloris adsutas habens manicas et in 
 superiori parte, qua collo induitur, aperta, quod uulgo capitium 
 uocant, oris firmissimis et ex se textis, ne facile rumpantur.

in extrema uero parte, id est ad pedes, septuaginta 
 duo sunt tintinabula et totidem mala Punica isdem contexta 
 coloribus, quibus supra cingulum. inter duo tintinabula unum 
 malum est et inter duo mala unum tintinabulum, ut alterutrum 
 inuicem sibi media sint, causaque redditur: idcirco tintinabula 
 uesti adposita Sunt, ut, cum ingreditur pontifex in sancta 
 sanctorum, totus uocalis incedat. statim moriturus, si hoc 
 non fecerit.

Sextum est uestimentum, quod Hebraica lingua dicitur

 

 
 
 
 ephod, Septuaginta έπωμίδα , id est superumerale, appellant, 
 Aquila έπένδυμα , hoc est desuperuestimentum, nos ephod suo 
 ponemus nomine. et ubicumque in Exodo uel in Leuitico 
 superumerale legitur, sciamus apud Hebraeos ephod appellari.

hoc autem esse pontificis uestirnentum et in quadam epistula 
 scripsisse me memini et omnis scriptura testatur sacrum quid 
 esse et solis conueniens pontificibus. nec statim illud occurrat, 
 quod Samuhel, qui Leuita fuit, scribitur in Regnorum libro 
 primo habuisse aetatis adhuc paruulae ephod bad , id est superumerale 
 lineum, cum Dauid quoque ante arcam domini 
 idem portasse referatur.

aliud est enim ex quattuor supra 
 dictis coloribus, id est hyacintho, bysso, cocco, purpura et ex 
 auro habere contextum, aliud in similitudinem sacerdotum 
 simplex et lineum. auri laminae, id est bratteae, mira tenuitate 
 tunduntur, ex quibus secta fila torquentur cum subtemine 
 trium colorum, hyacinthi, cocci, purpurae, et cum stamine 
 byssino, et efficitur palleolum uermiculatae pulchritudinis

 

 
 
 
 perstringens fulgore oculos in modum caracallarum, sed absque 
 cucullis. contra pectus nihil textum est et locus futuro 
 rationali derelictus.

in utroque umero habet singulos lapides 
 elusos et adstrictos auro, qui Hebraice uocantur \' soom \', ab 
 Aquila et Symmacho et Theodotione onychini, a Septuaginta 
 zmaragdi; losephus sardonychas uocat cum Hebraeo Aquilaque 
 consentiens, ut uel colorem lapidum uel patriam demonstraret. 
 in singulis lapidibus sena patriarcharum nomina sunt, 
 quibus Israheliticus populus diuiditur: in dextro umero maiores 
 filii Iacob, in laeuo minores scripti sunt, ut pontifex ingrediens 
 sancta sanctorum populum, pro quo rogaturus est dominum, 
 portet in umeris.

Septimum uestimentum est mensura paruulum, sed 
 cunctis supra dictis sacratius. intende, quaeso, animum, ut, 
 quae dicuntur, intellegas. Hebraice uocatur \' hosen3 , Graece 
 λόγιον , nos rationale possUmus appellare, ut ex ipso statim 
 nomine scias mysticum esse, quod dicitur. pannus est breuis,

 

 
 
 
 auro et quattuor textus coloribus, hoc est isdem, quibus et 
 superumerale, habens magnitudinem palmi per quadrum et 
 duplex, ne facile rumpatur.

intexti ei duodecim lapides mirae 
 magnitudinis et pretii per quattuor ordines, ita ut in singulis 
 uersiculis terni lapides conlocentur: in primo ordine sardius, 
 topazius, zmaragdus ponitur — Symmachus dissentit in zmaragdo 
 ceraunium pro eo transferens —, in secundo carbunculus, 
 sapphirus, iaspis, in tertio ligurius, achates, amethystus, 
 in quarto chrysolithus, onychinus, berillus.

satisque miror, 
 cur hyacinthus, pretiosissimus lapis, in horum numero non 
 ponatur; nisi forte ipse est alio nomine ligurius. scrutans eos, 
 qui de lapidum atque gemmarum scripsere naturis, ligurium 
 inuenire non potui. in singulis lapidibus secundum aetates 
 duodecim tribuum sculpta sunt nomina - hos lapides et in 
 diademate principis Tyri et in Apocalypsi Iohannis legimus, 
 de quibus extruitur caelestis Hierusalem - et sub horum nominibus 
 et specie uirtutum uel ordo uel diuersitas indicatur.

per quattuor rationalis angulos quattuor anuli sunt aurei 
 habentes contra se in superumerali alios quattuor, ut, cum 
 adpositum fuerit λόγιον in loco, quem in ephod diximus derelictum, 
 anulus ueniat contra anulum et mutuo sibi uittis 
 copulentur hyacinthinis. porro, ne magnitudo et pondus lapidum 
 contexta stamina rumperet, auro ligati sunt atque conclusi.

neo suthcit hoc ad tirmitatem, nisi et catenae ex auro 
 fierent, quae ob pulchritudinem fistulis aureis tegerentur haberentque 
 et in rationali supra duos maiores anulos, qui uncinis 
 superumeralis aureis necterentur, et deorsum alios duos. 
 nam post tergum in superumerali contra pectus et stomachum 
 ex utroque latere erant anuli aurei, qui catenis cum rationalis 
 inferioribus anulis iungebantur, atqueitafiebat , ut adstringeretur 
 et rationale superumerali et superumerale rationali et una textura 
 contra uidentibus putaretur.

Octaua est lamina aurea, id est \'sis zaab\', in qua scriptum 
 est nomen dei Hebraicis quattuor litteris ioth, he, uau, 
 he, quod apud illos ineffabile nuncupatur. haec super pilleolum 
 lineum et commune omnium sacerdotum in pontifice plus 
 additur, ut in fronte uitta hyacinthina constringatur totamque 
 pontificis pulchritudinem dei uocabulum coronet et protegat.

Didicimus, quae communia cum sacerdotibus, quae 
 specialia pontificis uestimenta sint, et, si tanta difficultas fuit 
 in uasis fictilibus, quanta maiestas erit in thesauro, qui intrinsecus 
 latet! dicamus prius, quod ab Hebraeis accepimus, 
 et iuxta morem nostrum spiritali postea intellegentiae uela 
 pandamus.

quattuor colores ad quattuor elementa referunt, ex 
 quibus uniuersa subsistunt — byssus terrae deputatur, quia ex 
 terra gignitur, purpura mari, quia ex eius cocleolis tinguitur, 
 hyacinthus aeri propter coloris similitudinem, coccus igni et 
 aetheri, qui Hebraice \'sani) appellatur, quod Aquila διάϕοϱον , 
 Symmachus δίβαϕον interpretatus est, pro cocco iuxta Latinum 
 eloquium apud Hebraeos \'tolath\', id est uermiculus —, et iustum 
 esse commemorant, ut pontifex creatoris non solum pro Israheli, 
 sed pro uniuerso mundo roget, si quidem ex terra et 
 aqua et aere et igne mundos iste consistat et haec elementa 
 sint omnium.

unde primum lineum uestimentum est terram 
 significans, secundum hyacinthinum aerem m colore demonstrans, 
 quia de terrenis paulatim ad excelsa sustollimur, et

 

 
 
 
 ipsa uestis hyacinthina a capite usque ad talos ueniens indicat 
 aerem de caelis usque ad terram fusum. mala autem Punica 
 et tintinabula in inferioribus posita fulgura tonitruaque demonstrant 
 siue terram et aquam et omnium elementorum inter se 
 consonantiam et sic sibi uniuersa perplexa, ut in singulis 
 omnia repperiantur.

quod autem supra dicti colores auro intexti 
 sunt, id significari uolunt, quod uitalis calor et diuini 
 sensus prouidentia uniuersa penetret. superumerale et duos 
 lapides uel zmaragdinos uel onychinos, qui desuper sint et 
 utrumque umerum tegant, duo hemisphaeria interpretantur, 
 quorum aliud super terram, aliud sub terra sit, siue solem 
 et lunam, quae desuper rutilant. zonam illam, qua sacerdotis 
 pectus artatur et linea tunica, id est terra, constringitur, 
 interpretantur oceanum. rationale in medio positum terram 
 edisserunt, quae instar puncti, licet omnia in se habeat, tamen 
 a cunctis uallatur elementis.

duodecim lapides uel zodiacum 
 interpretantur circulum uel duodecim menses et singulis uersiculis 
 singula adsignant tempora et his ternos deputant

 
 
 
 menses. nec alicui gentilis uideatur expositio. non enim, si 
 caelestia et dei dispositionem idolorum nominibus infamauerunt, 
 idcirco dei neganda est prouidentia, quae certa lege 
 cumt et fertur et regit omnia.

nam et in Iob arcturum et 
 Oriona et mazuroth, hoc est zodiacum circulum, et cetera 
 astrorum nomina legimus, non quo eadem apud Hebraeos uocabula 
 sint, sed quo nos non possumus, quae dicuntur, nisi 
 consuetis uocibus intellegere. pulchre autem hoc ipsum, quod 
 in medio est, appellatur rationale; ratione enim cuncta sunt 
 plena et terrena haerent caelestibus, immo ratio terrenorum 
 et temporum, caloris et frigoris, et duplex inter utrumque 
 temperies de caeli cursu et ratione descendit; unde et rationale 
 cum ephod fortius stringitur.

porro, quod dicitur in ipso rationali 
 δήλωσις esse et άλήϑεια , id est manifestatio atque 
 doctrina uel ueritas, hoc ipsum significat, quod numquam in 
 dei ratione mendacium sit, sed et ipsa ueritas multis signis et 
 argumentis monstretur hominibus et usque ad mortales ueniat. 
 unde factum est, ut rationem solis ac lunae et anni et mensuum 
 et temporum et horarum, tempestatum quoque, serenitatis 
 atque uentorum et rerum omnium nosceremus accipientes 
 insitam a deo sapientiam et ipso habitatore atque doctore 
 domicilii sui nobis et fabricae scientiam demonstrante.

super 

 

 
 
 
 omnia cidaris et uitta hyacinthina caelum monstrat et auri 
 lamina, quae in fronte pontificis est, inscriptumque nomen dei 
 uniuersa, quae subter sunt, dei arbitrio gubernari. id ipsum ego 
 puto sub aliis nominibus et in cherubin quattuor animalibus 
 figuratum, quae ita sibi permixta sunt et haerent, ut in uno 
 inueniantur et~reliqua , et quod instanter ante se uadant et 
 non reuertantur; labuntur enim tempora et praeterita relinquentia 
 ad futura festinant.

quod autem semper in motu sunt, 
 illud significat, quod et philosophi suspicantur, currere mundum 
 suo ordino et incessabiliter uelut rota in suo axe torqueri. 
 unde et rota in rota est, id est tempus in tempore, 
 et annus in semet ipsum reuoluitur et ipsae rotae eleuantur 
 ad caelum et super crystallum thronus ex sapphiro est et 
 super thronum similitudo sedentis, cuius inferiora ignea sunt, 
 superiora electrina, ut demonstret, quae inferiora sunt, igne 
 et purgatione indigere, quae sursum, in condicionis suae puritate 
 persistere.

et quomodo hic in habitu sacerdotis auri 
 lamina desuper est, ita in Ezechiele electrum in pectore et 
 in uertice conlocatur. iustum ergo erat — sicut supra ex parte

 

 
 
 
 diximus —, ut pontifex dei creaturarum omnium typum portans 
 in uestibus suis indicaret cuncta indigere misericordia 
 dei et consacrificaret ei uniuersa conditio, ut non pro liberis 
 ac parentibus et propinquis, sed pro cuncta creatura et uoce 
 et habitu precaretur.

Tetigimus expositionem Hebraicam et infinitam sensuum 
 siluam alteri tempori reseruantes quaedam futurae domus strauimus 
 fundamenta. de feminalibus lineis hoc solent dicere: 
 ratio seminum et generationis ad carnem pertinens terrae per 
 eam deputatur — unde ad Adam loquitur deus: terra es et 
 in terram ibis — causasque huius rei, quomodo de paruulo 
 semine et foedissimis initiis tanta uel hominum uel diuersarum 
 rerum pulchritudo nascatur, esse obuolutas et humanis oculis 
 non patere.

legimus in Leuitico iuxta praeceptum dei Moysen 
 lauisse Aaron et filios eius: iam tunc purgationem mundi et 
 rerum omnium sanctitatem baptismi sacramenta signabant. non 
 accipiunt uestes nisi lotis prius sordibus nec ornantur ad sacra 
 nisi in Christo noui homines renascantur; uinum enim nonum 
 in nouis utribus mittitur. quod autem Moyses lauat, legis 
 indicium est: habent Moysen et prophetas, ipsos 
 au d iant, et ab Adam usque ad Moysen omnes

 

 

 

 
 
 
 peccauerunt.

praeceptis dei lauaudi sumus et, cum parati ad indumentum 
 Christi tunicas pellicias deposuerimus, tunc induemur 
 ueste linea nihil in se mortis habente, sed tota candida, 
 ut de baptismo consurgentes cingamus lumbos in ueritate et 
 tota pristinorum peccatorum turpitudo celetur. unde et Dauid: 
 beati, quorfim remissae sunt iniquitates et quorum 
 tecta sunt peccata.

Post feminalia et lineam tunicam induimur hyacinthino 
 uestimento et incipimus de terrenis ad alta conscendere. haec 
 ipsa hyacinthina tunica — a Septuaginta όποδύτης , id est subucula, 
 nominatur — est proprie pontificis, significans rationem 
 sublimium non patere omnibus, sed maioribus atque perfectis. 
 hanc habuerunt prophetae, hanc Moyses et Aaron et omnes, 
 quibus dicitur: in montem excelsum ascende, qui 
 euangelizas SiOH .

uec sufficit nobis priorum ablutio peccatorum, 
 baptismi gratia, doctrina secretior, nisi habuerimus 
 et opera. unde iungitur et ephod, id est superumerale, quod 
 rationali copulatur, ut non sit laxum nec dissolutum, sed 
 haereant sibi inuicem et auxilio sint. et ratio enim operibus 
 et opera ratione indigent, ut, quod mente concipimus, opere

 

 
 
 
 perpetremus . duoque lapides in superumerali uel Christum 
 significant et ecclesiam duodecim apostolorum, qui ad praedicationem 
 missi sunt, nomina continentes uel litteram et 
 spiritum, in quibus tenentur legis uniuersa mysteria: in dextris 
 spiritus, in laeuis littera est; per litteras ad uerba descendimus, 
 per uerba uenimus ad sensum.

quam pulcher ordo et ex ipso 
 habitu sacramenta demonstrans! in umeris opera sunt, in pectore 
 ratio; unde et pectusculum comedunt sacerdotes. hoc 
 autem rationale duplex, apertum et absconditum, simplex et 
 mysticum, duodecim in se lapides habens et quattuor ordines. 
 quas quattuor puto esse uirtutes: prudentiam, fortitudinem, 
 iustitiam, temperantiam, quae sibi haerent inuicem et, dum 
 mutuo miscentur, duodenarium numerum efficiunt, uel quattuor 
 euangeliae quae in Apocalypsi describuntur plena oculis et 
 domini luce radiantia mundum inluminant, in uno quattuor 
 et in quattuor singula; unde et δήλωσις et άλήϒεια , id est doctrina 
 et ueritas. in pectore sacerdotis est.

cum enim indutus quis fuerit 
 ueste multiplici, consequens est ueritatem, quam corde retinet, 
 sermone proferre. et ob id in rationali ueritas est, id est scientia, 
 ut nouerit, quae docenda sint, et manifestatio atque doctrina,

 

 

 
 
 
 ut possit instruere alios, quod mente concepit. ubi sunt, qui 
 innocentiam sacerdotis dicunt posse sufficere? uetus lex nouae 
 congruit: id ipsum Moyses, quod apostolus. ille sacerdotis 
 scientiam ornat in uestibus, iste Timotheum et Titum instruit 
 disciplinis.

sed, et ipse uestimentorum ordo praecipuus. legamus 
 Leuiticum: non prius rationale et sic superumerale, sed 
 ante superumerale et deinceps rationale. a mandatis, inquit, 
 tuis intellexi: prius facimus, sic docemus, ne doctrinae 
 auctoritas cassis operibus destruatur. hoc est, quod in propheta 
 legimus: seminate uobis in iustitia et metite fructum 
 uitae; inluminate uobis lumen scientiae.

primum 
 seminate in iustitia et fructus uitae aeternae metite, et 
 postea uobis scientiam uindicate. nec statim absoluta perfectio 
 est, si quis superumerale et rationale habeat, nisi haec ipsa 
 inter se forti conpage solidentur et sibi inuicem nexa sint, 
 ut et opera rationi et ratio operibus haereat et his praecedentibus 
 doctrina sequatur et ueritas.

Quattuor elementa, de quibus supra diximus, et duos 
 lapides uel onychinos uel zmaragdinos et gemmas duodecim, 
 quae ponuntur in rationali, si esset tempus, [ut] discuterem 
 singulorumque naturas et causas tibi exponerem et, quid

 

 
 
 
 unusquisque ualeat, et, quomodo uirtutibus singulis conparetur — et 
 sanctus papa Epiphanius egregium super hoc uolumen edidit, 
 quod si legere uolueris, plenissimam scientiam consequeris —: 
 ego iam mensuram epistulae excedere me intellego et excipientis 
 ceras uideo esse conpletas; unde ad reliqua transeo, 
 ut tandem finiatur oratio.

lamina aurea rutilat in fronte; 
 nihil enim nobis prode est omnium rerum eruditio, nisi dei 
 scientia coronemur. lineis induimur, ornamur hyacinthinis, 
 sacrato balteo cingimur, dantur nobis opera, rationale in pectore 
 ponitur: accipimus ueritatem, profert sermo doctrinam; 
 inperfecta sunt uniuersa, nisi tam decoro currui dignus quaeratur 
 auriga et super creaturas creator insistens regat ipse, 
 quae condidit.

quod olim in lamina monstrabatur, nunc in 
 signo ostenditur crucis. auro legis sanguis euangelii pretiosior 
 est. tunc signum iuxta Ezechiel gementibus figebatur in 
 fronte, nunc portantes crucem dicimus: signatum est super 
 nos lumen uultus tui, domine. bis in Exodo legimus 
 praecipiente domino et Moyse iussa faciente octo uestium

 

 
 
 
 genera pontificis. in Lenitico de septem tantum scriptum est 
 et refertur, quomodo Moyses fratrem suum Aaron illis induerit: 
 de solis feminalibus nihil dicitur hac, ut arbitror, causa, 
 quod ad genitalia nostra et uerecunda lex non mittit manum, 
 sed ipsi secretiora nostra et confusione digna tegere et uelare 
 debemus et conscientiam puritatis et seminum deo iudici 
 reseruare.

de ceteris uirtutibus, uerbi gratia-sapientia, fortitudine, 
 iustitia, humilitate, mansuetudine, liberalitate, possunt et 
 alii iudicare: pudicitiam sola nouit conscientia et humani oculi 
 huius rei certi iudices esse non possunt absque his, qui passim 
 in morem brutorum animalium libidini expositi sunt. unde 
 et apostolus: de uirginibus, inquit, praeceptum domini 
 non habeo, quasi Moyses loquatur: \'feminalibus ego non 
 uestio nec inpono alicui necessitatem; qui uult sacerdos esse, 
 ipse se uestiat\'.

o quantae uirgines et quantorUm sperata pudicitia 
 in die iudicii dehonestabitur, quantorum infamata pudicitia 
 a deo iudice coronabitur! igitur ipsi adsumamus feminalia, 
 ipsi nostra uerecunda operiamus, non quaeramus alienos 
 oculos. ita tegantur genitalia, ut nullorum oculis pateant, ne, 
 quando intramus sancta sanctorum, si qua apparuerit turpitudo, 
 morte moriamur..

Iam sermo finitur et ad superiora retrahor. tanta debet 
 esse scientia et eruditio pontificis dei, ut et egressus eius et

 

 
 
 
 motus et uniuersa uocalia sint. ueritatem mente concipiat et 
 toto eam habitu resonet et ornatu, ut, quidquid agit, quidquid 
 loquitur, sit doctrina populorum. absque tintinabulis enim et 
 dinersis coloribus et gemmis floribusque uirtutum nec sancta 
 ingredi potest nec nomen antistitis possidere.

haec ad unam 
 lucubratiunculam, cum iam funis solueretur e litore et nautae 
 crebrius inclamarent, propero sermone dictaui, quae memoria 
 tenere poteram et quae diuturna in rationali pectoris mei lectione 
 congesseram, satis intellegens magis me loquendi impetu 
 quam iudicio scribentis fluere et more torrentis turbidum proferre 
 sermonem.

fertur in indice Septimi Tertulliani liber de 
 Aaron uestibus, qui interim usque ad hanc diem a me non 
 est repertus. si a uobis propter celebritatem urbis fuerit inuentus, 
 quaeso, ne meam stillam illius flumini conparetis. 
 non enim magnorum uirorum ingeniis, sed meis sum uiribus 
 aestimandus.

Scio me, Principia, in Christo filia, a plerisque reprehendi, 
 quod interdum scribam ad mulieres et fragiliorem sexum maribus 
 praeferam. et idcirco debeo primum obtrectatoribus meis 
 respondere et sic uenire ad disputatiunculam, quam rogasti. 
 si uiri de scripturis quaererent, mulieribus non loquerer. si 
 Barach ire uoluisset ad proelium, Debbora de uictis hostibus 
 non triumphasset.

Hieremias carcere cluditur et, quia periturus 
 Israhel uirum non receperat prophetantem, Holda eis 
 mulier suscitatur. sacerdotes et pharisaei crucifigunt filium dei 
 et Maria Magdalene plorat ad crucem, unguenta parat, quaerit 
 in tumulo, hortulanum interrogat, dominum recognoscit, pergit 
 ad apostolos, repertum nuntiat. illi dubitant, ista confidit, 
 uere πυργίτις , uere turris candoris et Libani, quae prospicit

 

 

 

 

 

 

 

 

 
 
 
 faciem Damasci, sanguinem uidelicet saluatoris ad sacci paenitentiam 
 prouocantem.

defecerant Sanae muliebria et ideo 
 Abraham ei subicitur et dicitur ad eum: omnia, quae dicit 
 tibi Sarra, audi uocem eius. illi defecerant muliebria, 
 tu numquam habuisti: seXTIS deuoratur a uirgine, Christum 
 portat in corpore, iam possidet, quod futura est. Rebecca 
 pergit ad interrogandum deum et eius responsione condigna 
 audit oraculum: duae gentes in utero tuo, et duo 
 populi de uentre tuo diuidentur. illa duos generat 
 dissidentes, tu\' unum cotidie concipis, parturis, generas, unione 
 fecundum, maiestate multiplicem, trinitate concordem.

Maria, 
 soror Moysi, uictorias domini canit, (Rachel moriens parit) 
 et Bethleem nostram atque Ephratam stirpe nominis sui signat 
 in posteros. filiae Salphaad hereditatem inter fratres merentur 
 accipere. Ruth et Hester et Iudith tantae gloriae sunt, ut sacris 
 uoluminibus nomina indiderint. Anna prophetissa generat filium 
 leuitam, prophetam, iudicem, sacro crine.uenerabilem, et offert 
 eum in tabernaculo dei. Thecuitis mulier regem Dauid interi 
 rogatione concludit, aenigmate docet, exemplo dei mitigat.

legimus et aliam sapientem feminam, quae, cum obsideretur 
 ciuitas et propter unum perduellem dux exercitus Ioab muros

 

 
 
 
 ariete quateret, locuta est ad populum in sapientia sua et 
 tantae multitudinis periculum muliebri auctoritate sedauit. 
 quid loquar de regina Saba, quae uenit a finibus terrae audire 
 sapientiam Salomonis et testimonio domini condemnatura est 
 omnes uiros Israhel? Helisabet utero prophetat et uoce. Anna, 
 filia Fanuelis, in templo templum efficitur dei et cotidiano 
 ieiunio caelestem inuenit panem. sequuntur mulieres saluatorem 
 et ministrant ei de substantia sua.

ille, qui de quinque 
 panibus quinque milia hominum exceptis mulieribus et paruulis 
 aluit, escas sanctarum mulierum non recusat accipere. 
 cum Samaritana loquitur ad puteum et saturatus conuersione 
 credentis cibos, qui coempti fuerant, neglegit. Apollo, uirum 
 apostolicum et in lege doctissimum, Aquila et Priscilla erudiunt 
 et instruunt eum de uia domini. si doceri a femina 
 non fuit turpe apostolo, mihi quare turpe sit post uiros docere 
 et feminas?

Haec et istius modi, σεμνοτάτη filia, perstrinxi breuiter, 
 ut nec te paeniteret sexus tui nec uiros suum nomen erigeret, 
 in quorum condemnationem feminarum in scripturis sanctis 
 uita laudatur. gaudeo et ueluti quodam tripudio effertur animus 
 meus, cum in Babylone inueniuntur Danihel, Ananias, 
 Azarias, Misahel.s o quam multi sunt senes et iudices Israhel,

 

 
 
 
 quos rex Babylonius frigit in sartagine sua, quam multae Susannae, 
 quod interpretatur \'lilium\', quae candore pudicitiae 
 sponso serta conponunt et coronam spineam mutant in gloriam 
 triumphantis!

habes ibi in studio scripturarum et in sanctimonia 
 mentis et corporis (magistras) Marcellam et Asellam: quarum 
 altera te per prata uirentia et uarios diuinorum uoluminum 
 flores ducat ad eum, qui dicit in Cantico: ego flos campi 
 et lilium conuallium, altera, ipsa flos domini, tecum 
 mereatur audire: ut lilium in medio spinarum, sic 
 proxima mea in medio filiarum. et quia de floribus et 
 liliis loqui coepimus semperque uirginitas floribus conparatur, 
 oportunum mihi uidetur, ut ad florem Christi scribens de 
 multis floribus disputem.

Quadragesimum quartum psalmum legens in titulo repperi: 
 in finem pro his, qui commutabuntur, filiorum Core 
 (in)intelligentiam, canticum pro dilecto. in Hebraico . 
 scriptum est: \' lamanasse al sosanim labne core meschil 
 sir ididoth \', quod nos Latine uertimus: uictori pro liliis 
 filiorum Core, eruditionis canticum amantissimi. 
 Symmachus more suo manifestius \'triumphum\' pro \'floribus\' 
 interpretatus est. igitur \'sosanim\' uel \'pro his, qui commutandi 
 sunt\' uel in \'lilia\' transfertur et \'flores\' et \'meschil\' quoque et

 

 
 
 
 \'eruditionem\' et \'doctissimum\' sonat; \' ididia \' antiquum Salomonis 
 est nomen, qui alio sensu \'pacificus\' appellatur.

quattuor 
 autem psalmi, licet in posteriore titulorum parte dissentiant, 
 hoc principio praenotantur: quadragesimus quartus, quinquagesimus 
 nonus, sexagesimus octauus, septuagesimus nonus, 
 quibus duo medii inscribuntur \'Dauid\', primus et nouissimus 
 \'filiorum Core et Asaph\'. de cunctis dicere non est huius 
 temporis; quem coepimus, explicemus.

Recte, qui in saeculorum fine mutandi sunt, de quibus 
 apostolus loquitur: omnes dormiemus, sed non omnes 
 inmutabimur, referuntur ad finem. et hoc ipsum mysterium 
 lectorem praeparat ad intellegentiam spiritalem. ubi enim simplex 
 et apertus est sensus, quid necesse est audientem intellegentiae 
 praemoneri et dici ad eum: qui habet aures audiendi.

audiat? canticum quoque canitur carissimo atque dilecto, 
 quia propter illum ueniet sanctis promissa mutatio. quae quidem 
 et in hac uita intellegi potest, quando exuimur ueteri 
 homine et induimur nouo, qui renouatur in cognitionem secundum 
 imaginem creatoris, et gloriam domini contemplantes in 
 eandem imaginem transformamur quasi a gloria in gloriam.

nec est tempus ullum, quo non mutetur sanctus praeteritorum 
 obliuiscens et in futurum se extendens, cum interior noster 
 homo renouetur de die in $iem et inmutabilis deus, qui

 

 
 
 
 loquitur per prophetam: ego deus et non mutor, propter 
 nos mutauerit faciem suam, formam serui acceperit et de 
 Iudaea transmigrans ad Philistiim, qui interpretantur \'poculo 
 corruentes\' - inebriati enim fuerant aureo calice Babylonis 
 —, primum derisus sit propter stultitiam crucis, deinde 
 susceptus propter gloriam triumphorum.

carissimus autem ille 
 est, de quo et Esaias canit: cantabo canticum dilecto 
 dilecti uineae meae et euangelium: hic est filius meus 
 dilectus, in quo mihi conplacui, hunc audite, cui 
 non unus propheta, sed omnis chorus filiorum Core nunc 
 laudes \'canit. qui sint autem filii Core, id est caluariae, in 
 quadragesimo primo psalmo conpetentius disputatur.

et nt 
 sciamus textum cantici titulo conuenire, mutationem de alio 
 ad aliud discit et filia, cui praecipitur, ut antiqui parentis 
 oblita regiis se amplexibus paret. uictorem autem eum esse, qui 
 dicit: confidite, ego uici mundum et ad quem ista adule - 
 I scentis oratio est: a te uictoria et sapientia et gloria 
 et ego tuus seruus, profecto nouit, qui domino uincente 
 superauit et est particeps triumphorum eius et qui inmarciscibilem 
 gloriae coronam de candore bonorum operum et de 
 uarietate uirtutum texuit saluatori.

Eructuauit cor meum uerbum bonum. pro quo

 

 
 
 
 interpretatus est Symmachus: commotum estcormeum 
 uerbo bono iudicans ad alterius sermonem cor dicentis motum 
 et spiritu sancto futura Christi sacramenta pandente 
 etiam hunc in eloquium prorupisse, ut. quemadmodum ceteri 
 de adueutu»eius locuti sunt, et iste loqueretur. ructus autem 
 proprie dicitur digestio cibi et concoctarum escarum in uentum 
 efflatio .

quomodo ergo iuxta qualitatem ciborum de sto- \'I 
 macho ructus erumpit et uel boni uel mali odoris flatus indicium 
 est, ita interioris hominis cogitationes uerba proferunt 
 et ex abundantia cordis os loquitur. iustus comedens 
 replet animam suam, cumque sacris doctrinis fuerit satiatus, 
 de bono cordis thesauro profert ea, quae bona sunt, et cum 
 apostolo loquitur: an experimentum quaeritis eius, qui 
 in me loquitur Christus?

quidam ex persona patris dictum 
 intellegi uolunt, quod ex imis uitalibus et cordis arcanis 
 uerbum suum, quod in se erat semper, protulerit iuxta alterius 
 psalmi uaticinium: ex utero ante luciferum genui 
 te, et quomodo uterus non significat uterum — neque enim 
 deus diuiditur in membra —, sed eandem substantiam patris 
 filiique demonstrat, sic cor et uerbum, quod profertur ex corde, 
 patrem ostendere et filium.

et quod sequitur: dico ego opera

 

 
 
 
 mea regi, illi coaptant intellegentiae: ipse dixit et facta 
 sunt, ipse m-andauit et creata sunt, quod dicente patre 
 operatus sit filius; omnia, quae pater facit, eadem et filium 
 facere similiter et patrem manentem in eo operari cuncta per 
 filium.

Dico ego opera mea regi. propheticus c.horus Christi 
 ecclesiae sacramenta dicturus, ne carmine uideatur indignus 
 et ob conscientiam peccatorum dicatur ei: ut quid tu enarras 
 iustitias meas et adsumis testamentum meum per os 
 tuum?, opera sua regi, quem laudaturus est, confitetur, ut uel, si 
 bona sunt, ipse suscipiat uel, si mala sunt, mundet; facitque, 
 quod iussus est: dic tu iniquitates tuas, ut iustificeris, 
 et: iustus accusator sui est in principio sermonis.

ίδίωμα autem non solum Hebraicae sed et Latinae 
 linguae est pro syntagmatibus et scriptis \' opuseula \' dicere. ergo 
 et iste, qui laudes cantaturus est domino, carmen suum et 
 opusculum consecrat ei et pro Musis gentilium ipsum inuocat 
 in principio, quem laudaturus est.

Lingua mea calamus scribae uelociter scribentis. 
 pro quo nos interpretati sumus: lingua mea stilus 
 scribae uelocis. extrema pars prologi est; et cum praecedentibus 
 iunge, quod sequitur: eructuauit cor meum in laudes 
 dei sermonem bonum et opuscula mea, quibus eum praedicaturus 
 sum, ipsi potissimum consecraui.

debeo ergo et 

 

 
 
 
 linguam meam quasi stilum et calamum praeparare, ut per 
 illam in corde auribus audientium scribat spiritus sanctus; 
 meum est enim quasi organum praebere linguam, illius quasi 
 per organum sonare, quae sua sunt. stilus scribit in cera, 
 calamus uelin charta uel in membranis aut in quacumque 
 materia, quae apta est ad scribendum. mea autem lingua in 
 similitudinem scribae uelocis, quem notarium possumus intellegere, 
 quodam signorum conpendio breuiatum euangelii strictumque 
 sermonem exarabit in tabulis cordis carnalibus.

si 
 enim lex per manum mediatoris digito dei scripta est et, quod 
 destructum est, glorificatum est, quanto magis euangelium, 
 quod mansurum est, per meam linguam scribetur a spiritu 
 sancto, ut illius laudes, ad quem in Isaia dicitur: uelociter 
 spolia detrahe, cito praedare, uelox corde credentium 
 sermo describat!

Speciosus forma prae filiis hominum. in Hebraico: 
 decore pulchrior es filiis hominum. finito 
 prohoemio hinc narrationis exordium est et fit apostropha 
 ad ipsum amantissimum et dilectum et regem, cui dicentis 
 opera consecrata sunt. quaeritur autem, quomodo pulchrior sit 
 cunctis filiis hominum, de quo legimus in Isaia: uidimus 
 eum, et non habebat speciem neque decorem, sed 
 erat species eius inhonorata et deficiens a filiis 
 -

 

 
 
 
 hominum; homo in plaga. positus et sciens ferre 
 infirmitatem, quia auertit faciem suam.

nec statim 
 scriptura dissonare uideatur, quia ibi ignobilitas corporis 
 propter flagella et sputa et alapas et clauos et iniurias patibuli 
 commemoratur, hic pulchritudo uirtutum in sacro et 
 uenerando corpore. non quo diuinitas Christi hominibus conparata 
 formosior sit — haec enim non habet conparationem —, sed 
 absque passionibus crucis uniuersis pulchrior est: uirgo de 
 uirgine, qui non ex uoluntate uiri, sed ex deo natus est.

nisi enim habuisset et in uultu quiddam oculisque sidereum, 
 numquam eum statim secuti fuissent apostoli nec, qui ad 
 conprehendendum uenerant, corruissent. denique et in praesenti 
 testimonio, in quo ait: homo in plaga positus et sciens 
 ferre infirmitatem, reddit causas, quare ista perpessus 
 sit: quia auertit faciem suam, id est paululum diuinitate 
 subtracta corpus iniuriae dereliquit. quidam hunc uersiculum 
 superioribus copulant, ut speciosus forma prae filiis 
 hominum non ad Christum, sed ad calamum referatur.

Effusa est gratia in labiis tuis, propterea benedixit 
 te deus in aeternum. in editione uulgata pro 
 \'benedixit\' \'unxit\' legimus; sed sciendum, quod error scriptorum 
 septuaginta translatoribus non debeat inputari, qui hoc loco 
 cum Hebraica ueritate concordant. legentes illud: Iesus proficiebat 
 sapientia et aetate et gratia apud deum 
 et homines et in alio loco: admirabantur super uerbis 
 gratiae eius, quae egrediebantur de ore illius, et

 

 

 

 
 
 
 quod in potestate habebat sermonem, intellegere possumus, 
 quo sensu dictum sit: effusa est gratia in labiis 
 tuis.

Noe inuenit gratiam coram deo in diebus suis et Moyses 
 et reliqui prophetarum, sed omnis gratiae multitudo in 
 labiis saluatoris effusa est, quae in breui tempore totum inpleuit 
 orbem: tamquam sponsus processit de thalamo 
 suo; a summo caelo egressio eiusetoccursusillius 
 usque ad summum eius.

nam et sancta Maria, quia conceperat 
 eum, in quo omnis plenitudo diuinitatis habitat corporaliter, 
 plena gratia salutatur et apostolus sciens praedicationem 
 suam non in eloquentia saeculari, sed in uirtute dei 
 omnes mundi superasse doctrinas ait: et sermo meus et 
 praedicatio mea non in persuasibilibus sapientiae 
 uerbis, sed in ostensione spiritus et uirtutis, ut 
 sit fides nostra non in sapientia hominum, sed in 
 uirtute dei.

seque ipsum reprehendens, quia dixerat: amplius 
 autem omnibus laboraui, statim intulit: non 
 autem ego, sed gratia dei, quae mecum est, et rnrsum : 
 quia gratia eius, qui in me est, non fuit uacua. 
 proprie autem in saluatore uerbum effusionis adiungitur, ut 
 significet gratiae largitatem, secundum illud: effundam de 
 spiritu meo super omnem carnem et: caritas dei 
 effusa est in CQjdibus nostris.

et nota, ut omnium, 
 quae dicuntur, intellegentiam ad personam eius referas, qui 
 adsumptus ex Maria est, quod propter gratiam labiorum in

 

 
 
 
 aeternum benedictus esse dicatur tale quid et apostolo praedicante: 
 humiliauit se factus oboediens usque ad 
 mortem, mortem autem crucis. propterea deus 
 illum exaltauit et dedit ei nomen super omne 
 nomen. sicut enim ibi forma serui passionis iniuria est et 
 exaltatio nominisque donatio ad patrem reditus, ita hic effusio 
 gratiae et benedictio in sempiternum ad eum referenda est, 
 qui potest humiliari et crescere.

Accingere gladio tuo super femor tuum, potentissime, 
 specie tua et pulchritudine tua. in Hebraeo: 
 accingere gladio tuo super femor, fortissime, 
 gloria tua et decore tuo. istum arbitror locum te optime 
 intellegere et accinctam Christi gladio militare. ut autem scias 
 semper uirginitatem gladium habere pudicitiae, per quem 
 trancat opera carnis et superat uoluptates, gentilis quoque 
 error deas uirgines finxit armatas.

accinxit et Petrus lumbos 
 suos et ardentem lucernam habuit in manibus. quod autem 
 femor significet opera nuptiarum, his breuiter exemplis doceberis . 
 Abraham mittens ad uxorem quaerendum filio suo Isaac 
 dicit maiori domus suae: pone manum tuam sub femore 
 meo et adiurabo te per dominum deum caeli, non

 

 

 
 
 
 dubium, quin per eum, qui de eius erat semine nasciturus.

Iacob, postquam luctatus est cum homine, qui ei apparuerat 
 ad torrentem Iaboc, Mesopotamia derelicta et terram repromissionis 
 ingrediens non ante Israhelis sortitus est nomen, quam 
 neruus femoris eius emarcuit. et ad filium loquitur: non 
 deficiet princeps ex Iuda neque dux de femoribus 
 eius. et rursum ipse moriturus Ioseph adiurat in femore 
 suo, ne eum in Aegypto sepeliat.

m ludicum quoque libro 
 legimus: Gedeonis erant filii septuagintaqui egressi 
 sunt de femoribus eius. in Cantico dicitur canticorum: 
 ecce lectus Salomonis, sexaginta potentes in circuitu 
 eius de potentibus Israhel, omnes tenentes 
 gladium, docti bellum, uir et gladius super femor 
 eius. gloria ergo et decore suo siue specie et pulchritudine 
 diuinitatis suae carnis opera mortificans et natus ex uirgine 
 futuris uirginibus uirginitatis princeps fuit.

Etintende, prospere procede et regna propter 
 ueritatem et mansuetudinem et iustitiam, et deducet 
 te mirabiliter dextera tua. in Hebraeo: decore 
 tuo prospere ascende propter ueritatemetmansuetudinem 
 iustitiae, et docebit te terribilia dextera 
 tua. secundo scriptum est apud Hebraeos \'decore tuo\', ne 
 quis id ipsum uitio librarii repetitum putet, et est figura, quae

 

 
 
 
 apud rhetores repetitio nominatur.

more ergo panegyrièi, quo 
 laudatores loquuntur ad eos, quos praeconiis efferunt, armatum 
 cohortatur ad proelium, ut semel arrepta bella non deserat 
 et super hostium strages uictor incedens praeparet sibi regnum 
 in his, quos de diaboli eripiens potestate suo copulauit 
 imperio, et dicat: ego autem constitutus sum rex ab 
 eo super Sion, montem sanctum eius. nullique dubium 
 ueritatem et modestiam et iustitiam Christum appellari, qui 
 dicit: ego sum uia et uita et ueritas et: discite a me, 
 quia mitis sum et humilis corde, et: qui factus est nobis 
 a deo iustitia et redemptio et sanctitas.

haec autem 
 uniuersa dicuntur in corpore, ut exigantur in membris. uictoria 
 domini seruorum triumphus est, magistri eruditio discipulorum 
 profectus. et quod sequitur: deducet te mirabiliter dextera 
 tua, aut de signis, quae in euangelio perpetrauit, aut 
 tpoitawc de caede, quam exercuit in hostibus, sentiendum est. 
 cor sapientis in dextera et cor stulti in sinistra 
 eius. Christus in dextris est, antichristus in sinistris. Hebraica 
 interpretatio distat in uerbis, non distat in sensu.

Sagittae tuae acutae, potentissime, populi 
 sub te cadent in corde inimicorum regis. in Hebraico 
 absque \'potentissime\' reliqua similiter. et hic uersiculus tibi

 

 
 
 
 potissimum aptus est, quae iaculo domini uulnerata cum 
 sponsa in Cantico canis: uulnerata caritatis ego.

nec mirum, 
 si sponsus tuus habeat plures sagittas, de quibus in centesimo 
 nono decimo psalmo dicitur: sagittae potentis acutae 
 cum carbo-nibus desolatoriis; cum patris ipse sit iaculum 
 et loquatur in Isaia: posuit me quasi sagittam 
 electam, in pharetra sua abscondit me. his sagittis et 
 Cleophas in itinere cum altero uulneratus aiebat: nonne 
 cor nostrum ardens erat in nobis, dum loqueretur 
 in uia et aperiret nobis scripturas? et in alio loco 
 legimus: sicut sagittae in manu potentis, ita filii 
 excussorum.

his sagittis totus orbis uulneratus et captus est. 
 Paulus sagitta domini fuit, qui, postquam ab Hierosolymis 
 usque ad Illyricum missus arcu domini huc illucque uolitauit, 
 ad Hispanias ire festinat, ut, uelox sagitta, sub pedibus domini 
 sui orientem occidentemque prosternat. et quia plures sunt 
 potentissimi regis inimici, qui uulnerati fuerant ignitis diaboli 
 sagittis et quasi ceruus spiculo percussus in iecore, sagittae 
 domini mittuntur ignitae cum carbonibus desolatoriis, ut, 
 quidquid uitii in corde inimicorum regis fuerat, excoquant et 
 salutari igne ignem eiciant perditorem.

Sedes tua, deus, in saeculum saeculi, uirga 
 directionis uirga regni tui. dilexisti iustitiam et 
 odisti iniquitatem, propterea unxit te, deus, deus 
 tuus oleo laetitiae prae consortibus tuis. in Hebraico : 
 thronus tuus, deus, in saeculum et in aeternum, 
 sceptrum aequitatis sceptrum regni tui. dilexisti 
 iustitiam et odisti iniquitatem, propterea 
 unxit te, deus, deus tuus oleo exultationis prae 
 participibus tuis. duas personas, eius, qui unctus est, dei et, 
 qui unxit, intellege.

unde et Aquila \'eloim\' uerbum Hebraicum 
 non nominatiuo casu, sed uocatiuo interpretatur dicens 
 ϑεὲ et nos propter intellegentiam posuimus, quod Latina lingua 
 non recipit, ne quis peruerse putet deum dilecti et amantissimi 
 et regis bis patrem nominari. quamquam pater in filio 
 et filius in patre et alterutrum sibi et habitator et thronus 
 sint, tamen in hoc loco ad regem, qui deus est, sermo dirigitur 
 et dicitur ei, quod imperium eius — hoc enim intellego 
 \'thronum\' iuxta illud, quod scriptum est: de fructu uentris 
 tui ponam super thronum tuum — finem non habeat. 
 quod quidem et Mariae angelus nuntiauit:

dabit ei dominus 
 deus thronum Dauid, patris sui, et regnabit super 
 domum Iacob in saecula et regni eius non erit 
 finis. nec putemus hoc illi esse contrarium, quod apostolus 
 scribens ad Corinthios ait, filium traditurum regnum et

 

 
 
 
 subiciendum ei, qui sibi subiecit omnia, ut sit deus omnia 
 in omnibus. non enim dixit \'tradet patri\', ut uideretur 
 filium separare, sed \'tradet deo\\ hoc est habitanti in adsumptione 
 corporis deo, ut sit deus omnia in omnibus et 
 Christus, qui ante per paucas uirtutes erat in singulis, per 
 omnes in omnibus commoretur.

sceptrum autem et uirgam 
 insigne esse regnantis ipse propheta significat dicens: sceptrum 
 aequitatis sceptrum regni tui. quidam de Isaia 
 testimonium proferentes: exiet uirga de radice Iesse et 
 flos de radice ascendet hominem, qui est adsumptus, 
 intellegunt, cui et deferatur imperium et qui propter dilectam 
 iustitiam et exosam iniquitatem regnare dicatur et unctus esse 
 oleo exultationis prae participibus suis, quasi praemium caritatis 
 et odii in unctione sumpturus.

docemur autem in utramque 
 partem et amoris et odii esse in nobis semina, cum ipse, 
 qui primitias massae nostrorum corporum leuauit ad caelos, 
 et iustitiam dilexerit et oderit iniquitatem. unde Dauid: 
 nonne odientes te, domine, oderam et super inimicos 
 tuos tabescebam? perfecto odio oderam illos. 
 quod sequitur: unxit te, deus, deus tuus, primum nomen 
 dei uocatiuo casu intellegendum, sequens nominatiuo. quod 
 satis miror cur Aquila non, ut coeperat in primo uersiculo, 
 uocatiuo casu interpretatus sit, sed nominatiuo, bis nominans 
 deum, qui supra dictum unxerit deum.

in hoc loco Photinus 
 obprimitur, sed Arrius caput leuat de euangelio proferens

 

 
 
 
 testimonium: ascendo ad patrem meum et patrem 
 uestrum, ad-deum meum et deum uestrum. sed cum 
 dilectum audiat, cum accinctum gladio super femor et regnare 
 propter ueritatem et mansuetudinem et ungueri ob dilectam 
 iustitiam et exosam iniquitatem et unctum esse. prae consortibus 
 suis, de quibus scriptum est: participes Christi 
 facti sumus, si tamen principium substantiae usque 
 ad finem firmum retineamus, miror, cur solum 
 deum dei ad calumniam uocet, quasi uniuersa, quae dicta 
 sunt, diuinitati uerbi et non humilitati hominis conueniant. 
 audiat Actus apostolorum:

lesum Nazarenum, quem unxit 
 deus spiritu sancto; audiat euangelium: spiritus 
 sanctus superueniet te et uirtus altissimi obumbrabit 
 te; propterea, quod nascetur in te sanctum, 
 uocabitur filius dei; ipsum dominum sentiat intonantem: 
 spiritus domini super me, propter quod unxit me. 
 \'participes\' autem apostolos credentesque significat; quibus unctionis 
 suae uocabulum tribuit, ut ab uncto uocentur uncti, id 
 est Christiani.

Murra et gutta et cassia a uestimentis tuis, a 
 domibuseburneis , exquibusdelectauerunttefiliae 
 regum in honore tuo. in Hebraico: smyrna et stacte et

 

 
 
 
 cassia in cunctis uestimentistuisdedomibuseburneis , 
 quibus laetificauerunt te filiae regum in 
 honore tuo. praefatio ipsa te docuit idcirco me hunc psalmum 
 explanare uoluisse, quia ad uirginem scribens \'pro liliis 
 et floribus\' titulum repperi. itaque consequenter et istos uersiculos 
 ad te referam, cui uolumen hoc scribitur.

mortificasti 
 membra tua super terram et cotidie Christo offerens murram 
 Christi bonus odor es et propterea stacten, id est stillam uel 
 guttam, exhibes domino. narrant et hi, qui aromatum nouere 
 uirtutes, stacten florem esse murrae. quod autem sequitur 
 \'cassia\', ipsa est, quae ab aliis aupqS , id est fistula, nuncupatur, 
 uocalis in laudes dei et omnes pituitas et reumata 
 uoluptatum suo calore excoquens.

ubi in nostris codicibus 
 scriptum est \'gutta\' uel \' stacte5 . in Hebraico \' aloth \' legitur. 
 unde et Nicodemus centum libras murrae et aloes ad sepeliendum 
 dominum praeparauit et sponsus loquitur ad sponsam: 
 murra et aloe cum omnibus unguentis primis et 
 illa respondit: manus meae stillauerunt murram, digiti 
 mei murra pleni. proice et tu mortis opera Christo

 

 
 
 
 in baptismate consepulta et huic mundo mortua et nihil aliud 
 nisi de caelestibus cogitans loquere ad sponsum tuum: manus 
 meae stillauerunt murram, digiti mei murra pleni. 
 legimus et unguentum sacerdotale, cuius et Dauid meminit:

sicut unguentum in capite, quod descendit in barbam, 
 barbam Aaron, quod descendit in oram uestimenti 
 eius, in quo cum ceteris aromatibus miscetur et 
 stacte. offerunt et magi murram et in praesenti loco initium 
 uestimentorum Christi est suscipere mortem illius et in sua 
 M carne monstrare.

haec indumenta para sponso tuo, his a 
 uestibus comptus incedat. cumque ei huiusce modi texueris 
 uestimenta, efficieris ipsa templum domini et laetificabis eum 
 de domibus eburneis siue, ut melius in Hebraeo scribitur, 
 de templo dentium et laudes domino canes totaque saeculo 
 mortua angelorum imitaberis choros. ebur enim et dentes 
 insigne esse mortis et uocis ipsa nominum natura testatur. 
 et consequenter adiunctum est: ex quibus laetificauerunt 
 te filiae regum in honore tuo.

rex regum et dominus 
 dominantium sponsus tuus est. reges isti, qui sub tanto rege 
 sunt reguli, patres tui sunt, qui te et euangelica genuere 
 doctrina. horum tu filia honorificas in omnibus uestimentis et

 

 
 
 
 odoribus bonis et templo eburneo eum, cui supra dictum est: 
 effusa est gratia in labiis tuis et: accingere gladio 
 tuo super femor, potentissime, et: sagittae tuae 
 acutae et: thronus tuus, deus, in saeculum.

pro eo, 
 quod nos transtulimus \'domibus eburneis\', quia in Graeco 
 scriptum est arco βόρεων , quidam Latinorum ob uerbi ambiguitatem 
 \'a grauibus\' interpretati sunt, cum βάρις uerbum 
 sit ὲπιχώριον Palaestinae et usque hodie domus ex omni parte 
 conclusae et in modum aedificatae turrium ac moenium publicorum 
 βάρις appellentur.

Adstitit regina a dextris tuis in uestitu deaurato; 
 quod sequitur: circumdata uarietate, excepta 
 editione uulgata nullus interpretum transtulit. in Hebraico: 
 stetit coniux in dextera tua in diademate aureo. 
 ubi nos \'coniugem\' uertimus, ibi apud Hebraeos legitur ( segal \', 
 pro quo Aquila σύϒ x οιτον , Symmachus et quinta editio παλ- 
 λα x ήν id est concubinam, Septuaginta et Theodotion et sexta, 
 \'reginam\' interpretati sunt.

deinde, ubi ego posui: in

 

 
 
 
 diademate aureo, Symmachus transtulit:in auro primo, Aquila, 
 quinta et sexta: in tinctura uel in auro Ophir. quae 
 filiae regum sunt et in sponsi parantur amplexus, per murram 
 et guttam et cassiam et domus eburneas delectant eum, cuius 
 thronus in saeculum saeculi est.

quae autem iam super petram 
 Christum stabili radice fundata est catholica ecclesia, 
 una columba, perfecta et proxima, stat a dextris et nihil in 
 se sinistrum habet, stat in uestibus deauratis de sermonibus 
 scripturarum ad sensum transiens et cunctis plena uirtntibus 
 siue, ut nos transtulimus, in diademate aureo.

est enim 
 regina regnatque cum rege, cuius filias possumus intellegere 
 et in commune credentium animas et proprie uirginum choros. 
 Ophir genus auri est uel a loco Indiae uel a colore nomine 
 indito; septem quippe apud Hebraeos auri uocabula sunt. 
 uxorem quoque et concubinam intellegamus de Cantico Salomonis, 
 quae sine sponso suo uel marito dormire non potest.

Audi, filia, et uide et inclina aurem tuam et 
 obliuiscere populum tuum et domum patris tui; et 
 concupiscet rex decorem tuum, quoniam ipse est 
 dominus tuus et adorabunt eum. in Hebraico: audi, 
 filia, et uide et inclina aurem tuam et obliuiscere 
 populi tui et domus patris tui; et concupiscet rex 
 decorem tuum, quia ipse est dominus tuus, et adora

 

 
 
 
 eum.

hucusque prophetae lingua, quam calamo scribentis 
 uelociter conparat, loquitur spiritus sanctus ipsum regem et 
 bellatorem et deum sponsumque conpellans. exin persona patris 
 inducitur loquentis ad sponsam filii sui et cohortantis eam, 
 ut ueteris gentilitatis et idolatriae errore contempto primum 
 his, quae dicantur, adtendat et propterea de alienigena filia 
 nominetur, deinde uideat uel ipsa, quae dicuntur, uel uniuersam 
 conditionem ex uisibilibus intellegens inuisibilia et ex 
 creaturis sentiens creatorem et diligenter inclinet aurem suam, 
 ut, quae dicuntur, memoriter teneat.

cumque audierit, uiderit 
 et inclinauerit aurem suam totamque se doctrinae tradiderit 
 et eorum intellegentiae, quae dicuntur, obliuiscatur primum 
 populum suum et cum Abraham de Chaldaea egrediens relinquat 
 terram natiuitatis et cognationis suae. nemo dubitat 
 patrem nostrum, antequam adoptaremur a deo, fuisse diabolum, 
 de quo saluator ait: uos de diabolo patre nati estis.

cum ergo, ait, antiqui patris fueris oblita et talem te exhibueris 
 depositis pristinis sordibus, ut super fratruelem dealbata 
 conscendas et quam possit diligere filius meus, tunc concupiscet 
 rex decorem tuum. et ne putes unum esse de turba, a 
 quo amanda es, ipse est-rex tuus et dominus tuus. quia uero 
 interdum, qui reges et domini sunt, sunt quidem potestate 
 reges et domini, tamen eiusdem naturae, cuius sunt illi, in

 

 
 
 
 quos dominantur et regnant, indico tibi, quod et deus tuus 
 sit et debeas adorare eum.

septuaginta interpretes non dixerunt 
 adorabis eum, sed adorabunt eum, ut sit sensus: 
 iste, qui te amaturus est, qui tuam pulchritudinem dilecturus, 
 deus est et adorandus ab hominibus. quod de ecclesia ex gentibus 
 congregata exposuimus, unusquisque ad se ipsum referat 
 animamque credentis, quod prioribus uitiis derelictis adoptetur 
 in filiam, inclinet aurem suam, obliuiscatur ueteris conuersationis 
 et cum apostolo dimittat mortuum patrem et talem se 
 praebeat, qui ametur a rege. ipse est enim dominus eius, cui 
 flectere debeat genu et deposita superbia iugum humilitatis 
 adsumere.

Interrogemus Iudaeos, quae sit ista filia, ad quam deus 
 loquitur. non dubito, quin synagogam respondeant. et quomodo 
 dicitur synagogae et Israhelitico populo: dimitte populum 
 tuum et domum patris tui? numquid derelinquit gentem 
 Hebraeam et Abraham, antiquum patrem?

si dixerint de uocatone 
 significari Abraham, quia Chaldaeos reliquerit, quis est 
 iste rex, qui amaturus est decorem Abraham? certe alius est, 
 qui loquitur: audi, filia, etalius , de quo loquitur: concupiscet 
 rex decorem tuum. qui alius non solum rex, sed 
 et dominus et deus est, qui adorandus est.

Filia Tyri, in muneribus uultum tuum

 

 
 
 
 deprecabuntur diuites plebis. in Hebraeo: et, o filia fortissimi, 
 in muneribus faciem tuam deprecabuntur diuites 
 populi. uerbum Hebraicum \' sor \' quod in Hiezechiele 
 iuxta Septuaginta legimus, interpretari potest et \'Tyrus\' et 
 \'tribulatio\' et \'fortissimus\' siue \' fortissiina1 et \'silex\', id est 
 lapis durissimus.

unde in praesenti loco error ortus est; Aquila 
 enim et Septuaginta et Theodotion et quinta editio \'Tyrum\' 
 interpretati sunt, sexta uerbum Hebraicum posuit \' sor \', Symmachus 
 xpatatav , id est \'fortissimam\'. nos id ipsum ad deum 
 retulimus, ut illa, cui supra dixerat: audi, filia, et uide, 
 filia fortissimi nuncupetur aut certe ipsa fortissima sit, quia 
 imitata est fortem patrem, cuius uultum in diuersis muneribus 
 deprecabuntur diuites plebis, diuites in cunctis operibus bonis 
 et scientia siue, qui diuites putantur in saeculo, sapientes 
 huius mundi et philosophorum disciplinis eruditi uel — quod 
 melius est — qui ante diuites fuerunt habentes eloquia dei et 
 tes.tamenta et prophetas, id est de populo Israhel.

ut enim 
 ante saluatoris aduentum hi, qui de Tyro erant, hoc est de 
 populo gentium, et proselyti esse cupiebant, deprecabantur 
 diuitem populum Israhel et per eos introducebantur in templum, 
 sic post aduentum domini, quicumque ex Israhel credere 
 uoluerint — diuites quondam familiaritate et protectione 
 dei —, uenient ad filiam Tyri et offerentes uaria dona uirtutum et 
 confessionis in Christum deprecabuntur eam, ut salutem, quam 
 perdiderunt in Iudaea, inueniant in gentibus.

Omnis gloria eius filiae regis ab intus, in 
 fimbriis aureis circumamicta uarietatibus. in Hebraeo: 
 omnis gloria filiae regis intrinsecus, fasceis 
 aureis uestita est. pro eo, quod in Septuaginta scriptum 
 est ἒσωϑεν et nos uel \'ab intus\' uel \'intrinsecus* interpretati 
 sumus, in quibusdam exemplaribus inuenitur \' esebon \', quod 
 \'cogitationes\' sonat.

ex quo ostenditur omnem gloriam ecclesiae, 
 cui supra dictum est: audi, filia, et uide et: o filia 
 Tyri, et nunc appellatur filia regis, esse intrinsecus et in 
 cogitationibus, id est in interiori homine et in circumcisione 
 non manu facta, sed spiritu, habente conscientia fiduciam apud 
 deum et tota pulchritudine posita magis in sensuum nomine 
 quam in flore uerborum.

quomodo autem in stamine, ex quo 
 dependent fimbriae, subtemen intexitur et tota uestimenti 
 uirtus in stamine est, ita in aureis sensibus scripturarum, in 
 quibus uestis ecclesiae omnis intexitur, miscentur aliqua de 
 natura, de moribus; et hoc ipsum significat uestis Aaron auro, 
 purpura, coeco , bysso hyacinthoque contexta, quam fecerunt 
 mulieres, quibus deus ad texendum dedit sapientiam.

et ut 
 intellegere possimus omnem ornatum filiae regis intrinsecus, 
 ipsa loquitur in Cantico: introduxit me rex in cubiculum 
 suum, in quo cluso ostio labiorum deum patrem iubemur 
 orare. in nono quoque psalmo titulus inscribitur: pro

 

 

 

 
 
 
 absconditis filii. uariam habuit et Ioseph tunicam, quam 
 ei texuit mater ecclesia. de his fimbriis saluatoris αίμῤῥοοῠσα 
 unam tetigit et sanata est.

quod autem in Hebraico scribitur: 
 fasceis aureis uestita est, id ipsum significat, quod 
 supra: omnis gloria filiae regis intrinsecus; fasceis 
 sensuum dininorum interiora membra obuoluuntur ecclesiae et 
 tota uteri tegitur ambitio. harum fascearum non potest obliuisci 
 sponsa secundum Hieremiam, quia mammas ligant et 
 pectus, in quo cogitationes sunt, protegunt.

Adducentur regi uirgines post eam, proximae 
 eiusadferentur (tibi. adferentur) in laetitiaetexultatione , 
 adducentur in templum regis. iuxta Septuaginta 
 prior uersiculus adhuc de filiae canitur ornatu, sequens 
 ad ipsum sponsum regemque.

dirigitur. porro iuxta Hebraicum 
 totum ad sponsam dicitur usque ad eum locum, ubi scriptum 
 est: pones eos principes in uniuersa terra, et legitur: 
 in scutulatis ducetur ad regem, uirgines sequentur 
 eam, amicae eius ducentur illuc. ducentur in laetitiis 
 et exultatione, ingredientur thalamum regis.

multam esse distantiam animarum m Christo credentium demonstrat 
 Canticum canticorum, in quo scriptum est:

 

 
 
 
 sexaginta sunt reginae et octoginta concubinae et 
 adulescentulae, quarum non est numerus. una est 
 columba mea, perfecta mea, proxima mea, de qua 
 dicitur: uiderunt eam filiae et beatificant eam reginae 
 et concubinae et laudant eam.

quae ergo perfecta 
 est et sancta corpore et spiritu et columba et proxima 
 meretur uocari, haec est filia, de qua supra dictum est: adstitit 
 regina a dextris tuis in uestitu deaurato. 
 quae autem supergressae sunt sex dies mundi et futura regna 
 suspirant, reginae appellantur. si qua uero circumcisionem 
 quidem habet octauae diei, sed adhuc non uenit ad nuptias, 
 haec concubina uocitatur. diuersa autem multitudo credentium, 
 quae necdum potest sponsi amplexibus copulari nec de eo 
 liberos parere, adulescentula dicitur.

ego puto de istis uirginibus, 
 quae secuntur ecclesiam et in primo ponuntur gradu, 
 et te esse et omnes, qui in uirginitate corporis et animae 
 perseuerant, proximas autem et amicas uiduas esse et in matrimonio 
 continentes, quae omnes cum laetitia et exultatione 
 ducuntur in templum et in thalamum regis: in templum quasi 
 sacerdotes dei, in thalamum quasi sponsae regis et sponsi.

hoc templum et Iohannes uidit m Apocalypsi et propheta 
 desiderat: unum petii a domino, hoc requiram, ut 
 habitem in domo domini omnes dies uitae meae. 
 et iterum: domine, dilexi decorem domus tuae et locum 
 habitationis gloriae tuae. et in alio loco: quia

 

 

 
 
 
 transibo in locum tabernaculi admirabilis usque 
 ad domum dei in uoce exultationis et confessionis, 
 sonitu festa celebrantium. scutulata autem, quibus 
 sponso suo regina conponitur, ipsa sunt, quae in Septuaginta 
 legimus circumamicta arietat.

Pro patribus tuis nati sunt tibi filii; constitues 
 eos principes super omnem terram. in Hebraico: 
 pro patribus tuis erunt filii tibi; pones eos principes 
 in uniuersa terra. et ex patris persona nequaquam 
 de filia, sed rursus ad filiam sermo intellegi potest et ex spiritus 
 sancti et ex filiorum Core.

si ergo ad sponsam sermo 
 dirigitur, sponsa autem de nationibus congregata est, cui supra 
 dicitur: obliuiscere populum tuum et domum patris 
 tui, debemus sponsae patres nosse, ut consequenter nouerimus 
 et filios. \'pro patribus tuis, de quibus in Hieremia locuta es: 
 quam falsa possederunt patres nostri idola! et: 
 11 non est in eis, qui pluat, pro Platone, pro ceteris diuersorum 
 dogmatum et errorum magistris nati sunt tibi filii, 
 quos constituisti principes tuos et fecisti in populis praecep - tores\'. uel certe aliter: \'o ecclesia, filii tui, quos genuisti tibi,

uertentur in patres tnos, cum de discipulis eos feceris magistros 
 et in sacerdotali gradu omnium testimonio coulocaris \'.

 

 
 
 
 sin autem patres ecclesiae intellegimus Abraham, Isaac et 
 Iacob et reliquos patriarchas, filios, qui ei in patrum honore 
 sunt nati, apostolos intellegamus, qui missi sunt a domino 
 praedicare usque ad extremum terrae et baptizare credentes 
 in nomine trinitatis.

sed quaeritur, quomodo ecclesia de gentibus 
 patres habere possit Abraham, Isaac et Iacob, cum ei 
 supra dictum sit: obliuiscere populum tuum et domum 
 patris tui. legamus euangelium: nolite dicere: patrem 
 habemus Abraham; potens est deus de lapidibus 
 istis — hoc est: de duro corde gentilium — suscitare filios 
 Abrahae, et in alio loco: si filii essetis Abrahae, 
 opera Abrahae faceretis. et in Genesi ad ipsum Abraham 
 loquitur deus: in semine tuo benedicentur omnes 
 gentes.

sicut enim ille in praeputio ex fide iustificatus est, 
 ita et nos iustificabimur in eadem fide, si habuerimus fidem 
 et opera patris nostri Abraham. potest hoc ipsum et ad saluatorem 
 dici uel a patre uel a prophetali choro et ab spiritu 
 sancto: \'pro patribus tuis, stirpe uidelicet Iudaeorum, qui te 
 reliquerunt et negauerunt, nati sunt tibi filii — apostoli et 
 de nationibus credentes —, quos constituisti principes in uniuersa 
 terra\'.

Memor ero nominis tui in omni generatione 
 et generatione. propterea populi confitebuntur 
 tibi in aeternum et in saeculum saeculi. in Hebraico: 
 recordabor nominis tui in omni generatione et

 

 
 
 
 generatione. propterea populi confitebuntur tibi in 
 saeculum et in aeternum. quod nos interpretati sumus 
 confitebuntur tibi, Symmachus transtulit laudabunt 
 te.

regina, jjuae steterat. a dextris regis in uestitu deaurato et 
 iussa fuerat obliuisci populi et domus patris sui et iterum 
 illi dictum erat: pro patribus tuis nati sunt tibi filii; 
 constitues eos principes super omnem terram, intellegens, 
 quanta decoranda sit gloria et quibus praemiis subleuanda, 
 conuertit ad sponsum uoces suas et pollicetur recordaturam 
 se semper nominis sponsi in omni generatione et 
 generatione.

quod promisit, uidemus expletum. ipsa Christiana 
 nobis omnibus Christianorum nomen inposuit, nomen nouum, 
 in quo benedicuntur omnes familiae gentium. recordatur autem 
 non in una generatione, sed in omnibus, uel cunctas significans 
 nationes uel duas generationes, Iudaeorum atque gentilium. 
 et quia hoc parum est, si in duabus generationibus 
 nominis domini recordetur, propterea populi, qui in ecclesia 
 fuerint, confitebuntur et laudabunt dominum in aeternum et 
 in saeculum saeculi.

Quando et tu, o filia Principia, sanctorum mixta choro inter 
 uirgines duceris ad regem et ex domibus eburneis delectabis 
 sponsum in honore tuo, tunc recordare et mei, qui 
 huius psalmi tibi domino reuelante intellegentiam tribui, 
 et dicito: memor ero nominis tui, ut, quae partem

 

 
 
 
 intellexisti carminis, intellegas, si uita comes fuerit, et totum 
 Canticum canticorum.

Sanato uulneri et in cicatricem superinductae cuti 
 medicina colorem reddere noluerit, dum pulchritudinem corporis 
 quaerit, plagam doloris instaurat. ita et ego, serus

 

 

 

 

 

 

 

 

 

 

 
 
 
 consolator, qui inportune per biennium tacui, uereor, ne nunc 
 inportunius loquar et adtrectans uulnus pectoris tui, quod 
 tempore et ratione curatum est, commemoratione exulcerem.

quae enim aures tam durae, quae de silice excisa praecordia 
 et Hyrcanarum tigrium lacte nutrita possunt sine lacrimis 
 Paulinae tuae audire nomen? quis parturientem rosam et 
 papillatum corymbum, antequam in calathum fundatur orbis 
 et tota rubentium foliorum pandatur ambitio, inmature demessum 
 aequis oculis marcescere uideat? fractum estpretiosissimum 
 margaritum, uirens zmaragdi gemma contrita est. quid boni 
 habeat sanitas, languor ostendit. plus sensimus, quod habuimus, 
 postquam habere desiuimus.\'

In agro terrae bonae tres fructus legimus, centesimum, 
 sexagesimum et tricesimum; in tribus mulieribus et sanguine 
 et uirtute coniunctis tria Christi praemia recognosco. Eustochium 
 uirginitatis flores metit, Paula laboriosam uiduitatis 
 aream terit, Paulina castum matrimonii cubile conseruat. tali 
 filiarum mater fulta comitatu totum sibi in terris uindicat,

 

 
 
 
 quod Christus promisit in caelo.

et ut quadrigam domus una 
 emitteret sanctitatis et feminarum uirtutibus responderent uiri, 
 additur comes Pammachius, uerum Hiezechielis cherubin, cognatus, 
 gener, maritus, immo frater amantissimus, quia sancta 
 consortia spiritus uocabula non tenent nuptiarum. huic ἂρματι . 
 Iesus praesidet, de his equis et Ambacum canit: ascendes 
 super equos tuos et adequitatio tua salus.inparicursu, 
 pari animo ad palmam tenditur. discolores equi, sed uoluntate 
 concordes unum aurigae iugum trahunt non expectantes flagelli 
 uerbera, sed ad uocis hortamenta feruentes.

Dicamus aliquid et de philosophis. quattuor uirtutes 
 describunt Stoici ita sibi inuicem nexas et mutuo cohaerentes, 
 ut, qui unam non habuerit, omnibus careat: prudentiam, iustitiam, 
 fortitudinem, temperantiam. has omnes sic habetis sinas, 
 ut tamen emineatis in singulis. prudentia in te, in matre 
 iustitia, in uirgine fortitudo, in nupta temperantia praedicatur.

quid enim eo sapientius, qui contempta mundi stultitia Christum 
 secutus est, dei uirtutem et dei sapientiam? quid matre 
 iustius, quae inter liberos opibus distributis docuit diuitias

 

 
 
 
 contemnendo, quid filii amare. deberent? quid Eustochio fortius, 
 quae nobilitatis portas et adrogantiam generis consularis uirginali 
 proposito fregerit et in urbe prima primum genus subiugauerit 
 pudicitiae? quid Paulina temperantius, quae legens 
 illud apostoli: honorabiles nuptiae et cubile inmaculatum 
 nec: sororis felicitatem nec matris continentiam ausa 
 appetere maluit in humilioribus tuto pergere quam pendulo 
 gradu in sublimioribus fluctuare?

quamquam illa inito semel 
 matrimonio nihil aliud diebus ac noctibus cogitauit, nisi ut 
 reddito fructu nuptiarum secundum castimoniae gradum arriperet 
 et, tanti dux femina facti, uirum proposito suo iungeret 
 non relinquens salutis comitem, sed expectans. dumque 
 crebris abortiis et experta fecunditate conceptuum non desperat 
 liberos et socrus auiditatem maritique tristitiam praeponit 
 inbecillitati suae, passa est aliquid de Rachelis exemplo et 
 pro filio doloris ac dexterae uirum desiderii sui peperit heredem. 
 certisque auctoribus didici illam non primae sententiae 
 dei: crescite et multiplicamini et replete terram 
 nec officio coniugali seruire uoluisse, sed ad hoc optasse filios, 
 ut Christo uirgines pareret.

Legimus et uxorem sacerdotis Finees audita captiuitate 
 arcae domini subito uteri dolore correptam edidisse filium 
 Hicabod et inter manus et officia feminarum animam emisisse 
 cum prole. de prima Beniamin, hoc est \'filius uirtutis ac 
 dexterae\', de secunda inclitus sacerdos dei ex arcae cognomine 
 nascitur.

nobis post dormitionem somnumque Paulinae Pammachium 
 monachum ecclesia peperit postumum et patris et 
 coniugis nobilitate patricium, elemosynis diuitem, humilitate 
 sublimem. apostolus scribit ad Corinthios: uidete, fratres. 
 uocationem uestram, quia non multi sapientes 
 iuxta carnem, non multi potentes, non multi nobiles. 
 hoc nascentis ecclesiae rudimenta poscebant, ut granum 
 sinapis paulatim in arborem cresceret, ut sensim euangelii 
 fermentum totam ecclesiae massam altius eleuaret. nostris 
 temporibus Roma possidet, quod mundus ante nesciuit. tunc 
 rari sapientes, potentes, nobiles Christiani, nunc multi monachi 
 sapientes, potentes, nobiles. quibus cunctis Pammachius 
 meus sapientior, potentior, nobilior: magnus in magnis, primus 
 in primis, άρχιστρατηὸς monachorum. tales Paulina morte sua

 

 
 
 
 nobis liberos edidit, quos uiuens cupiuerat possidere. laetare, 
 sterilis, quae non paris, erumpe et clama, quae 
 non parturis, quoniam, quot Romae pauperes sunt, tot filios 
 repente genuisti.

Ardentes gemmae, quibus ante collum et facies ornabatur, 5 
 egentium uentres saturant; uestes sericae et aurum in fila 
 lentescens in mollia lanarum uestimenta mutata sunt, quibus 
 repellatur frigus, non quibus nudetur ambitio; deliciarum 
 quondam supellectilem [uirtus insumit. ille caecus extendens 
 manum et saepe, ubi nemo est, clamitans heres Paulinae, 
 coheres Pammachii est; illum truncum pedibus et toto corpore 
 se trahentem tenera puellae sustentat manus. fores, quae prius 
 salutantum turbas uomebant, nunc a miseris obsidentur.

alius 
 tumenti aqualiculo mortem parturit; alius elinguis et mutus 
 et ne hoc quidem habens, unde roget, magis rogat, quia rogare 
 non potest; hic debilitatus a paruo non sibi mendicat stipem; 
 ille putrefactus morbo regio superuiuit cadaueri suo:

 

 
 
 
 non, mihi si linguae centum sint oraque centum, 
 omnia poenarum percurrere nomina possim.

hoc exercitu comitatus incedit, in his Christum confouet, 
 horum sordibus dealbaturj muneranus pauperum, egentium 
 candidatus sic festinat ad caelum. ceteri mariti super tumulos 
 coniugum spargunt uiolas, rosas, lilia floresque purpureos et 
 dolorem pectoris his officiis consolantur: Pammachius noster 
 sanctam fauillam ossaque ueneranda elemosynae balsamis rigat. 
 his pigmentis atque odoribus fouet cineres quiescentes sciens 
 scriptum: sicut aqua extinguet ignem, sic elemosyna 
 peccata.

quantas uirtutes habeat misencordia et quibus 
 donanda sit praemiis, et beatus Cyprianus grandi uolumine 
 exsequitur et Danihelis consilium probat, qui regem inpiissimum , 
 si se audire uoluisset, scit pauperum sustentatione saluandum. 
 gaudet huiusce modi filiae mater herede, non dolet opes ad 
 alium peruenisse, quas cernit isdem, quibus ipsa uoluerat, 
 erogari. quin potius gratulatur absque labore suo sua uota 
 conpleri; non enim substantiae deminutio, sed operarii commutatio 
 est.

Quis hoc crederet, ut consulum pronepos et Furiani germinis 
 decus inter purpuras senatorum furua tunica pullatus 
 incederet, ut non erubesceret oculos sodalium, ut deridentes 
 se ipse rideret? est confusio, quae ducit ad mortem, et 
 est confusio, quae ducit ad uitam. prima uirtus est monachi 
 contemnere hominum iudicia et semper apostoli recordari 
 dicentis: si adhuc hominibus placere uellem, Christi 
 seruus non essem.

tale quid et dominus loquitur ad 
 prophetas: quod posuerit faciem eorum quasi urbem aeneam 
 et lapidem adamantinum et columnam ferream, ne pauerent 
 ad iniurias populi, sed inpudentiam subsannantium frontis 
 rigore contererent. ingenia liberaliter educata facilius uerecundia 
 quam metus superat et, quos tormenta non uincunt, interdum 
 uincit pudor. non est parum uirum nobilem, uirum disertum 
 uirumque locupletem potentium in plateis uitare comitatum, 
 miscere se turbis, adhaerere pauperibus, rusticis copulari, de 
 principe uulgum fieri. sed quanto humilior, tanto sublimior est.

Lucet margaritum in sordibus et fulgor gemmae purissimae 
 etiam in luto radiat. hoc est, quod dominus repromisit: glorificantes 
 me glorificabo. alii hoc intellegant de futuro, 
 quando maeror uertitur in gaudium et transeunte mundo

 

 
 
 
 sanctorum corona non transit: ego et in praesentiarum uideo 
 promissa conpleri.

antequam Christo tota mente seruiret, notus 
 erat-in senatu, sed et multi alii habebant infulas procollsulares . 
 totus orbis huiusce modi honoribus plenus est. primus erat, 
 sed inter primos; praecedebat alios dignitate, sed et alios 
 sequebatur. quamuis clarus honor uilescit in turba et apud 
 bonos uiros indigna ipsa fit dignitas, quam multi indigni possident. 
 unde egregie de Caesare Tullius: dum quosdam, 
 ait, ornare uoluit, non illos honestauit, sed ornamenta 
 ipsa turpauit.

at nunc omnes Christi ecclesiae 
 Pammachium loquuntur. miratur orbis pauperem, quem huc usque 
 diuitem nesciebat. quid consulatu inlustrius? annuus honor 
 est et, postquam alius successerit, prior desinet. latent in 
 multitudine laureae et triumphi interdum triumphantium sordibus 
 polluuntur. quod ante per manus patriciis tradebatur 
 et sola nobilitas possidebat, quo Marius, uictor Numidiae, 
 Teutonum atque Cimbrorum, ob nouitatem familiae putabatur 
 indignus, quod Scipio ultra annos pro uirtute meruit, nunc 
 sola militia possidet et agrestia dudum corpora fulgens 
 palmata circumdat. plus ergo accepimus, quam dedimus.

parua dimisimus et grandia possidemus, centuplicato faenore 
 Christi promissa redduntur. in tali agro et Isaac quondam 
 seuerat, qui paratus ad mortem ante euangelium euangelicam 
 portauit ccucem .

Si uis, inquit, perfectus esse, uade, uende omnia, 
 quae habes, et da pauperibus et ueni, sequere me. 
 si uis perfectus esse: semper grandia in audientium 
 ponuntur arbitrio. et ideo uirginitatem apostolus non imperat, 
 quia dominus disputans de eunuchis, qui se castrassent propter 
 regna caelorum, ad extremum intulit: qui potest capere, 
 capiat. non est enim uolentis neque currentis, sed 
 miserentis dei.

si uis perfectus esse: non tibi inponitur 
 necessitas, ut uoluntas praemium consequatur. si ergo uis esse 
 perfectus et desideras esse, quod prophetae, esse, quod apostoli, 
 esse, quod Christus est, uende non partem substantiae, ne 
 timor penuriae infidelitatis occasio sit et cum Anania et Sapphira 
 pereas, sed uniuersa, quae possides. cumque uendideris, 
 da pauperibus, non locupletibus, non superbis. da, quo necessitas 
 sustentetur, non quo augeantur opes. cumque legeris

 

 
 
 
 illud apostoli: boui trituranti os non frenabis et: 
 dignus est operarius mercede sua et: qui altari 
 ministrant, de altari participantur, memento huius 
 quoque sententiae: habentes uictum atque uestitum 
 his contenti sumus.

ubi uideris fumare patinas et Phasides 
 aues lentis uaporibus discoqui, ubi argenti pondus, feruentes 
 mannos, comatulos pueros, pretiosas uestes, picta tapetia, 
 ubi ditior est largitore, cui largiendum est, pars sacrilegii est 
 rem pauperum dare non pauperibus. et tamen non est satis 
 perfecto et consummato uiro opes contemnere, pecuniam dissipare 
 et proicere, quod in momento et perdi et inueniri potest. 
 fecit hoc Crates Thebanus, fecit Antisthenes, fecerunt plurimi, 
 quos nitiosissimos legimus. plus debet Christi discipulus 
 praestare quam mundi; philosophus gloriae animal et popularis 
 aurae atque rumorum uenale mancipium est.

tibi non sufficit opes 
 contemnere, nisi Christum sequaris. Christum autem sequitur,

 

 

 

 
 
 
 qui peccata dimittit et uirtutum comes est. Christum scimus 
 sapientiam. hic thensaurus in agro scripturarum nascitur, haec 
 gemma multis emitur margaritis. sin autem adamaueris captiuam 
 mulierem, id est sapientiam saecularem, et eius pulchritudine 
 captus fueris, decalua eam et inlecebras crinium atque 
 ornamenta uerborum cum emortuis unguibus seca.

laua eam 
 prophetali nitro et tunc requiescens cum illa dicito: sinistra 
 eius sub capite meo et dextera illius amplexabitur 
 me multos tibi fetus captiua dabit ac de Moabitide efficietur 
 Israhelitis. Christus sanctificatio est, sine qua nemo uidebit 
 faciem dei, Christus redemptio, idem redemptor et pretium, 
 Christus omnia, ut, qui omnia propter Christum dimiserit, 
 unum inueniat pro omnibus et possit libere proclamare: pars 
 mea dominus.

Sentio te diuinis ardere doctrinis nec temeritate quorundam 
 docere, quod nescias, sed ante discere, quod docturus es. 
 simplices epistulae tuae olent prophetas, apostolos sapiunt. 
 non coturnatam affectas eloquentiam nec more puerorum argutas

 

 
 
 
 sententiolas in clausulis struis. cito turgens spuma dilabitur 
 et quamuis grandis tumor contrarius sanitati est.

scitum est 
 illud Catonis: sat cito, si sat bene, quod nos quondam 
 adulescentuli, cum a praefecto oratore in praefatiuncula diceretur, 
 risimus. meminisse te puto erroris mutui, quando omne 
 Athenaeum scholasticorum uocibus consonabat: sat cito, si 
 sat bene. felices, inquit Fabius, essent artes, si de 
 illis soli artifices iudicarent. poetam non potest nosse, 
 nisi qui uersum potest struere; philosophos non intellegit, 
 nisi qui scit dogmatum uarietates; manu facta et oculis patentia 
 magis probant artifices.

nostra quam dura sit necessitas, hinc 
 potes animaduertere, quod uulgi standum est iudicio et ille 
 in turba metuendus, quem cum solum uideris, despicias. haec 
 praeteriens tetigi, ut eruditis contentus auribus non magnopere 
 cures, quid inperitorum de ingenio tuo rumusculi iactitent,

 

 

 
 
 
 sed prophetarum cotidie medullas bibas, Christi μύστης , patriarcharum 
 συμμύστης .

Siue leges siue scribes siue uigilabis siue dormies, 
 < Iesn ) amsr tibi semper bucina in auribus sonet, hic lituus excitet 
 animam tuam, hoc amore furibundus quaere in lectulo, 
 quem desiderat anima tua, et loquere confidenter: ego dormio 
 et cor meum uigilat. cumque inueneris eum et tenueris, 
 ne dimittas. et si pauxillulum dormitanti elapsus fuerit 
 e manibus, noli protinus desperare. egredere in plateas, adiura 
 filias Hierusalem, repperies eum cubantem in meridie, lassum. 
 ebrium, noctis rore madefactum, inter greges sodalium, in 
 aromatum uarietatibus, inter poma paradisi.

ibi ei da mamillas 
 tuas, sugat de erudito pectore et requiescat inter medios 
 cleros, pinnae deargentatae columbae et interiora 
 eius in fulgore auri. paruulus iste et puer, qui butyro et 
 melle saginatur, qui inter caseatos nutritus est montes, cito

 

 
 
 
 crescit in iuuenem, uelociter in te hostes spoliat, mature praedatur 
 Damascum et regem uincit Assyrium.

Audio te xenodochium in portu fecisse Romano et uirgam 
 de arbore Abraham in Ausonio plantasse litore. quasi 
 Aeneas noua castra metaris et super undam Thybridis, ubi 
 ille cogente quondam penuria crustis fatalibus et quadris 
 patulis non pepercit, tu uiculum nostrum, id est domum panis, 
 aedificas et diuturnam famem repentina saturitate conpensas.. 
 euge, noster, initia transgredens ; statim summum tenes;

de 
 radice peruenis ad cacumen; primus inter monachos in prima 
 urbe primum sequeris patriarcham. Loth, quod interpretatur 
 \'declinans\', campestria eligat et iuxta Pythagorae litteram 
 facilia magis et sinistra ac peritura sectetur; tu in arduis et 
 saxosis cum Sarra tibi monumentum para, ut iuxta sit ciuitas 
 litterarum deletisque gigantibus filiis Enac hereditatem tuam 
 gaudium et risus excipiat.

diues erat Abraham auro, argento, 

 

 
 
 
 pecore, possessione, uestibus tantamque habebat familiam, ut 
 ad subitos nuntios iuuenibus electis armare posset exercitum 
 et quattuor reges, quos quinque reges fugerant, in Dan consecutus 
 occideret; et tamen, postquam crebro hospitalitatis 
 officio, dum homines non refutat, suscipere meruit deum, 
 non seruis et ancillulis imperauit, ut hospitibus ministrarent, 
 et bonum, quod exercebat, per alios minuit, sed quasi reperta 
 praeda cum Sarra sua humanitati solus incubuit. ipse pedes 
 lauit, ipse pinguem uitulum portauit umeris de armento, stetit 
 ut seruus peregrinis prandentibus et Sanae manibus coctos 
 cibos ieiunaturus adposuit.

Haec moneo, frater carissime, pietate, qua te diligo, 
 ut non solum pecuniam, sed te ipsum Christo offeras, hostiam 
 uiuam, placentem deo, rationabile obsequium tuum, 
 et imiteris filium hominis, qui non uenit ministrari, sed 
 ministrare et, quod patriarcha alienis, hoc discipulis et 
 seruis magister exhibuit et dominus. corium pro corio et 
 omnia, quae homo possidet, dare potest pro anima 
 sua. sed tange, inquit diabolus, carnes eius, nisi in

 

 
 
 
 faciem benedixerit tibi.

scit hostis antiquus maius continentiae 
 quam nummorum esse certamen. facile abicitur, quod 
 haeret extrinsecus; intestinum bellum periculosius est. coniuncta 
 disglutinamus, unita dissicimus. Zacheus diues erat, apostoli 
 pauperes. reddidit ille quadruplum, quod rapuerat, diuisitque 
 pauperibus medietatem substantiae, quae remanserat; suscepit 
 Christum hospitem, salus est facta domui eius; et tamen, quia 
 paruulus erat et apostolicae proceritati se non potuerat coextendere, 
 non fuit in duodecim apostolorum numero. apostoli 
 autem, quantum ad diuitias, nihil, quantum ad uoluntatem, 
 totum mundum pariter reliquerunt.

si offeramus Christo opes 
 cum anima nostra, libenter suscipit; si autem, quae foris sunt, 
 deo, quae intus, diabolo demus, non est aequa partitio et 
 dicitur nobis: nonne, si recte offeras et non recte 
 diuidas, peccasti?

Quod patricii generis primus inter primos monachus 
 esse coepisti, non tibi sit tumoris, sed humilitatis occasio, 
 scienti filium dei factum filium hominis. quantumcumque te 
 deieceris, humilior Christo non eris. esto, incedas pedibus,

 

 
 
 
 fusca tunica uestiaris, aequeris pauperibus, inopum cellulas 
 dignanter introeas, caecorum oculus sis, manus debilium, 
 pes claudorum, ipse aquam portes, ligna concidas, focum 
 extruas: ubi uincula? ubi alapae? ubi sputa? ubi flagella? ubi 
 patibulum?

ubi mors? et cum omnia, quae dixi, feceris, ab 
 Eustochio tua Paulaque uinceris, si non opere, at certe sexu. 
 ego quidem Romae non eram et tunc me tenebat heremus — 
 atque utinam pertenuisset! — quando socero tuo uiuente 
 Toxotio saeculo seruiebant, sed tamen audio: quae inmunditias 
 platearum ferre non poterant, quae eunuchorum manibus portabantur 
 et inaequale solum molestius transcendebant, quibus 
 serica uestis oneri erat et solis calor incendium, nunc sordidatae 
 et lugubres et sui conparatione forticulae uel lucernas 
 concinnant uel succendunt focum, pauimenta uerrunt, mundant 
 legumina, holerum fasciculos in feruentem ollam deiciunt, 
 adponunt mensas, calices porrigunt, effundunt cibos, huc illucque 
 discurrunt.

et certe magnus uirginum chorus cum illis 
 habitat. num huiusce modi ministeria aliis imperare non poterant? 
 sed nolunt uinci ab his labore corporum, quas ipsae 
 superant uirtute animi. haec dico, non quo de ardore mentis

 
 
 
 tuae quicquam dubitem, sed quo currentem inpellam et acriter 
 dimicanti feruorem fauore augeam.

Nos in ista prouincia aedificato monasterio et diuersorio 
 propter extructo, ne forte et modo Ioseph cum Maria Bethlehem 
 ueniens non inueniat hospitium, tantis de toto orbe 
 confluentibus turbis obruimur monachorum, ut nec coeptufu 
 opus deserere nec supra uires ferre ualeamus.

unde, quia 
 paene nobis illud de euangelio contigit, ut futurae turris non 
 ante conputaremus inpensas, conpulsi sumus fratrem Paulinianum 
 ad patriam mittere, ut semirutas uillulas, quae barbarorum 
 effugerunt manus, etparentumcommuniumcineresuenderet , 
 ne coeptum sanctorum ministerium deserentes risum maledicis 
 et aemulis praebeamus.

In calce epistulae recordatus sum quadrigae uestrae et 
 proposito quintam deesse Blesillam, paene oblitus de ea loqui, 
 quae prima de uobis praecessit ad dominum. uere nunc 
 quinque in tres et duas uidemus esse diuisos: illa cum sorore 
 Paulina dulci somno fruitur, tu duarum medius ad Christum 
 leuius subuolabis.

Habeo gratiam, quod pro subscripta salutatione plenam 
 mihi epistulam reddidisti, sed breuiorem multo, quam ex te 
 uellem sumere, tali uiro, a quo, tempora quantalibet occupet, 
 nullus sermo prolixus est. quamquam itaque nos negotiorum 
 alienorum eorumque saecularium curis circumstemuringentibus , 
 tamen epistulae tuae breuitati facile non ignoscerem, nisi 
 cogitarem, quam paucioribus uerbis meis redderetur.

quare 
 adgredere, quaeso, istam nobiscum litterariam conlocutionem,

 

 

 

 

 

 

 

 

 

 

 

 
 
 
 ne multum ad nos disiungendos liceat absentiae corporali; 
 quamquam simus in domino spiritus unitate coniuncti, etiam si 
 ab stilo quiescamus et taceamus. et libri quidem, quos de 
 horreo dominico elaborasti, paene te totum nobis exhibent.

si 
 enim propterea te non nouimus, quia faciem corporis tui non 
 uidimus, hoc modo nec ipse te nosti; nam tu quoque non 
 uides eam. si autem tibi non ob aliud notus es, nisi quia 
 nosti animum tuum, et nos eum non mediocriter nouimus in 
 litteris tuis, in quibus benedicimus domino, quod tibi et nobis 
 omnibusque fratribus, qui tua legunt, te talem dedit.

Liber quidam tuus inter cetera non diu est ut uenit in 
 manus nostras. quae sit eius inscriptio, nescimus adhuc; non 
 enim hoc codex ipse, ut adsolet, in liminari pagina praetendebat. 
 \'epitaphium\' tamen appellari dicebat frater, apud quem 
 inuentus est.

quod ei nomen tibi placuisse ut inderetur, crederemus, 
 si eorum tantum uel uitas uel scripta ibi legissemus, 
 qui iam defuncti essent; cum uero multorum et eo tempore, 
 quo scribebatur, et nunc usque uiuentium ibi commemorentur 
 opuscula, miramur, cur hunc ei titulum uel inposueris uel 
 inposuisse credaris. sane utiliter a te conscriptum eundem librum 
 satis adprobamus.

In expositione quoque epistulae Pauli apostoli ad Galatas 
 inuenimus aliquid, quod nos multum moueat. si enim ad scripturas 
 sanctas admissa fuerint uelut officiosa mendacia, quid in 
 eis remanebit auctoritatis? quae tandem de scripturis illis sententia 
 proferetur, cuius pondere contentiosae falsitatis obteratur 
 inprobitas? statim enim ut protuleris, si aliter sapit, qui contra 
 nititur, dicet illud, quod prolatum erit, honesto aliquo officio 
 scriptorem fuisse mentitum.

ubi enim hoc non poterit, si 
 potuit in ea narratione quam exorsus apostolus ait: quae 
 autem scribo uobis, ecce coram deo, quia non mentior, 
 credi adfirmarique mentitus eo loco, ubi dixit de Petro 
 et Barnaba: cum uiderem, quia non recte ingrediuntur 
 ad ueritatem euangelii? si enim recte illi ingrediebantur, 
 iste mentitus est; si autem ibi mentitus? est, ubi uerum 
 dixit? an ibi uerum dixisse uidebitur, ubi hoc dixerit, quod 
 lector sapit, cum uero contra sensum lectoris aliquid occurrerit, 
 officioso mendacio deputabitur?

non enim deesse poterunt 
 causae, cur existimetur non solum potuisse, uerum etiam 
 debuisse mentiri, si huic regulae conceditur locus. non opus 
 est hanc causam multis uerbis agere praesertim apud te, cui 
 sapienter prouidenti dictum sat est. nequaquam uero mihi

 

 
 
 
 adrogauerim , ut ingenium tuum diuino dono aureum meis 
 obolis ditare contendam, nec est quisquam te magis idoneus, 
 qui opus illud emendet.

Neque enim a me docendus es, quomodo intellegatur, 
 quod idem dicit: factus sumludaeistamquamludaeus , 
 ut Iudaeos lucrifacerem, et cetera, quae ibi dicuntur 
 conpassione misericordi, non simulatione fallaci. fit enim tamquam 
 aegrotus, qui ministrat aegroto, non cum se febres 
 habere mentitur, sed cum animo condolentis cogitat, quemadmodum 
 sibi seruiri uellet, si ipse aegrotaret. nam utique Iudaeus 
 erat, Christianus autem factus non Iudaeorum sacramenta 
 reliquerat, quae conuenienter ille populus et legitime 
 tempore, quo oportebat, acceperat.

ideoque suscepit ea celebranda, 
 cum iam Christi esset apostolus, sed ut doceret non 
 esse perniciosa his, qui ea uellent, sicut a parentibus per 
 legem acceperant, custodire, etiam cum in Christo credidissent, 
 non tamen in eis iam constituerent spem salutis, quoniam per 
 dominum Iesum salus ipsa, quae illis sacramentis significabatur, 
 aduenerat. ideoque gentibus, quod insuetos a fide reuocarent

 

 
 
 
 onere graui et non necessario, nullo modo inponenda esse 
 censebat.

Quapropter non ideo Petrum emendauit, quod paternas 
 traditiones obseruaret — quod si facere uellet, nec mendaciter 
 nec incongrue faceret; quamuis enim iam superflua, tamen 
 solita non nocerent —, sed quoniam gente cogebat iudaizare, 
 quod nullo modo posset, nisi ea sic ageret, tamquam adhuc 
 etiam post domini aduentum necessaria saluti forent; quod 
 uehementer per apostolatum Pauli ueritas dissuasit. nec apostolus 
 Petrus hoc ignorabat, sed id faciebat timens eos, 
 qui ex circumcisione erant.

ita et ipse uere correctus 
 est et Paulus uera narrauit, ne sancta scriptura, quae ad fidem 
 posteris edita est, admissa auctoritate mendacii tota dubia 
 nutet et fluctuet. non enim potest aut oportet litteris explicari, 
 quanta et quam inexplicabilia mala consequantur, si hoc concesserimus; 
 posset autem oportune minusque periculose demonstrari, 
 si coram inter nos conloqueremur.

Hoc ergo Iudaeorum Paulus dimiserat, quod malum 
 habebant, et in primis illud, quod ignorantes dei iustitiam 
 et suam iustitiam uolentes constituere iustitiae 
 dei non sunt subiecti; deinde, quod post passionem 
 et resurrectionem Christi dato ac manifestato sacramento

 

 
 
 
 gratiae secundum ordinem Melchisedech adhuc putabant 
 uetera sacramenta non ex consuetudine sollemnitatis sed ex 
 necessitate salutis esse celebranda, quae tamen si numquam 
 fuissent necessaria, infructuose atque inaniter pro eis Machabaei 
 martyres fierent; postremo illud, quod praedicatores gratiae 
 Christianos Iudaei tamquam hostes legis persequebantur.

hos 
 atque huius modi errores et uitia dicit se damna et stercora 
 arbitratum, ut Christum lucrifaceret, non obseruationes legis, 
 si more patrio celebrarentur, sicut ab ipso celebratae sunt 
 sine ulla salutis necessitate, sicut Iudaei celebrandas putabant, 
 aut fallaci simulatione, quod in Petro reprehenderat.

nam si 
 propterea illa sacramenta celebrauit, quia simulauit se Iudaeum, 
 ut illos lucrifaceret, cur non etiam sacrificauit cum gentibus, 
 quia et his, qui sine lege erant, tamquam sine lege factus 
 est, ut eos quoque lucrifaceret, nisi quia et illud fecit ut 
 natura Iudaeus et hoc totum dixit, non ut fallaciter se fingeret 
 esse, quod non erat, sed ut misericorditer ita subueniendum 
 esse sentiret, ac si ipse in eodem errore laboraret, non scilicet 
 mentientis astu sed conpatientis affectu?

sicut eo ipso loco 
 generaliter ihtulit: factus sum infirmis infirmus, ut 
 infirmos lucrifacerem, ut sequens conclusio: omnibus

 

 
 
 
 omnia factus sum, ut omnes lucrifacerem, ad hoc 
 referenda intellegatur, ut cuiusque infirmitatem tamquam in 
 se ipso miseratus appareat. non enim et cum diceret: quis 
 infirmatu-r et ego non infirmor?, infirmitatem alterius 
 simulasse potius quam condoluisse uolebat intellegi.

Quare arripe, obsecro te, ingenuam et uere Christianam 
 cum caritate seueritatem ad illud opus corrigendum atque 
 emendandum et παλίνωδίαν , ut dicitur, cane. incomparabiliter 
 enim pulchrior est ueritas Christianorum quam Helena Graecorum. 
 pro ista enim fortius nostri martyres aduersus hanc 
 Sodomam quam pro illa illi heroes aduersus Troiam dimicauerunt.

neque hoc ego dico, ut oculos cordis recipias, quos 
 absit ut amiseris, sed ut aduertas, quos cum habeas sanos 
 et uigiles, nescio qua dissimulatione auertisti, ut non intenderes, 
 quae consequantur aduersa, si semel creditum fuerit 
 posse honeste ac pie scriptorem diuinorum librorum in aliqua 
 sui operis parte mentiri.

Scripseram iam hinc aliquando ad te epistulam, quae 
 non perlata est, quia nec perrexit, cui perferendam tradideram. 
 ex qua illud mihi suggestum est, cum ista dictarem, quod in

 

 
 
 
 hac quoque praetermittere non debui, ut, si alia est sententia 
 tua eademque est melior, timori meo libenter ignoscas. si enim 
 aliter sentis uerumque tu sentis — nam, nisi uerum sit, 
 melius esse non potest —, ut non dicam nulla, certe non 
 magna culpa meus error ueritati fauet, si recte in quoquam 
 ueritas potest fauere mendacio.

De Origene autem quod rescribere dignatus es, iam 
 sciebam non tantum in ecclesiasticis litteris, sed in omnibus 
 recta et uera, quae (inuenerimus, adprobare atque laudare, 
 falsa uero et praua inprobare atque reprehendere. sed illud de 
 prudentia doctrinaque tua desiderabam et adhuc desidero, ut 
 nota nobis facias ea ipsa eius errata, quibus a fide ueritatis 
 ille uir tantus recessisse conuincitur.

in libro etiam, quo 
 cunctos, quorum meminisse potuisti, scriptores ecclesiasticos 
 et eorum scripta commemorasti, commodius, ut arbitror, fieret, 
 si nominatis eis, quos heresiotas esse nosti — quando ne 
 ipsos quidem praetermittere uolueris —, subiungeres etiam, in 
 quibus cauendi essent: quamquam nonnullos etiam praeterieris, 
 quod scire cuperem quo consilio factum sit.

aut si illud uolumen 
 forte onerare noluisti, ut commemoratis hereticis non 
 adderes, in quibus eos catholica damnarit auctoritas, quaeso, 
 ne graue sit litterario labori tuo, quo non mediocriter per

 

 

 
 
 
 domini nostri gratiam in Latina lingua sanctorum studia et 
 accendisti et adiuuisti — id quod tibi per humilitatem meam 
 fraterna caritas indicit —, ut, si occupationes tuae sinent, omnium 
 hereticorum-peruersa dogmata, qui rectitudinem fidei Christianae 
 usque ad hoc tempus uel inpudentia uel peraicacia deprauare 
 conati sunt, uno libello breuiter digesta edas in notitiam eorum, 
 quibus aut non uacat propter alia negotia aut non ualent 
 propter alienam linguam tam multa legere atque cognoscere.

diu te rogarem, nisi hoc soleret esse indicium minus de caritate 
 praesumentis. hunc interea Paulum fratrem nostrum in 
 Christo multum commendo benignitati tuae, cuius in nostris 
 regionibus existimationi bonum coram deo testimonium perhibemus.

Sanctus filius meus Heraclius diaconus mihi retulit, quod 
 cupiditate nostri Cissam usque uenisses et homo Pannonius, 
 id est terrenum animal, non timueris Adriatici maris aestus 
 et Aegei atque Ionii subire discrimina et, nisi te pius fratrum 
 retinuisset affectus, uoluntatem opere conplesses. habeo itaque 
 gratiam et in acceptum refero; in amicis enim non res quaeritur, 
 sed uoluntas, quia alterum ab inimicis saepe praebetur, 
 alterum sola caritas tribuit.

simulque obsecro, ne inbecillitaem 
 corporis, quam sustines, de peccato tibi aestimes euenisse 
 quod quidem et apostoli suspicantes de eo, qui natus erat 
 caecus ex utero, interrogantesque dominum saluatorem: iste 
 peccauit an parenteseius , utsicnasceretur , audiunt:

 

 

 

 

 

 

 

 

 

 
 
 
 neque hic neque parentes eius; sed ut manifestarentur 
 opera dei in ipso.

quantos enim cernimus ethnicos, 
 Iudaeos, hereticos et diuersorum dogmatum homines uolutari 
 in caeno libidinum, madere sanguine, feritate lupos, rapinis 
 miluos uincere et nihilominus flagellum non adpropinquare 
 tabernaculo eorum nec eos cum hominibus uerberari et idcirco 
 superbire contra deum et transire usque ad caelum os eorum. 
 cum e contrario sanctos uiros sciamus aegrotationibus, miseriis. 
 egestate torqueri, qui forsitan dicunt: ergo frustra s.anctificaui 
 animam meam et laui inter innocentes manus 
 meas statimque se reprehendentes aiunt: si narrauero sic, 
 ecce generationem filiorum tuorum reprobaui.

si 
 caecitatis causam putas esse peccatum et id dei inferre iram, 
 quod crebro medici remediantur, insimulabis Isaac, qui in 
 tantum lucis istius expers fuit, ut etiam, cui nollet, deceptus 
 errore benediceret, referes crimen in Iacob, cuius caligauerat 
 acies et, cum interioribus oculis et spiritu prophetali longe 
 post futura prospiceret et Christum caneret de tribu regia 
 esse uenturum, Effraim et Manasse uidere non poterat. quid 
 inter reges Iosia sanctius? Aegyptio mucrone confossus est. 
 quid Petro Pauloque sublimius? Neronianum gladium

 

 
 
 
 cruentarunt .

et — ut de hominibus taceam — dei filius sustinuit 
 ignominiam crucis: et tu beatos putas, qui felicitate istius 
 saeculi et deliciis perfruuntur? magna ira est, quando peccantibus 
 non irascitur deus. unde et in Ezechiel ad Hierusalem: 
 iam non, inquit, irascar tibi et zelus meus recessit 
 a te. quem enim diligit dominus, corripit; castigat 
 autem amnem filium, quem recipit. non erudit pater 
 nisi, quem amat; non corripit magister discipulum nisi eum, 
 quem ardentioris cernit ingenii.

medicus, si cessauerit curare, 
 desperat. quodsi responderis, quomodo Lazarus receperit 
 mala in uita sua, libenter nunc tormenta perpetiar, ut futura 
 mihi gloria reseruetur; non enim uindicabit dominus 
 bis in id ipsum. Iob, uir sanctus et inmaculatus et iustus 
 in generatione sua, cur tanta perpessus sit, ipsius uolumine 
 continetur.

Et ne ueteres replicando historias longum faciam et excedam 
 mensuram epistulae, breuem tibi fabellam referam, 
 quae infantiae meae temporibus accidit. beatus Antonius, cum 
 a sancto Athanasio, Alexandriae episcopo, propter confutationem 
 hereticorum in urbem esset accitus et isset ad eum Didymus, 
 uir eruditissimus, captus oculis, inter ceteras sermocinationes, 
 quas de scripturis sanctis habebant, cum eius admiraretur . 
 ingenium et acumen animi conlaudaret, sciscitans ait: \'num

 

 
 
 
 tristis es, quod oculis carnis careas?\' cum ille pudore reticeret, 
 secundo tertioque interrogans tandem elicuit, ut maerorem 
 animi simpliciter fateretur.

cui Antonius: \'miror,\' ait, \'prudentem 
 uirum eius rei dolere damno, quam formicae et muscae 
 et culices habeant, et non laetari illius possessione, quam soli 
 sancti et apostoli meruerunt\'. ex quo peruides, quod multo 
 melius sit spiritu uidere quam carne et illos oculos possidere, 
 in quos festuca peccati non possit incidere. ad nos licet hoc anno 
 non ueneris, tamen nOli desperamus aduentum tuum. quodsi 
 sanctus diaconus, portitor litterarum, tuis rursum amplexibus 
 fuerit inretitus et illo comitatus huc ueneris, libenter suscipiam 
 dispensationis moram magnitudine fenoris duplicatam.

Numquam, fili Oceane, fore putabam, ut indulgentia 
 principis calumniam sustineret reorum et de carceribus exeuntes 
 post sordes ac uestigia catenarum dolerent alios relaxatos. in

 

 

 

 

 

 

 

 
 
 
 euangelio audit inuidus salutis alienae: amice, si egobonus, 
 quare oculus tuus nequam? conclusit deus omnia 
 sub peccato, ut omnibus misereatur. ubi abundauit 
 peccatum, superabundauit gratia.

caesa sunt Aegypti 
 primogenita et ne iumentum quidem Israheliticum in Aegypto 
 derelictum est. et consurgit mihi Caina heresis atque olim 
 emortua uipera contritum caput leuat, quae non ex parte, ut 
 ante consueuerat, sed totum Christi subruit sacramentum. 
 dicendo enim esse aliqua, quae Christus non possit purgare sanguine 
 suo, et tam profundas scelerum pristinorum inuri corporibus 
 atque animis cicatrices, ut medicina illius adtenuari 
 non queant, quid aliud agit, nisi ut Christus frustra mortuus 
 sit? frustra autem mortuus est, si aliquos non potest uiuificare.

mentitur Iohannes Baptista et digito Christum et uoce demonstrans: 
 ecce agnus dei, qui tollit peccata mundi, si 
 sunt adhuc in saeculo, quorum Christus peccata non tulerit. 
 aut enim ostendendi sunt non esse de mundo, quos Christi 
 ignoret indulgentia, aut, si de mundo sunt, eligendum e duobus 
 alterum: liberati a peccatis Christi potentiam, adhuc rei inbecillitatem 
 probant.

sed absit de omnipotente credere, quod 
 in aliquo inpotens sit. omnia, quae pater facit, et filius

 

 
 
 
 facit similiter. infirmitas filii redundat ad patrem. Cuncta 
 ouiculae membra portata sunt; totae apostoli epistulae Christi 
 gratiam sonant. et ne parum uideretur simplex gratiae nuncupatio, 
 gratia, inquit, uobis et pax multiplicetur. multiplicatio 
 promittitur et a nobis paucitas adfirmatur?

Quorsum ista? nosti problema tuum: Carterius, Hispaniae 
 episcopus, homo et aetate uetus et sacerdotio, unam, antequam 
 baptizaretur, alteram post lauacrum priore mortua duxit uxorem; 
 \'et arbitraris eum contra apostoli factum sententiam, qui in 
 catalogo uirtutum episcopum unius uxoris uirum praece-

perit ordinandum. miror autem te unum protraxisse in medium, 
 cum omnis mundus his ordinationibus plenus sit. non dico 
 de presbyteris, non de inferiori gradu: ad episcopos uenio, 
 quos si singillatim uoluero nominare, tantus numerus congregabitur, 
 ut Ariminensis synodi multitudo superetur. sed indecens 
 est sic unum tueri, ut plures accusare uidearis et, quem 
 ratione non possis, peccantium societate defendas.

sustinui Romae 
 a uiro eloquentissimo cornuatum, ut dicitur, syllogismum, 
 ut, quocumque me uerterem, strictus tenerer. \'uxorem\', inquit, 
 \'ducere peccatum est an non?\' ego, simplex et qui insidias 
 uitare nescirem, dedi non esse peccatum. rursum aliud

 

 
 
 
 proposuit: \'in baptismate bona opera dimittuntur an mala?\' et 
 in hoc eadem simplicitate respondi peccata dimitti. cum me 
 securum putarem, coeperunt mihi hinc inde cornua increscere 
 et abscondita prius acies dilatari.

\'si,\' inquit, \'uxorem ducere 
 non est peccatum, baptismum autem peccata dimittit, quidquid 
 non dimittitur, reseruatur.\' ilico mihi, quasi a fortissimo 
 pugili percussus essem, ante oculos caligo obuersari coepit, 
 statimque recordatus Chrysippei sophismatis: (si mentiris idque 
 uerum dicis, mentiris\' et in memet reuersus conuerti in aduersarium 
 propositionis stropham. \'quaeso\', inquam, \'te, ut respondeas: 
 baptismum nouum hominem facit an non?\' uix dedit, 
 quod nouum faceret.

gradatim intuli: \'ex toto nonum facit an 
 ex parte?\' respondit: \'ex toto.\' deinceps interrogaui: \'nihil 
 ergo ueteris hominis in baptismate reseruatur?\' mouit caput. 
 coepi protinus texere: *si baptismum nonum hominem facit 
 et ex toto nouum creat nihilque in eo ueteris hominis reseruatur, 
 non potest nouo inputari, quod in ueteri quondam fnit .\' 
 primum spinosulus noster obmutuit; postea uero Pisoniano 
 uitio, cum loqui nesciret, tacere non potuit. sudare tamen 
 frons, pallere genae, tremere labia, haerere lingua, saliua 
 siccari et plus timore quam aetate contrahi.

erupit aliquando: 
 \'nonne legisti ab apostolo unius uxoris uirum adsumi in 
 sacerdotium et rem, non tempora, definiri?\' quia me

 

 
 
 
 syllogismis prouocauerat et uidebam tendere hominem ad interrogatiunculas 
 tortuosas, sua contra illum tela iaciebam. \'baptizatos\', 
 inquam, \'apostolus elegit in episcopatum an catechumenos?\' 
 respondere "nolebat. ego tamen id ipsud ingerere et secundo 
 ac tertio sciscitare.

Niobam putares. uerto me ad auditores: 
 \'nihil interest, o boni iudices, aduersarium uigilantem an dormientem 
 ligem, nisi quod facilius est quiescenti quam reluctanti 
 uincula innectere. si apostolus non catechumenos in clerum 
 adlegit, sed fideles, fidelis autem est, qui episcopus 1 
 ordinatur, uitia catechumeni non inputabuntur fideli.\' torquebam 
 istius modi spicula et uibrantes hastas in lethargicum dirigebam. 
 oscitabat tantum et quasi per mentis crapulam ructans et nausians 
 euomebat: \'apostolus dixit, Paulus haec docuit\'.

Proferuntur ergo apostoli epistulae, una ad Timotheum, 
 altera ad Titum. in prima scriptum erat: si quis episcopatum 
 desiderat, bonum opus desiderat. oportet 
 ergo episcopum inreprehensibilem esse, unius 
 uxoris uirum, sobrium, prudentem, ornatum, hospitalem, 
 doctorem, non uinolentem, non percussorem, 
 sed modestum, non litigiosum, nonauarum, domum 
 suam bene regentem, filios habentem subditos cum 
 omni castitate — si quis autem domui suae

 

 
 
 
 praeesse nescit, quomodo ecclesiae dei diligentiam 
 adhibebit? —, non neophytum, ne in superbiam elatus 
 in indicium incidat diaboli.

oportet autem eum et 
 testimonium habere bonum ab his, qui foris sunt, 
 ut non in obprobrium incidat et laqueum diaboli. 
 ad Titum statim in principio haec mandata ponuntur: huius 
 rei gratia reliqui te Cretae, ut ea, quae deerant, 
 corrigas et constituas per ciuitates presbyteros, 
 sicut ego tibi disposui, si quis est sine crimine 
 unius uxoris uir, filios habens fideles, non in accusatione 
 luxuriae aut non subditos.

oportet ergo 
 episcopum esse sine crimine, tamquam dei dispensatorem, 
 non proteruum, non iracundum, non uinolentem, 
 nonpercussorem , nonturpislucricnpidum , 
 sed hospitalem, beniuolum, prudentem, iustum, 
 sanctum, continentem, obtinentem eum, qui secundum 
 doctrinam est, fidelem sermonem, ut potens sit 
 exhortari in doctrina sana et contradicentes reuincere.

in utraque epistula siue episcopi sine presbyteri - quamquam 
 apud ueteres idem episcopi et presbyteri fuerint, quia 
 illud nomen dignitatis est, hoc aetatis - iubentur monogami in 
 clerum adlegi. certe de baptizatis apostoli sermo est — nemo dubio 
 tat —: si ergo omnia, quae in ordinatione quaeruntur episcopi, non

 

 
 
 
 praeiudicant ordinando, licet ea ante baptisma non habuerit 
 — quaeritur enim, quid sit, et non, quid fuerit — quare 
 solum nomen uxoris inpediat, quod solum peccatum non fuit?

dicis: \'quia peccatum non fuit, idcirco non est dimissum in 
 baptismate.\' rem nouam audio: quia peccatum non fuit, in 
 peccatum reputabitur. omnia scorta, publicae conluuionis sordes, 
 inpietas in deum, parricidium et incestum in parentes atque 
 in extraordinarias uoluptates utrinsque sexus mutata natura 
 Christi fonte purgantur: uxoris inhaerebunt maculae et lupanaria 
 thalamis praeferentur? ego tibi non inputo meretricum 
 exercitus, exoletorum greges, effusionem sanguinis et ad instar 
 suis in omni caeno libidinum uolutabra: et tu mihi olim 
 mortuam de sepulchro uxorculam protrahis, quam ideo accepi, 
 ne facerem, quod fecisti?

audiant ethnici, messis ecclesiae, de 
 quibus cotidie horrea nostra conplentur; audiant catechumeni, qui 
 sunt fidei candidati, ne uxores ducant ante baptisma, ne honesta 
 iungant matrimonia, sed Scottorum et Aticottorum ritu ac de Re 
 publica Platonis promiscuas uxores, communes liberos habeant; 
 immo caueant qualecumque uocabulum coniugis, ne, postquam

 

 
 
 
 in Christo crediderint, noceat eis, quod aliquando non concubinas 
 nec meretrices, sed uxores habuerint!

Recolat unusquisque conscientiam suam et totius uulnera 
 plangat aetatis, cumque uerum iudicem priorum se exhibuerit 
 delictorum, audiat increpantem Iesum: hypocrita, eice 
 primum trabem de oculo tuo et tunc uidebis eicere 
 festucam de oculo fratris tui. uere scribarum et pharisaeorum 
 similes, culicem liquantes et camelum glutientes 
 decimamus mentam et anetum et dei iudicium praetermittimus. 
 quid simile uxor et scortum?

inputatur infelicitas coniugis 
 mortuae \'et libido meretricia coronatur? ille, si prior uxor 
 uiueret, aliam non haberet; tu, ut passim caninas nuptias 
 iungeres, quid potes excusare? forsitan timuisse te dicas, ne, 
 si matrimonium copulasses, non posses aliquando clericus ordinari?

ille in uxore optauit liberos, tu in meretrice subolem 
 perdidisti; illum naturae et benedictioni domini seruientem: 
 crescite et multiplicamini et replete terramcubiculorum 
 secreta texerunt, te subantem ad coitum publica facies 
 execrata est; ille, quod licebat, uerecundo pudore celauit, tu, 
 quod non licebat, inpudenter omnium oculis ingessisti; illi 
 scriptum est: honorabiles nuptiae et cubile inmaculatum, 
 tibi legitur: fornicatores autem et adulteros 
 perdet deus et: qui corrumpit templum dei,

 

 
 
 
 corrumpet illum deus.

omnia, inquit, nobis in baptismate 
 condonata sunt crimina — nec post indulgentiam iudicis metuenda 
 seueritas dicente apostolo: et haec quidem fuistis, 
 sed abluti estis, sed sanctificati estis, sed iustificati 
 estis in nomine domini nostri Iesu Christi 
 et in spiritu dei nostri -, bene et fideliter condonata. sed 
 quaero: quomodo tuae sordes lotae sunt et meae munditiae 
 sordidatae?

\'non dico\'. ais, csordidatas, sed in eodem statu 
 mansisse, quo fuerant; si enim sordes fuissent, lotae utique 
 essent ut meae\\ rogo, quae est ista tergiuersatio et acumen 
 omni pistillo retunsius: quia non est peccatum, peccatum est; 
 quia non est sordidum, sordidum est? non dimisit dominus, 
 quia non habuit, quod dimitteret; et quia non dimisit, idcirco 
 manet, quod non fuit?

Quantam uim habeat baptismum et aquae in Christo 
 sanctificatae gratiam paululum post docebo; interim iuxta 
 uulgare prouerbium malo arboris nodo malus cuneus requirendus 
 est. hoc, quod dicit unius uxoris uirum, potest et 
 aliter disseri. ex Iudaeis erat apostolus, prima Christi ecclesia .

de Israhel reliquiis cogebatur. sciebat lege concessum, exemplo 
 patriarcharum ac Moysi familiare populo nouerat in multis

 

 
 
 
 uxoribus liberos spargere, ipsis quoque sacerdotibus huius 
 licentiae patebat arbitrium: praecipit ergo, ne eandem licentiam 
 ecclesiae sibi uindicent sacerdotes, ne bina pariter et 
 trina coniugia sortiantur, sed ut singulas uno tempore uxores 
 habeant.

contentiosum clames esse, quod diximus; accipe et 
 aliam explanationem, ne tibi soli liceat non uoluntatem legi, 
 sed legem iungere uoluntati. quidam coacte interpretantur 
 uxores pro ecclesiis, uiros pro episcopis debere accipi — et hoc 
 in Nicena quoque synodo a patribus esse decretum, ne de alia 
 ad aliam ecclesiam episcopus transferatur, ne uirginali pauperculae 
 societate contempta ditioris adulterae quaerat amplexus — 
 et, quomodo culpa et uitium filiorum in λογισμοῑς , id est in 
 cogitationibus, accipitur domusque dispensatio ad animam 
 refertur et corpus, ita uxores pontificum dici ecclesias.

de 
 quibus in Esaia scriptum est: mulieres, properantes de 
 spectaculo uenite; non est enim populus habens 
 intellegentiam, et rursum: mulieres diuites, surgite 
 et audite uocem meam, et in Prouerbiis: mulierem fortem 
 quis inueniet? honorabilior est pretiosis lapidibus, 
 quae talis est; confidit in ea cor uiri sui, et in eodem uolumine: 
 sapientes mulieres aedificauerunt domum, 
 insipiens autem destruxit manibus.

nec hoc, inquiunt, 
 episcopis uideatur indignum, cum de deo quoque scriptum sit:

 

 
 
 
 sicut despicit uxor uirum suum, sic despexit me 
 domus Israhel, et in apostolo: despondi enim uos 
 uni uiro, uirginem sanctam exhibere Christo; mulierem 
 autem, id est γυναῑϰα , iuxta Graeci sermonis ambiguitatem 
 in his omnibus testimoniis uxorem potius intellegi.

\'uiolenta 
 est\', inquis, \'et satis dura etiam haec interpretatio.\' redde 
 igitur scripturae simplicitatem suam, ne tuis contra te legibus 
 dimicemus. quaeram et aliud: si quis et ante baptismum 
 habuerit concubinam et illa mortua baptizatus uxorem duxerit, 
 utrum clericus debet fieri an non? respondebis posse fieri, 
 quia concubinam habuerit, non uxorem; coniugales ergo tabulae 
 et iura dotalia, non coitus ab apostolo condemnatur.

multos 
 uidemus ob nimiam paupertatem uxorum sarcinam declinare 
 et ancillulas suas habere pro uxoribus susceptosque ex his 
 liberos colere ut proprios; si forte ditati ab imperatore stolas 
 illis meruerint, confestim apostolo colla submittet et inuitus 
 inter uxores eas recipere cogetur; sin autem principale rescriptum 
 eadem tenuitas inpetrare non quiuerit, cum Romanis 
 legibus scita ecclesiae mutabuntur. uide, ne hoc, quod dicitur: 
 unius uxoris uirum, unius mulieris possit intellegi, ut ad 
 coitum magis referatur quam ad dotales tabulas.

haec uniuersa 
 proferimus, non quo uerae et simplici intellegentiae 
 resistamus, sed ut doceamus te scripturas sanctas sic intellegere,

 

 
 
 
 ut scriptae sunt, nec euacuare baptismum saluatoris et totum 
 patibuli sacramentum initum facere.

Reddamus, quod paulo ante promisimus, et de schola 
 rhetorum aquarum laudes et baptismi praedicemus. rudis 
 mundus necdum sole rutilante nec pallente luna nec astris 
 micantibus inconpositam et inuisibilem materiem abyssorum 
 magnitudine et deformibus tenebris obprimebat. solus spiritus 
 dei in aurigae modum super aquas ferebatur et nascentem 
 mundum in figura baptismi parturiebat.

inter caelum et terram 
 medium extruitur firmamentum et iuxta Hebraici sermonis 
 ἐτυμολογίαν caelum, id est \' samaim \', ex aquis sortitur uocabulum 
 et aquae, quae super caelo sunt, in laudes domini separantur. 
 unde et in Ezechiel crystallum super cherubin uidetur extensum, 
 id est conpactae et densiores aquae. primum de aquis, 
 quod uiuat, egreditur et pinnatos fideles de terra ad caelum 
 leuat.

fabricatur homo de limo et inter manus dei aquarum 
 . sacramenta uersantur. plantatur paradisus in Edem et- unus . 
 fons in quattuor principia diuiditur, qui postea egrediens de 
 templo et contra solis ortum uadens amaras aquas mortuasque 
 uiuificat. peccat mundus et sine aquarum diluuio non

 

 

 

 
 
 
 purgatur. statimque columba spiritus sancti expulso alite taeterrimo 
 ita ad Noe quasi ad Christum in Iordane deuolat et 
 ramo refectionis ac luminis pacem orbi adnuntiat.

Pharao cum 
 exercitu suo nolens populum dei exire de Aegypto in typo 
 baptismatis suffocatur. et in Psalmis de interfectione illius 
 scribitur: tu confirmasti in uirtute tua mare, tu contriuisti 
 capita draconum in aquis, tu confregisti 
 caput draconis magni. unde et reguli et scorpiones arentia 
 quaeque sectantur et, postquam ad aquas uenerint, hydrophobus 
 et lymphaticos faciunt.

Merra mutatur sacramento crucis et 
 septuaginta palmae apostolorum dulcoratis legis gurgitibus 
 inrigantur. Abraham et Isaac puteos fodiunt, repugnant allophyli. 
 et Bersabee, ciuitas iuramenti,. regnumque Salomonis nomen 
 sumit a fontibus. Rebecca inuenitur ad puteum. Rachel propter 
 aquas subplantatons osculo salutatur. Moyses filias sacerdotis 
 Madiam aperto puteo ab iniuria uindicat. praecessor domini 
 in aquis fontium iuxta Salim, quod interpretatur \'pax\' siue 
 \'perfectio,\' Christo populum parat.

ipse saluator post baptisma 
 et sanctificatas suo lauacro Iordanis aquas regnum caelorum 
 incipit praedicare. primum signum ex aquis facit, Samaritana

 

 
 
 
 uocatur ad puteum, sitientes inuitantur ad potum. Nicodemus 
 discit occulte, nisi quis renatus fuerit ex aqua et spiritu sancto, 
 non intrare eum regna caelorum. quia ab aquis coeperat, finiuit 
 in aquis: latus percutitur lancea et baptismi atque martyrii 
 pariter sacramenta funduntur.

post resurrectionem apostolos 
 mittit ad gentes, praecipit eis, ut baptizent eas in mysterio 
 trinitatis. paenitet facti populum Iudaeorum et statim a Petro 
 ad baptismum mittitur. antequam parturiat, parit Sion et 
 nascitur gens simul. Paulus, persecutor ecclesiae et lupus 
 rapax Beniamin, Ananiae oui submittit caput nec ante recuperat 
 aspectum, quam curet baptismo caecitatem. eunuchus 
 Candacis reginae lectione prophetica Christi baptismati praeparatur; 
 mutat contra naturam Aethiops pellem suam et 
 pardus uarietates suas.

qui Iohannis acceperant baptisma, 
 quia spiritum sanctum nesciebant, iterum baptizantur, ne quis 
 putaret e gentibus aut Iudaeis aquas sine spiritu sancto ad 
 salutem posse sufficere. uox domini super aquas, dominus 
 super aquas multas, dominus diluuium inhabitare 
 facit. dentes eius sicut grex detonsarum,

 

 

 
 
 
 quae ascenderunt de lauacro, omnes gemellos habentes, 
 et infecunda non est in eis.

si non est infecunda 
 nec sterilis, omnes habent ubera lacte rorantia, quae 
 cum apostolo possint dicere: filioli mei, quos iterum 
 parturio, donec Christus formetur in uobis, et: lac 
 uobis potum dedi, non escam. Micheas de gratia baptismi 
 uaticinatur: ipse auertet et miserebitur nostri; demerget 
 iniquitates nostras et proiciet in profundum 
 maris omnia peccata nostra.

Quomodo in lauacro omnia peccata merguntur, si una 
 uxor supernatat? beati, quorum remissae sunt iniquitates 
 et quorum tecta sunt peccata. beatus uir, 
 cui non inputauit dominus peccatum. arbitror, quod 
 possimus et nos huic aliquid cantico iungere: \'beatus, cui non 
 inputauit dominus uxorem\'.

audiamus et Ezechielein, filium 
 hominis, quomodo de eius uirtute pronuntiet, qui hominis 
 futurus est filius: adsumam uos de gentibus et aspergam 
 super uos aquam mundam et mundabimini ab 
 omnibus inmunditiis uestris; et dabo uobis cor 
 nouum et spiritum nouum. \'ab omnibus\', inquit, \'mundabo 
 uos sordibus\'. in \'omnibus\' nihil praetermittitur. sordes 
 emundantur: quanto magis munditiae non coinquinantur?

dabo

 

 
 
 
 cor nouum et spiritum nouum; in Christo enim 
 Iesu neque circumcisio aliquid ualet neque praeputium, 
 sed noua natura. unde et cantamus canticum 
 nouum et ueteri homine deposito non ambulamus in uetustate 
 litterae, sed in nouitate spiritus.

hic est calculus nouus, cui 
 nonum nomen inscribitur, quem nemo scit legere, nisi qui 
 illum acceperit. quotquot enim baptizati sumus in 
 Christo Iesu, in morte illius baptizati sumus, 
 consepulti ei per baptismum inmorte , ut, quomodo 
 surrexit Christus a mortuis per gloriam patris, 
 ita et nos in nouitate uitae ambulemus. totiens nouitatem 
 legimus et tamen maculosum nomen uxoris non potest 
 ulla nouitate deleri?

consepulti sumus Christo in baptismate 
 et resurreximus per fidem operationis dei, qui 
 suscitauit eum a mortuis. cumque essemus mortui 
 in delictis et in praeputio carnis nostrae, conuiuificauit 
 nos cum illo donans omnia delicta, delens, 
 quod aduersum nos erat, chirographum decreti, 
 quod erat contrarium nobis; et ipsud tulit e medio 
 affigens illud cruci.

omnia nostra cum Christo mortua 
 sunt, uniuersa chirographi ueteris peccata deleta: solum nomen 
 uiuit uxoris? dies me deficiet, si cuncta, quae ad potentiam 
 baptismi pertinent, de scripturis sanctis uoluero digerere et

 

 
 
 
 natiuitatis secundae, immo in Christo primae, ponere sacramenta. 
 «.

Antequam dictandi finem faciam — iam enim intellego 
 me mensuram excedere epistulae —, uolo superiora capitula, 
 in quibus futuri episcopi uita describitur, cursim exponere, ut 
 apostolum non in unius uxoris elogio, sed in omnibus, quae 
 praecipit, doctorem gentium suscipiamus. simul obsecro, ne 
 quis me in sugillationem istius temporis sacerdotum scripsisse, 
 quae scripsi, aestimet, sed in ecclesiae utilitatem.

ut enim 
 oratores et philosophi describentes, qualem uelint esse perfectum 
 oratorem et philosophum, non faciunt iniuriam Demostheni 
 et Platoni, sed res ipsas absque personis definiunt, sic in 
 descriptione episcopi et in eorum expositione, quae scripta 
 sunt, quasi speculum sacerdotii proponitur. iam in potestate 
 et conscientia singulorum est, quales se ibi aspiciant, ut uel 
 dolere ad deformitatem uel\' gaudere ad pulchritudinem possint.

si quis episcopatum desiderat, bonum opus desiderat: 
 opus, non dignitatem, laborem, non delicias: opus, 
 per quod humilitate decrescat, non intumescat fastigio. oportetergoepiscopuminreprehensibilemesse:id 
 ipsum, 
 quod ad Titum: si quis est sine crimine, omnes uirtutes 
 in uno sermone conprehendit et paene rem contra naturam 
 exigit. si enim omne peccatum, etiam in otioso uerbo, reprehensione 
 dignum est, quis est ille, qui absque peccato, id est 
 sine reprehensione, uersetur in mundo?

sed futurus pastor

 

 
 
 
 ecclesiae talis eligitur, ad cuius conparationem recte grex 
 ceteri nominentur. definiunt rhetores oratorem: \'uir bonus, 
 dicendi peritus.\' ante uita, sic lingua inreprehensibilis quaeritur, 
 ut merito suscipiatur. perdit enim auctoritatem docendi, cuius 
 sermo opere destruitur.

uniusuxoris uirum: de hoc supra 
 diximus. nunc tantum admonemus, ut, si unius uxoris uir 
 etiam ante baptismum quaeritur, cetera quoque, quae praecepta 
 sunt, ante baptismum requiramus. neque enim conpetit 
 uniuersa post baptismum et unum hoc mandatum intellegere 
 ante baptismum.

sobrium siue uigilantem — quippe 
 utrum que significat -, prudentem, ornatumhospitalem , 
 doctorem: sacerdotes, qui ministrant in templo dei, prohibentur 
 uinum et siceram bibere, ne in crapula et ebrietate 
 adgrauentur corda eorum et ut sensus officium exhibens deo 
 uigeat semper et tenuis sit. quod autem infert \'prudentem\', 
 excludit eos, qui sub nomine simplicitatis excusant stultitiam 
 sacerdotum. nisi enim cerebrum sanum fuerit, omnia membra 
 in uitio erunt.

\'ornatum\' quoque Izttaatc est prioris uerbi, id 
 est \'inreprehensibilis\'. qui uitia non habet, inreprehensibilis 
 appellatur; qui uirtutibus pollet, ornatus est. possumus et 
 aliud intellegei-e ex hoc uerbo iuxta illud Tullii: \'caput est 
 artis decere, quod facias\'. sunt enim quidam ignorantes mensuram 
 suam et tantae stoliditatis ac uecordiae, ut et in motu

 

 
 
 
 et in incessu et in habitu et in sermone communi risum 
 spectantibus tj-ibuant et quasi intellegentes, quid sit ornatus, 
 comant se uestibus et munditiis corporis et lautioris mensae 
 epulas parent, cum omnis istius modi ornatus et cultus sordibus 
 foedior sit.

quod autem doctrina sacerdotibus expetatur, et ueteris 
 praecepta sunt legis et ad Titum plenius scribitur. innocens 
 enim et absque sermone conuersatio quantum exemplo prodest, 
 tantum silentio nocet; et latratu canum baculoque pastoris 
 luporum rabies deterrenda est. non uinolentum, non percussorem: 
 uirtutibus uitia obposuit.

Didicimus, quales esse, discamus, quales non esse debeant 
 sacerdotes. uinolentia scurronum est et comissatorum uenterque 
 mero aestuans cito despumat in libidines. in uino luxuria, 
 in luxuria uoluptas, in uoluptate inpudicitia est. qui luxuriatur, 
 uiuens mortuus est: ergo, qui inebriatur, et mortuus et sepultus 
 est. Noe ad unius horae ebrietatem nudat femora sua, 
 quae per sexcentos annos sobrietate contexerat. Loth per temulentiam 
 nesciens libidini miscet incestum et, quem Sodoma 
 non uicerat, uina uicerunt. percussorem autem episcopum 
 ille condemnat, qui dorsum suum posuit ad flagella et maledictus 
 non remaledixit.

sed modestum: duobus malis unum

 

 
 
 
 obposuit bonum, ut temulentia et ira modestia refrenetur. non 
 litigiosum, non auarum: nihil enim inpotentius arrogantia 
 rusticorum, qui garrulitatem auctoritatem putant et parati 
 semper ad lites in subiectum sibi gregem tumidis sermonibus 
 tonant. auaritiam in sacerdote uitandam et Samuel docet nihil 
 coram populo eripuisse se cuiquam probans et apostolorum 
 paupertas, qui refrigeria sumptuum a fratribus accipiebant et 
 praeter uictum atque uestitum nihil se aliud nec habere nec 
 uelle gloriabantur. quam ad Timotheum auaritiam, ad Titum 
 turpis lucri cupiditatem apertissime notat.

domum suam 
 bene regentem: non ut opes augeat, non ut regias paret 
 epulas, non ut caelatas patinas struat et Phasides aues lentis 
 uaporibus coquat, qui ad ossa perueniant et superficiem car - 
 Dium non dissoluant artifici temperamento, sed ut, quod populis 
 praedicatums est, prius a domesticis exigat. filios habentem 
 subditos cum omni castitate: ne scilicet imitentur 
 filios Heli, qui in uestibulo templi cum mulieribus dormiebant 
 et religionem praedam putantes, quidquid optimum in 
 hostiis erat, in suas delicias conuertebant.

non neophytum, 
 ne in superbiam elatus in iudiciumincidatdiaboli : 
 mirari satis non queo, quae hominum tanta sit caecitas de 
 uxoribus ante baptismum disputare et rem in baptismate

 

 
 
 
 mortuam, immo cum Christo uiuificatam, in calumniam trahere, 
 cum tam apertum euidensque praeceptum nemo custodiat. heri 
 catechumenus, hodie pontifex; heri in amphitheatro, hodie in 
 ecclesia; uespere in circo, mane in altari; dudum fautor strionum, 
 nunc uirginum consecrator: num ignorabat apostolus 
 tergiuersationes nostras et argumentorum ineptias nesciebat?

qui dixit: unius uxoris uirum, ipse mandauit inrepreliensibilem, 
 sobrium, prudentem, ornatum, hospitalem, doctorem, 
 modestum, non uinolentum, non percussorem, non litigiosum, 
 non auarum, non neophytum. ad omnia claudimus oculos, 
 solas uidemus mores, quod autem ait:

ne in superbiam 
 elatus incidat in iudicium diaboli, quis non exemplo 
 uerum probet? ignorat momentaneus sacerdos humilitatem et 
 mansuetudinem rusticorum, ignorat blanditias Christianas, 
 nescit se ipse contemnere, de dignitate transfertur ad dignitatem; 
 non ieiunauit, non fleuit, non mores suos saepe reprehendit 
 et adsidua meditatione correxit, non substantiam pauperibus 
 erogauit: de cathedra, quod dicitur, ad cathedram, id 
 est de superbia ad superbiam. iudicium autem et ruina diaboli, 
 nulli dubium, quin adrogantia sit. incidunt in eam, qui in

 

 
 
 
 puncto horae necdum discipuli iam magistri sunt.

oportet 
 autem eum et testimonium habere bonum ab his, 
 qui foris sunt: quale principium, talis et clausula. qui 
 inreprehensibilis est, non solum a domesticis, uerum et ab 
 alienis consono ore laudatur. alieni et extra ecclesiam sunt 
 iudaei, heretici atque gentiles. talis ergo sit pontifex Christi, 
 ut, qui religioni detrahunt, uitae eius detrahere non audeant. 
 at nunc plerosque cernimus uel fauorem populi in aurigarum 
 modum pretio redimere uel tanto omnium hominum odio 
 uiuere, ut non extorqueant pecunia, quod mimi inpetrant 
 gestibus.,

Haec, fili Oceane, sollicito timore perquirere, haec magis 
 ecclesiae custodire debebunt, 1108 in sacerdotibus eligendis 
 canones obseruare, non propria odia et priuatas simultates 
 carpentemque semper auctorem suum inuidiam legem Christi 
 interpretari. uide, quantum testimonium sit huius, quem arguunt, 
 bimaliti , cui praeter uinculum coniugale — et hoc ante baptismum 
 — nihil aliud ab aemulis obici potest.

quipraecepitnon 
 moechandum, ipse dixit et: non occides. si non moechamur 
 et occidimus, transgressores legis sumus. qui totam 
 legem obseruauerit et offenderitinuno , fit omnium 
 reus. itaque, cum obposuerint nobis uxorem ante baptismum,

 

 
 
 
 nos ab eis omnia, quae post baptismum praecepta sunt, requiramus. 
 praetgreunt , quod non licet, et obiciunt, quod concessum 
 est.

Sebesium nostrum tuis monitis profecisse non tam 
 epistula tua quam ipsius paenitudine didicimus. et mirum in 
 modum plus correctus placuit, quam errans laeserat. certauerunt 
 inter se indulgentia parentis et filii pietas, dum alter 
 praeteritorum non meminit, alter in futurum quoque officia 
 pollicetur. unde et mutuo nobis tibique gaudendum est, quia 
 nos filium recepimus, tu discipulum conprobasti.

Quod autem quaeris in calce epistulae, cur in opusculis 
 nostris saecularium litterarum interdum ponamus exempla et 
 candorem ecclesiae ethnicorum sordibus polluamus, breuiter 
 responsum habeto: numquam hoc quaereres, nisi te totum

 

 

 

 

 

 

 

 

 
 
 
 Tullius possideret, si scripturas sanctas legeres, si interpretes 
 earum omisso Uolcatio euolueres. quis enim nesciat et in 
 Moysi ac prophetarum uoluminibus quaedam adsumpta de 
 gentilium libris et Salomonem philosophis Tyri et proposuisse 
 nonnulla et aliqua respondisse?

unde in exordio Prouerbiorum 
 commonet, ut intellegamus sermones prudentiae uersutiasque 
 uerborum, parabolas et obscurum sermonem, dicta 
 sapientium et enigmata, quae proprie dialecticorum et philosophorum 
 sunt. sed et Paulus apostolus Epimenidis poetae 
 abusus uersiculo est scribens ad Titum: Cretenses semper 
 mendaces, malae bestiae, uentres pigri. cuius heroici 
 hemistichium postea Callimachus usurpauit.

nec mirum, si 
 apud Latinos metrum non seruet ad uerbum expressa translatio, 
 cum Homerus eadem lingua uersus in prosam uix cohaereat. 
 in alia quoque epistula Menandri ponit senarium: corrumpunt 
 mores bonos confabulationes pessimae. et 
 apud Athenienses in Martis curia disputans Aratum testem 
 uocat: ipsius enim et genus sumus, quod Graece dicitur:

 

 
 
 
 tiJij vap ϰϰὶ γένος ἐσμέν et est clausula uersus heroici.

ac ne 
 parum hoc esset, ductor Christiani exercitus et orator inuictus 
 pro Christo tausam agens etiam inscriptionem fortuitam arae 
 retorquet in argumentum fidei. didicerat enim a uero Dauid 
 extorquere de manibus hostium gladium et Goliae superbissimi 
 caput proprio mucrone truncare.

legerat in Deuteronomio domini 
 uoce praeceptum, mulieris captiuae radendum caput, supercilia, 
 omnes pilos et ungues corporis amputandos et sic eam 
 habendam in coniugio. quid ergo, mirum, si et ego sapientiam 
 saecularem propter eloquii uenustatem et membrorum pulchritudinem 
 de ancilla atque captiua Israhelitin facere cupio, si, 
 quidquid in ea mortuum est idolatriae, uoluptatis, erroris, 
 libidinum, uel praecido uel rado et mixtus purissimo corpori 
 uernaculos ex ea genero domino sabaoth?

labor meus in familiam 
 Christi proficit, stuprum in alienam auget numerum 
 conseruorum. Osee accipit uxorem filiam Debelaim, id est

 

 
 
 
 dulcedinum , et nascitur ei de meretrice filius Iezrahel, qui 
 uocatur \'semen dei\'; Isaias nouacula acuta barbam et crura 
 peccantium radit; Ezechiel in typo fornicantis Hierusalem tondet 
 caesariem suam, ut, quidquid in ea absque sensu et uita est, 
 auferatur.

Cyprianus, uir et eloquentia pollens et martyrio, Firmiano 
 narrante mordetur, cur aduersus Demetrianum scribens testimoniis 
 usus sit prophetarum et apostolorum, quae ille ficta 
 et commenticia esse ducebat, et non potius philosophorum 
 ac poetarum, quorum auctoritati ut ethnicus contra ire non 
 poterat. scripserunt contra nos Celsus atque Porphyrius: priori 
 Origenes, alteri Methodius, Eusebius et Apollinaris fortissime 
 responderunt.

quorum Origenes octo scripsit libros, Methodius 
 usque ad decem milia procedit uersuum, Eusebius et Apollinaris 
 uiginti quinque et triginta uolumina condiderunt. lege 
 eos et inuenies nos conparatione eorum inperitissimos et post 
 tanti temporis otium uix quasi per somnum, quod pueri didicimus, 
 recordari. Iulianus Augustus septem libros in expeditione

 

 
 
 
 Parthica aduersum Christum euomuit et iuxta fabulas poetarum 
 suo se ense lacerauit. si contra hunc scribere temptauero, 
 puto, interdices mihi, ne rabidum canem philosophorum et 
 historicorum doctrinis, id est Herculis claua, repercutiam? 
 quamquam Nazareum nostrum et — ut ipse solebat dicere — 
 Galileum statim in proelio senserit et mercedem linguae 
 putidissimae conto ilia perfossus acceperit.

Iosephus antiquitatem 
 adprobans Iudaici populi duos libros scribit contra Apionem, 
 Alexandrinum grammaticum; et tanta saecularium profert 
 testimonia, ut mihi miraculum subeat, quomodo uir Hebraeus 
 et ab infantia sacris litteris eruditus cunctam Graecorum 
 bibliothecam euoluerit. quid loquar de Philone, quem uel 
 alterum [uel secundum] uel Iudaeum Platonem critici pronuntiant?

Curram per singulos: Quadratus, apostolorum discipulus 
 et Atheniensis ecclesiae pontifex, nonne Adriano principi 
 Eleusinae sacra inuisenti librum pro nostra religione tradidit 
 et tantae admirationi omnium fuit, ut persecutionem

 
 
 
 grauissimam illius excellens sedaret ingenium? Aristides philosophus, 
 uir eloquentissimus, eidem principi Apologeticum pro Christianis 
 obtulit contextum philosophorum sententiis; quem imitatus 
 postea Iustinus, et ipse philosophus, Antonino Pio et filiis 
 eius senatuique librum contra gentes tradidit defendens ignominiam 
 crucis et resurrectionem Christi tota praedicans libertate.

quid loquar de Melitone, Sardensi episcopo, quid de 
 Apollinari, Hierapolitanae ecclesiae sacerdote, Dionysioque, 
 Corinthiorum episcopo, et Tatiano et Bardesane et Irenaeo, 
 Photini martyris successore, qui origines hereseon singularum, 
 ex quibus philosophorum fontibus emanarint, multis uoluminibus 
 explicarunt? Pantaenus, Stoicae sectae philosophus, ob 
 praecipuae eruditionis gloriam a Demetrio, Alexandriae episcopo, 
 missus est Indiam, ut Christum apud Bragmanas et illius 
 gentis philosophos praedicaret.

Clemens, Alexandrinae ecclesiae 
 presbyter, uir meo iudicio omnium eruditissimus, octo scripsit 
 Stromatum libros et totidem Υποτυπώσεων et alium contra 
 gentes, Paedagogi quoque tria uolumina. quid in illis indoctum, 
 immo quid non de media philosophia est? hunc imitatus

 

 

 
 
 
 Origenes decem scripsit Stromateas Christianorum et philosophorum 
 inter se sententias conparans et omnia nostrae religionis dogmata 
 de Platone et Aristotele, Numenio Cornutoque confirmans. 
 scripsit et Miltiades contra gentes uolumen egregium Hippolytusque 
 et Apollonius, Romanae urbis senator, propria opuscula 
 condiderunt.

extant et Iulii Afncani libri, qui temporum 
 scripsit historias, et Theodori, qui postea Gregorius appellatus 
 est, uiri apostolicorum signorum atque uirtutum, et Dionysii, 
 Alexandrini episcopi, Anatolii quoque, Laodicenae ecclesiae 
 sacerdotis, nec non presbyterorum Pamphili, Pierii, Luciani, 
 Malchionis, Eusebii, Caesariensis episcopi, et Eustathii Antiocheni 
 et Athanasii Alexandrini, Eusebii quoque Emiseni et Triphyllii 
 Cyprii et Asterii Scythopolitae ac Sarapionis confessoris, Titi 
 quoque, Bostrensis episcopi, Cappadocumque Basilii, Gregorii, 
 Amphilochii: qui omnes in tantum philosophorum doctrinis

 
 
 
 atque sententiis suos referserunt libros, ut nescias, quid in 
 illis primum admirari debeas, eruditionem saeculi an scientiam 
 scripturarum.

Ueniam ad Latinos. quid Tertulliano eruditius, quid 
 acutius? Apologeticus eius et contra gentes libri cunctam 
 saeculi continent disciplinam. Minucius Felix, causidicus Romani 
 fori, in libro, cui titulus \'Octauius\' est, et in altero 
 contra mathematicos — si tamen inscriptio non mentitur auctorem 
 — quid gentilium litterarum dimisit intactum?

septem 
 libros aduersus gentes Arnobius edidit totidemque discipulus 
 eius Lactantius, qui de ira quoque et de opificio dei duo 
 uolumina condidit; quos si legere uolueris, dialogorum Ciceronis 
 ἐπιτομὴν repperies. Uictorino martyri in libris suis, licet 
 desit eruditio, tamen non deest eruditionis uoluntas. Cyprianus, 
 quod idola dii non sint, qua breuitate, qua historiarum omnium 
 scientia, quo uerborum et sensuum -splendore perstrinxit!

Hilarius, meorum temporum confessor et episcopus, duodecim 
 Quintiliani libros et stilo imitatus est et numero breuique 
 libello, quem scripsit contra Dioscorum medicum, quid in 
 litteris possit, ostendit. Iuuencus presbyter sub Constantino

 

 
 
 
 historiam domini saluatoris uersibus explicauit nec pertimuit 
 euangelii maiestatem sub metri leges mittere. de ceteris uel 
 mortuis uel umentibus taceo, quorum ex scriptis suis et uires 
 manifestae sunt et uoluntas.

Nec statim praua opinione fallaris, contra gentes hoc esse s 
 licitum, in aliis disputationibus dissimulandum, quia omnes 
 paene omnium libri exceptis his, qui cum Epicuro litteras non 
 didicerunt, eruditionis doctrinaeque plenissimi sunt.

quamquam 
 ego illud magis rear, quod dictanti uenit in mentem, non te 
 ignorare, quod semper doctis uiris usurpatum est, sed per te 
 mihi proponi ab alio quaestionem, qui forsitan propter amorem 
 Historiarum Sallustii Calpurnius cognomento Lanarius sit. 
 cui quaeso ut suadeas, ne uescentium dentibus edentulus 
 inuideat et oculos caprearum talpa contemnat. diues, ut 
 cernis, ad disputandum materia, sed iam epistolari angustia 
 finienda est.

Nec opinanti mihi subito litterae tuae redditae sunt, quae quanto 
 insperatae tanto gaudiorum plenae quiescentem animam suscitarunt, 
 ut statim amore conplecterer, quem oculis ignorabam, et illud 
 mecum tacitus musitarem: quis dabit mihi pennas sicut 
 columbae et uolabo et requiescam, ut inueniam, quem dilexit 
 anima mea? uere nunc in te dominicus sermo conpletus est: multi 
 de oriente et occidente uenient et recumbent in sinu 
 Abrahae.

Cornelius, centurio cohortis Italicae, iam tunc Lucini 
 mei praefigurabat fidem. apostolus Paulus scribens ad Romanos: 
 cum in Hispaniam proficisci coepero, spero, quod praeteriens 
 uideam uos et a uobis deducar illuc, tantis 
 fructibus adprobauit, quid de illa prouincia quaereret. breui 
 tempore ab Hierosolymis usque in Illyricum euangelii iaciens 
 fundamenta Romam uinctus ingreditur, ut uinctos superstitionis

 

 

 

 

 

 

 

 

 
 
 
 erroribus liberos faciat. manet in hospitio conducto per biennium, 
 ut uobis utriusque instrumenti aeternam reddat domum. piscator 
 hominum misso rete apostolico te quoque quasi pulcherrimum 
 auratam inter innumera piscium genera traxit ad litus.

reliquisti 
 amaros fluctus, salsos gurgites, scissuras montium et Leuiathan 
 regnantem in aquis cum Iesu deserta expetens contempsisti, 
 ut possis propheticum illud canere: in terra deserta et inuia 
 et inaquosa, sic in sancto apparui tibi et iterum: ecce 
 elongaui fugiens et mansi in solitudine. expectabam 
 eum, qui saluum me fecit a pusillanimitate spiritus 
 et tempestate.

obsecro ergo te et moneo parentis affectu, ut, 
 qui Sodomam reliquisti ad montana festinans, postergum ne 
 respicias, ne aratri stiuam, ne fimbriam saluatoris, ne cincinnos 
 eius noctis rore madefactos, quod semel tenere coepisti, aliquando 
 dimittas, ne de tecto uirtutum pristina quaesiturus uestimenta 
 descendas, ne de agro reuertaris domum, ne campestria cum Loth 
 et amoena hortorum diligas, quae non inrigantur de caelo ut terra 
 sancta, sed de turbido flumine Iordane, postquam dulces aquas 
 Maris Mortui commixtione mutauit.

Coepisse multorum est, ad calcem peruenisse paucorum. 
 qui in stadio currunt, omnes quidem currunt, unus 
 autem accipit coronam. at e contra nobis dicitur: sic currite,

 

 
 
 
 ut adprehendatis. non est inuidus agonitheta noster nec alterius 
 palma alteri parat ignominiam. omnes athletas suos desiderat 
 coronari.

gaudet anima mea et magnitudine laetitiae rem maeroris 
 patior, ut in lacrimas uerba prorumpant. Zacheus publicanus 
 ad unius horae conuersionem hospitem habere meruit saluatorem, 
 Martha et Maria conuiuio praeparato dominum suscipere. meretrix 
 lauat fletibus pedes et unguentis bonorum operum dominici corporis 
 dedicat sepulturam. Symon leprosus inuitat magistrum 
 cum discipulis et non contemnitur. Abrahae dicitur: egredere 
 de terra tua et de cognatione tua et de domo patris 
 tui et uade in terram, quam monstrauero tibi.

relinquit 
 Chaldaeam, relinquit Mesopotamiam; quaerit, quod nescit, ne perdat, 
 quem inuenerat. non enim arbitratus est simul habere se posse 
 et patriam et dominum, sed iam tunc illud prophetae Dauid opere 
 conplebat: aduena sum apud te et peregrinus sicut omnes 
 patres mei. Hebraeus, id est nzeQavrjg atque transitor, dum non 
 est praesenti uirtute contentus, sed praeteritorum obliuiscens in 
 futurum se extendit et scit illud: ibunt de uirtute in uirtutem, 
 mysticum sortitus est nomen et uiam tibi aperuit, quomodo non 
 quaeras ea, quae tua sunt, sed, quae aliena, et illos putes parentes, 
 fratres, adfines atque cognatos, qui tibi in Christo copulati sunt.

 

 

 
 
 
 mater, inquit, mea et fratres mei hi sunt, qui faciunt 
 uoluntatem patris mei.

Habes tecum prius in carne, nunc in spiritu sociam, de 
 coniuge germanam, de femina uirum, de subiecta parem, quae 
 sub eodem iugo ad caelestia simul regna festinet. cauta rei familiaris 
 dispensatio et ad calculos rediens non cito deponitur. Ioseph cum 
 tunica Aegyptiam effugere non potuit. adulescens ille, qui opertus 
 sindone sequebatur Iesum, quia tentus fuerat a ministris, terrenum 
 abiciens operimentum nudus euasit. Helias igneo curru raptus 
 ad caelum melotem reliquit in terris. Heliseus boues et iuga prioris 
 operis uertit in uota.

loquitur sapientissimus uir: qui tangit 
 picem, inquinabitur ab ea. quamdiu uersamur in rebus saeculi 
 et anima nostra possessionum ac redituum procuratione deuincta 
 est, de deo libere cogitare non possumus. quae enim participatio 
 iustitiae cum iniquitate aut quae societas luci ad tenebras? 
 qui consensus Christi ad Belial? quae pars 
 fideli cum infidele? non potestis, inquit dominus, seruire 
 deo et mammonae.

aurum deponere incipientium est, non 
 perfectorum. fecit hoc Thebanus Crates, fecit Antisthenes. se 
 ipsum offerre deo proprie Christianorum est et apostolorum, 
 qui duo cum uidua paupertatis suae in gazophylacio aera 
 mittentes totum censum, quem habuerant, domino tradiderunt 
 et merentur audire: sedebitis super duodecim solios iudicantes 
 duodecim tribus Israhel.

Haec et ipse intellegis quo animo replicem et quod sub 
 aliis uerbis te ad sanctorum locorum inuitem habitaculum. abundantia 
 tua multorum inopiam sustentauit, ut et horum diuitiae 
 in tuam indigentiam redundarent. fecisti tibi amicos de iniquo 
 mammona, qui te reciperent in aeterna tabernacula. laudanda res 
 et apostolicorum temporum uirtutibus coaequanda, quando uenditis 
 possessionibus suis credentes afferebant pecunias atque fundebant 
 ante pedes apostolorum ostendentes auaritiam esse calcandam. 
 sed dominus magis quaerit animas credentium quam opes.

legimus: 
 redemptio animae uiri propriae diuitiae. possumus quidem 
 diuitias proprias intellegere, quae non de alieno, non de rapinis 
 sunt, iuxta illud: honora dominum de tuis iustis laboribus, 
 sed melior est illa intellegentia, ut diuitias proprias cognoscamus 
 thesauros absconditos, quos nec fur possit suffodere nec latro 
 uiolentus eripere.

Opuscula mea, quae non sui merito, sed bonitate tua desiderare 
 te dicis, ad describendum hominibus tuis dedi et descripta uidi 
 in chartaceis codicibus ac frequenter admonui, ut conferrent 
 diligentius et emendarent. ego enim tanta uolumina prae frequentia 
 commeantium et peregrinorum turbis relegere non potui et, ut ipsi 
 probauere praesentes, longo tentus incommodo uix diebus quadragesimae, 
 quibus ipsi proficiscebantur, respirare coepi.

unde, si 
 paragrammata reppereris uel minus aliqua descripta sunt, quae 
 sensum legentis inpediant, non mihi debes inputare, sed tuis et 
 inperitiae notariorum librariorumque incuriae, qui scribunt non, quod

 

 
 
 
 inueniunt, sed, quod intellegunt, et, dum alienos errores emendare 
 nituntur, ostendunt suos. porro Iosephi libros et sanctorum Papiae et 
 Polycarpi uolumina falsus ad te rumor pertulit a me esse translata, quia 
 nec otii nec uirium est tantas res eadem in alteram linguam exprimere 
 uenustate. Origenis et Didymi pauca transtulimus uolentes 
 nostris ex parte ostendere, quid Graeca doctrina retineret.

canonem 
 Hebraicae ueritatis excepto octateucho, quem nunc in manibus 
 habeo, pueris tuis et notariis describendum dedi-septuaginta interpretum 
 editionem et te habere non dubito — et ante annos plurimos 
 diligentissime emendatum studiosis tradidi. nouum testamentum 
 Graecae reddidi auctoritati. ut enim ueterum librorum fides de Hebraeis 
 uoluminibus examinanda est, ita nouorum Graeci sermonis normam 
 desiderat.

De sabbato quod quaeris, utrum ieiunandum sit, et de 
 eucharistia, an accipienda cotidie, quod Romana ecclesia et Hispaniae 
 obseruare perhibentur, scripsit quidem et Hippolytus, uir disertissimus 
 —-{\' in carptim diuersi auctores in uariis auctoribus edidere-, 
 sed ego illud breuiter te admonendum puto, traditiones ecclesiasticas 
 — praesertim quae fidei non officiunt - ita obseruandas, ut a 
 maioribus traditae sunt, nec aliarum consuetudinem aliarum contrario 
 more subuerti.

atque utinam omni tempore ieiunare possimus, 
 quod in Actibus apostolorum diebus pentecostes et die dominico 
 apostolum Paulum et cum eo credentes fecisse legimus — nec tamen 
 Manicheae hereseos accusandi sunt, cum carnalis cibus praeferri

 

 
 
 
 non debuerit spiritali -, eucharistiam quoque absque condemnatione 
 nostri et pungente conscientia semper accipere et psalmistam audire 
 dicentem: gustate et uidete, quam suauis est dominus, 
 et cum eo canere: eructuauit cor meum uerbum bonum!

nec hoc dico, quo festis diebus ieiunandum putem et contextas 
 quinquaginta diebus ferias auferam, sed unaquaeque prouincia 
 abundet in sensu suo et praecepta maiorum leges apostolicas 
 arbitretur.

Duo palliola et amphimallum de tuis usibus uel utenda uel 
 sanctis danda suscepi. ego insignia paupertatis et cotidianae symbola 
 paenitentiae tibi et sorori tuae misi, quattuor ciliciola apta proposito 
 et usibus uestris et codicem, hoc est uisiones Esaiae ualde 
 obscurissimas, quas nuper historica explanatione disserui, ut, quotienscumque 
 mea opuscula uideris, totiens amici dulcissimi recordatus 
 nauigationem, quam parumper distuleras, pares.

et quia 
 non est in homine uia eius et a domino gressus hominis diriguntur, 
 si forte - quod procul absit - aliquid fuerit inpedimento, -quaeso, ut, 
 quos caritas iungit, terrarum longitudo non separet et absentem 
 Lucinum nostrum semper praesentem litterarum uicissitudine 
 sentiamus.

Zenon nauclerus, per quem mihi dicis tuae sanctitatis litteras 
 esse transmissas, unam tantum et breuem epistulam beati papae 
 Amabilis reddidit solita munuscula continentem. satisque miror, 
 quid causae fuerit, ut, cum in benedictionibus et tuis et illius perferendis 
 fidelis extiterit, in reddenda epistula neglegens adprobetur. 
 neque enim te falli arbitror, discipulum ueritatis, nisi forte Graeco 
 homini Latinus sermo inter chartulas oberravit.

itaque ad secundam 
 rescribo epistulam, quam mihi sanctus filius meus Heraclius diaconus 
 reddidit, in qua inter cetera deprecaris, ut exponam tibi causas, quare 
 Salomon et Achaz undecim annorum filios genuisse dicantur. si 
 enim duodecimo anno Salomon super Israhel accepit imperium 
 et quadraginta annis regnauit in Hierusalem filiusque eius Roboam, 
 cum quadragesimum et primum annum ageret aetatis, patri successit 
 in regnum, perspicuum est undecim annorum fuisse Salomonem 
 siue decem, quia decem menses a conceptu usque ad partum sibi

 

 

 

 

 

 

 

 

 
 
 
 mater uindicat.

rursum Achaz, filius Ioatham, cum uiginti esset 
 annorum, rex constitutus est super duas-tribus, id est -ludam et 
 Beniamin, regnauitque annis sedecim; quo mortuo Ezechias, cum 
 uicesimum et quintum annum ageret aetatis, patri successit in 
 regnum. ex quo intellegitur Achaz quoque undecimo siue decimo 
 anno Ezechiam filium procreasse.

Et si quidem in his historiis aliter haberent septuaginta 
 interpretes, aliter Hebraica ueritas, confugere poteramus ad solita 
 praesidia et arcem linguae tenere uernaculae; nunc uero, cum et ipsum 
 authenticum et ceteri interpretes pari auctoritate consentiant, non 
 in scriptura, sed in sensu est difficultas. quisne credet mortalium, 
 ut undecim annorum puer generet filium?

multa et alia dicuntur 
 in scripturis, quae uidentur incredibilia et tamen uera sunt. neque 
 enim ualet natura contra naturae dominum - aut potest uas figulo 
 dicere: quare me ita fecisti aut ita ? -licet, quod pro miraculo, signo 
 atque portento fit, legem naturae facere non possit. num, quia 
 nostra aetate duplex Lyddae natus est homo, duorum capitum, 
 quattuor manuum, uno uentre et duobus pedibus, omnes homines 
 ita nasci necesse est?

legamus ueteres historias et maxime Graecas 
 ac Latinas, et inueniemus lustralibus hostiis secundum errorem 
 ueterem portentuosas soboles tam in hominibus quam in armentis ac 
 pecudibus expiatas. audiui—domino teste non mentior —: quaedam 
 muliercula cum expositum nutriret infantem et stillaret cibos ac

 

 
 
 
 nutricis officio fungeretur cubaretque cum ea paruulus, qui usque 
 ad decimum peruenit annum, accidit, ut plus, quam pudicitia 
 patitur, se mero ingurgitaret accensaque libidine obscenis motibus 
 coitum doceret infantem.

prima ebrietas alterius noctis et ceterarum 
 deinceps fecit consuetudinem. necdum duo menses fuerant euoluti, 
 et ecce feminae uterus intumuit. quid plura? dispensatione dei 
 factum est, ut, quae contra naturam simplicitate paruuli in contemptum 
 dei abutebatur, a naturae domino proderetur inpleto 
 sermone, quo dicitur: nihil occultum, quod non manifestetur.

Simulque consideremus, quod occulte scriptura et Salomonem 
 et Achaz uoluptatis et inpietatis accuset. uterque enim, cum esset 
 de stirpe Dauid, recessit a domino.

et alter in tantum secutus est 
 libidinem, ut septingentas habuerit uxores et trecentas concubinas 
 et adulescentulas et scorta passiua, quorum non erat numerus, 
 neglectoque deo patrum extruxerit idola gentium plurimarum 
 et fuerit non ut prius Ididia, id est amabilis domini, sed amator 
 mulierum, alter miserit ad regem Assyriorum auxilium postulans 
 et in tempore angustiae suae auxerit contemptum in dominum, 
 immolauerit diis Damasci uictimas, percussoribus suis, et in omnibus 
 urbibus Iuda extruxerit aras ad cremandum thus atque ad 
 iracundiam prouocauerit dominum deum patrum suorum in 
 tantum, ut direptis uasis domus dei atque confractis clauserit 
 ianuas templi dei et fecerit sibi altaria in uniuersis angulis Hierusalem 
 ambulaueritque in uiis regum Israhel et statuas fuderit 
 Baalim et adoleuerit incensum in ualle filiorum Ennom et

 

 
 
 
 lustrauerit filios suos in igne iuxta ritum gentium, quas interfecit dominus 
 in aduentu filiorum Israhel. ex quo perspicuum est homines.

a 
 parua aetate libidini deditos inmatura eorum sobole demonstrari, 
 quod etiam eo tempore peccare coeperint, quo natura non patitur.

Ad summam illud dici potest, quod in regno Dauid Salomon, 
 cum duodecim esset annorum, solium patris obtinuerit et postea — 
 quia scriptura reliquit incertum — uixerit Dauid regnante iam filio 
 aliquot annis, qui sibi et non Salomoni inputentur, mortuo autem 
 patre post filius regnauerit annis quadraginta, quos sine parente 
 regnauit, atque ita et initium regni Salomonis et tempus, quo solus 
 ipse regnauit, ab historia demonstratum nec tamen omnes annos 
 uitae illius quinquaginta tantum et duorum annorum circulis contineri.

sin autem dubitas, quod regnantibus filiis patribusque uiuentibus 
 non filiis tempus regni eorum, sed parentibus inputetur, lege ipsum 
 Regnorum uolumen et inuenies, quod Ozias, rex Iuda, postquam 
 lepra percussus est, habitarit in domo separata et filius eiu» 
 Ioatham imperium rexerit iudicaueritque populum terrae usque 
 ad diem mortis patris sui et tamen post mortem illius, cum uiginti 
 et quinque esset annorum, sedecim annis regnasse dicatur, quot 
 solus ipse regnauerit. quod de Salomone intelleximus, et de Achaz 
 similiter intellegendum est, qui Ioathae filius, Ezechiae pater fuerit.

audiui quendam Hebraeum huiusce modi narrare fabulam iuxta 
 prophetiam Isaiae, quam inter decem uisiones nuper interpretatus 
 sum, quod mortuo Achaz Philistaea laetata sit et scriptura postea

 

 
 
 
 conmineturacdicat:nelaeteris,Philistaea omnis tu, quoniam 
 comminuta est uirga percussoris. tui. de radice enim 
 colubri eg.redietur regulus et semen eius absorbens 
 uolucrem, hoc est: de Achaz constituitur rex Ezechias. ex quo 
 intellegi uoluit, non statim post patris mortem filium imperio 
 subrogatum, sed uel seditionibus populi uel quibusdam interregnis 
 aut certe prementibus malis et hinc inde consurgentibus bellis regnum 
 eius fuisse dilatum.

In rebus obscuris diuersas ponimus opiniones, ut non tam 
 scribere quam loqui tibi coram uideamur. ceterum apostolus interminabiles 
 genealogias et Iudaicas fabulas prohibens de istius modi 
 mihi uidetur interdicere quaestionibus. quid enim prode est haerere 
 in littera et uel scriptoris errorem uel annorum seriem calumniari, 
 cum manifestissime scribatur: littera occidit, spiritus autem 
 uiuificat?

relege omnes et ueteris et noui testamenti libros et 
 tantam annorum repperies dissonantiam et numerum inter ludam 
 et Israhel, hoc est inter regnum utrumque, confusum, ut huiusce 
 modi se dedere quaestionibus non tam studiosi quam otiosi hominis 
 uideatur. munuscula libenter a te missa suscepi et inpendio precor, 
 ut in amore, quo nos appetere coepisti, ad finem usque perdures. 
 non enim coepisse, sed permansisse uirtutis est. nostra uicissim per 
 Desiderium missa suscipe.

Misisti mihi uolumen adsopcotov et nescio, utrum tu de titulo 
 nomen subtraxeris an ille, qui scripsit, ut periculum fugeret disputandi, 
 auctorem noluerit confiteri. quod cum legissem, intellexi 
 famosissimam quaestionem super pontifice Melchisedech illuc 
 plurimis argumentis esse perductam, ut docere conatus sit eum, qui 
 benedixerit tanto patriarchae, diuinioris fuisse naturae nec de hominibus 
 aestimandum.

et ad extremum ausus est dicere spiritum 
 sanctum occurrisse Abrahae et ipsum esse, qui sub hominis figura 
 uisus sit. quomodo autem spiritus sanctus panem uinumque protulerit 
 et decimas praedae, quas Abraham uictis quattuor regibus 
 reportarat, acceperit, omnino tangere noluit; petisque, ut, quid

 

 

 

 

 

 

 

 

 

 

 

 
 
 
 mihi uel de scriptore uel de quaestione uideatur, respondeam.

fateor, 
 uolui dissimulare sententiam nec me periculoso et cpiXeyy.XrjiiovL 
 miscere tractatui, in quo, quodcumque dixissem, reprehensores 
 habiturus forem. sed, rursum cum epistulam legerem et inuenissem 
 in extrema pagella miris me obtestationibus adiuratum, ne 
 spernerem precatorem, reuolui ueterum libros, ut uiderem, quid 
 singuli dicerent, et tibi quasi de multorum consilio responderem.

Statimque in fronte Geneseos primam omeliarum Origenis 
 repperi scriptam de Melchisedech, in qua multiplici sermone 
 disputans illuc deuolutus est, ut eum angelum diceret, isdemque 
 paene argumentis, quibus scriptor tuus de spiritu sancto, ille de 
 supernis uirtutibus est locutus. transiui ad Didymum, sectatorem 
 eius, et uidi hominem pedibus in magistri isse sententiam.

uerti 
 me ad Hippolytum, Irenaeum, Eusebium Caesariensem et Emisenum, 
 Apollinarem quoque et nostrumEustathium, qui primus Antiochenae 
 episcopus ecclesiae contra Arrium clarissima tuba bellicum cecinit, 
 et deprehendi horum omnium opiniones diuersis argumentationibus j 

 
 
 
 ac deuerticulis ad unum conpetum peruenisse, ut dicerent Melchisedech 
 hominem fuisse Chananaeum, regem urbis Hierosolymae, 
 quae primum Salem, postea Iebus, ad extremum Hierusalem 
 appellata sit, nec mirum esse, si sacerdos dei altissimi describatur 
 absque circumcisione et legalibus cerimoniis et genere Aaron, 
 cum Abel quoque et Enoch et Noe placuerint deo et uictimas 
 obtulerint et in Iob uolumine legerimus, quod ipse et oblator 
 munerum fuerit et sacerdos et cottidie pro filiis suis hostias 
 immolarit. et aiunt ipsum quoque Iob non fuisse de genere Leui, 
 sed de stirpe Esau, licet aliud Hebraei autument.

Quomodo autem Noe inebriatus in domo sua et nudatus atque 
 derisus a maiore filio typum saluatoris praebuit et populi Iudaeorum, 
 Samson quoque, amator meretricis et pauperis Dalilae, multo plures 
 hostium mortuus quam uiuus occiderit, ut Christi exprimeret 
 passionem, omnesque paene sancti et patriarchae ac prophetae in 
 aliqua re figuram expresserint saluatoris, sic et Melchisedech, eo . 
 quod Chananaeus fuerit et non de genere Iudaeorum, in typum praecessisse 
 sacerdotii filii dei, de quo dicitur in centesimo nono 
 psalmo: tu es sacerdos in aeternum secundum ordinem

 

 
 
 
 Melchisedech.

ordinem autem eius multis modis interpretantur: 
 quod solus et rex fuerit et sacerdos et ante circumcisionem functus 
 sacerdotio, ut non gentes ex Iudaeis, sed Iudaei a gentibus sacerdotium 
 acceperint, neque unctus oleo sacerdotali, ut Moysi praecepta 
 constituunt, sed oleo exultationis et fidei puritate, neque carnis et 
 sanguinis uictimas immolarit et brutorum animalium exta susceperit, 
 sed pane et uino, simplici puroque sacrificio, Christi dedicauerit 
 sacramentum, et multa alia, quae epistolaris breuitas non recipit.

Praeterea plenius esse tractatum in epistula ad Hebraeos, 
 quam omnes Graeci recipiunt et nonnulli Latinorum, quod iste 
 Melchisedech, id est \'rex iustus\', rex fuerit Salem, id est \'rex pacis\', 
 sine patre, sine matre, et, quomodo hoc intellegendum sit, uno 
 statim uerbo explicari dysveakoyrjvog , non quod absque patre et matre 
 fuerit, cum Christus quoque secundum utramque naturam et patrem 
 habuerit et matrem, sed quod subito -introducatur in Genesi 
 occurrisse Abrahae a caede hostium re.uertenti et nec ante nec postea 
 eius nomen feratur adscriptum.

: adfirmat autem apostolus, quod 
 Aaron sacerdotium, id est populi Iudaeorum, et principium habuerit 
 et finem, Melchisedech autem, id est Christi ecclesiae, et in praeteritum

 

 
 
 + 
 et in futurum aeternum sit nullumque habuerit auctorem et quod 
 translato sacerdotio legis quoque mutatio fiat, ut nequaquam de 
 Agar ancilla et monte Sina, sed de Sarra libera et arce Sion 
 egrediatur uerbum domini et lex dei de Hierusalem. et difficultatem rei 
 prooemio exaggerat dicens: super quo multus nobis sermo 
 est et ininterpretabilis.

si uas electionis stupet ad mysterium 
 et, de quo disputat, ineffabile confitetur, quanto magis nos uermiculi 
 et pulices solam debemus - scientiam inscientiae confiteri et amplissimam 
 domum paruo quasi foramine ostendere, ut dicamus 
 duo sacerdotia inter se ab apostolo conparata, prioris populi et 
 posterioris, et hoc agi tota disputatione, ut ante Leui et Aaron 
 sacerdos fuerit Melchisedech ex gentibus, cuius tantum praecedat 
 meritum, ut futuris sacerdotibus Iudaeorum in lumbis benedixerit 
 Abraham, totumque, quod sequitur in laudes Melchisedech, ad 
 Christi typum referri, cuius profectus ecclesiae sacramenta sunt.

Haec legi in Graecorum uoluminibus et quasi latissimos 
 terrarum situs in breui tabella uolui demonstrare non extendens

 

 

 

 
 
 
 spatia sensuum atque tractatuum, sed quibusdam punctis atque 
 conpendiis infinita significans, ut in parua epistula multorum 
 simul disceres uoluntates.

uerum quia amanterinterrogas etuniuersa, 
 quae didici, fidis auribus instillanda sunt, ponam et Hebraeorum 
 opinionem et, ne quid desit curiositati, ipsa Hebraica uerba subnectam: 
 umelchisedech melech salem hosi lehem uaiain, 
 uhu cohen lehel helion: uaibarcheu uaiomer 
 baruch abram lehel helion cone samaim uares: 
 ubaruch hel helion eser maggen sarach biadach 
 uaiethen lo maaser mecchol.

quod interpretatur in 
 Latinum hoc modo: et Melchisedech, rex Salem, protulit 
 panes et uinum — erat autem sacerdos dei excelsi - benedixitque 
 illi et ait: benedictus Abram deo excelso, qui 
 creauit caelum et terram, et benedictus deus altissimus, 
 qui tradidit inimicos tuos sub manu tua; et dedit ei 
 decimas ex omnibus.

traduntque hunc esse Sem, primum 
 filium Noe, et eo tempore, quo ortus est Abram, habuisse aetatis

 

 
 
 
 annos CCCXC, qui ita supputentur: Sem post diluuium anno 
 secundo, cum centum esset annorum, genuit Arfaxat, post cuius 
 ortum uixit annos quingentos, hoc est simul sexcentos. Arfaxat 
 annos natus XXXV genuit Sale, qui et ipse tricenarius procreauit 
 Heber, quem triginta quattuor annorum legimus genuisse Faleg. 
 rursum Faleg expletis annis triginta genuit Reu, qui et ipse post 
 tricesimum et secundum natiuitatis suae annum edidit Serug; 
 de quo, cum ad triginta peruenisset annos, ortus est Nachor, qui 
 uiginti et nouem annorum genuit Thare, quem legimus, quod 
 septuagenarius genuerit Abram et Nachor et Aran.

supputa per 
 singulas aetates annorum numerum et inuenies ab ortu Sem usque 
 ad generationem Abram trecentos nonaginta annos. mortuus est 
 autem Abraham centesimo septuagesimo quinto aetatis suae anno: 
 ratione deducta inuenitur Sem abnepoti suo decimi gradus Abraham 
 superuixisse annos triginta quinque.

Simulque et hoc tradunt, quod usque ad sacerdotium Aaron 
 omnes primogeniti ex stirpe Noe, cuius series et ordo discribitur, 
 fuerint sacerdotes et deo uictimas immolarint, et haec esse primogenita,

 

 

 
 
 + 
 quae Esau fratri suo uendiderit Iacob.

nec esse mirum, si Melchisedech 
 uictori Abraham obuiam processerit et in refectionem tam 
 ipsius quam pugnatorum eius panem uinumque protulerit et benedixerit 
 ei, cum abnepoti suo hoc iure debuerit et decimas praedae atque 
 uictoriae acceperit ab eo siue — quoniam habetur ambiguum — ipse 
 dederit ei decimas substantiae suae et auitam largitatem ostenderit in 
 nepotem.

utrumque enim intellegi potest et iuxta Hebraicum et iuxta 
 septuaginta interpretes, quod et ipse acceperit decimas spoliarum j 
 et Abrahae dederit decimas substantiae suae, quamquam apostolus 
 in epistula ad Hebraeos apertissime definiat non Abraham suscepisse 
 a Melchisedech decimas diuitiarum eius, sed de spoliis hostium 
 partem accepisse pontificem..

Salem autem non, ut Iosephus et nostrorum omnes arbitrantur, 
 esse Hierusalem, nomen ex Graeco Hebraeoque conpositum, 
 quod absurdum esse peregrinae linguae mixtura demonstrat, sed 
 oppidum iuxta Scythopolim, quod usque hodie appellatur Salem.

et ostentatur ibi palatium Melchisedech ex magnitudine ruinarum 
 ueteris operis ostendens magnificentiam; de quo in posteriori 
 quoque parte Geneseos scriptum est: uenit Iacob in Soccoth, 
 id est in tabernacula, et fecit sibi ibi domos atque

 

 
 
 
 tentoria et transiuit in Salem, ciuitatem regionis Sichim, 
 quae est in terra Chanaan.

Considerandum quoque, quod Abrahae a caede hostium 
 reuertenti, quos persecutus est usque Dan, quae hodie Paneas 
 appellatur, non deuia Hierusalem, sed oppidum metropoleos Sichim 
 in itinere fuerit, de quo in euangelio quoque legimus: erat autem 
 Iohannes baptizans in Aenon iuxta Salim, quia aquae 
 multae erant ibi. nec refert, utrum Salem an Salimnominetur, cum 
 uocalibus in medio litteris perraro utantur Hebraei et pro uoluntate 
 lectorum ac uarietate regionum eadem uerba diuersis sonis atque 
 accentibus proferantur.

Haec ab eruditissimis gentis illius didicimus, qui in tantum 
 non recipiunt spiritum sanctum uel angelum fuisse Melchisedech, 
 ut etiam certissimum hominis nomen adscribant.

et reuera stultum 
 est id, quod in typo dicitur — eo quod Christi sacerdotium finem 
 non habeat et ipse rex et sacerdos nobis utrumque donauerit, ut 
 simus genus regale et sacerdotale, et quasi angularis lapis parietem 
 utrumque coniunxerit, ut de duobus gregibus bonus pastor unum

 

 
 
 
 efficeret gregem —, sic quosdam referre ad ἀναγωγὴν , ut historiae 
 auferant ueritatem et dicant non fuisse regem, sed in imagine 
 hominis angelum demonstratum, cum in tantum nitantur Hebraei 
 Melchisedech, regem Salem, filium Noe Sem ostendere, ut ante 
 hoc scriptum referant: egressus est autem rex Sodomorum 
 in occursum ei - haud dubium, quin Abraham—, postquam 
 reuersus est a caede Chodollago mor et regum, qui cum eo 
 erant in ualle Saue, haec est uallis regis; de quo statim 
 sequitur: et Melchisedech, rex Salem, protulit panem et 
 uinum et reliqua.

si ergo haec ciuitas regis est et uallis regis siue, 
 ut Septuaginta transtulerunt, campus, quem hodie Aulonem 
 Palaestini uocant, manifestum est hominem fuisse, qui in terrena 
 et ualle et urbe regnauit.

Habes, quae audierim, quae legerim de Melchisedech. meum 
 fuit citare testes, tuum est de fide testium iudicare. quodsi omnes 
 refelleris, tuum certe illum spiritalem interpretem non recipies, 
 qui inperitus sermone et scientia tanto supercilio et auctoritate 
 Melchisedech spiritum sanctum pronuntiauit, ut illud uerissimum 
 conprobarit, quod apud Graecos canitur: inperitia confidentiam,

 

 
 
 
 eruditio timorem creat.

ego post longam aegrotationem uix 
 in quadragesimae diebus febri carere potui et, cum alteri me operi 
 praepararem, paucos dies, qui supererant, in Mathei expositione 
 consumpsi tantaque auiditate studia omissa repetiui, ut, quod 
 exercitationi linguae profuit, nocuerit corporis ualitudini.

Multum in utramque partem crebro fama mentitur et tam 
 de bonis mala quam de malis bona falso rumore concelebrant. 
 unde et ego gaudeo quidem super testimonio erga me sanctitatis 
 tuae et amore sancti presbyteri Eusebii nec dubito, quin me publice 
 praedicetis, sed tacitum uestrae prudentiae iudicium pertimesco.

itaque obsecro, ut magis memineritis mei et dignum uestra laude 

 

 

 

 

 

 

 

 

 

 
 
 
 faciatis. quod primus ad officium prouocasti et mihi secundae in 
 scribendo partes datae sunt, non uenit de incuria in amicos, sed 
 de ignorantia; si enim scissem, praeoccupassem sermonem tuum.

Interpretatio iudicii Salomonis super iurgio duarum mulierum 
 meretricum, quantum ad simplicem historiam pertinet, perspicua 
 est, quod puer annorum duodecim contra aetatis suae mensuram 
 de intimo humanae naturae iudicarit affectu. unde et admiratus 
 est et pertimuit illum omnis Israhel, quod scilicet eum 
 manifesta non fugerent, qui tam prudenter abscondita deprehendisset.

quantum ad typicos pertinet intellectus dicente apostolo: 
 haec omnia in figura contingebant illis, scripta sunt 
 autem de nobis, in quos fines saeculorum decucurrerunt, 
 quidam Graecorum autumant super synagoga et ecclesia sentiendum 
 et ad illud tempus cuncta referenda, quando post crucem 
 et resurrectionem tam in Israhel quam in gentium populo uerus 
 Salomon, id est \'pacificus\', regnare coeperit. quod autem adulterae 
 et meretrices synagoga et ecclesia in scripturis dicantur, nulla dubitatio 
 est.

Et hoc prima fronte uidetur esse blasphemum; ceterum, si 
 recurramus ad prophetas, Osee uidelicet, qui accepit uxorem fornicariam 
 et generat filios fornicationis et deinde adulteram, et ad 
 Hiezechihel, qui Hierusalem quasi meretricem arguit, quod secuta

 

 
 
 
 sit amatores suos et diuaricauerit omni transeunti pedes lupanarque 
 in loco celebri extruxerit, animo aduertimus Christum idcirco uenisse, 
 ut meretrices donaret matrimonio et de duobus gregibus unum 
 ouile faceret medioque pariete destructo in easdem caulas oues prius 
 morbidas congregaret.

hae sunt duae uirgae, quae iunguntur in 
 Hiezechihel et de quibus per Zachariam dominus refert: et adsumsi 
 mihiduas uirgas- unam uocaui decorem et alteram 
 uocaui funiculum - et pauigregem. mulier quoque illa mere- 
 \' trix in euangelio, quae Iesu pedes lacrimis lauat, crine detergit et cui 
 peccata omnia dimittuntur, manifeste pingit ecclesiam de gentibus 
 congregatam. haec idcirco in prima fronte replicaui, ne cui uideatur 
 incongruum, si meretrices dicantur, quarum una Salomonis iudicio 
 filii possessione donata est.

prudens quaerat auditor: quomodo 
 meretrix ecclesia, quae non habet maculam neque rugam? 
 non dicimus ecclesiam permansisse meretricem, sed fuisse. nam et in 
 Simonis leprosi domo saluator scribitur inisse conuiuium, utique 
 non, qui leprosus erat eo tempore, quo habebat hospitem saluatorem, 
 sed qui leprosus ante fuerat. Mattheus quoque in aataXoyq ) 
 apostolorum publicanus dicitur, non quo permanserit publicanus 
 post apostolicam dignitatem, sed qui prius fuerit publicanus, ut,. 
 ubi abundauit peccatum, superabundaret gratia.

Simulque considera, quid dicat ecclesia contra synagogam 
 calumniatricem:egoetmulierhaechabitabamus in domo una. 
 post resurrectionem enim domini saluatoris una de utroque populo 
 ecclesia congregata est; et quam eleganter: peperi, inquit, apud 
 eam in cubiculo!

ecclesia enim de gentibus, quae non habebat 
 prius legem et prophetas, peperit in domo synagogae nec egressa est 
 de cubiculo, sed ingressa. unde dicit in Cantico canticorum: introduxit 
 me rex in cubiculum suum. et iterum: et quidem 
 non spernent te. adsumens introducam te in domo matris 
 meae, in cubiculum eius, quae concepit me. tertia, ait, 
 die post, quam ego peperi, peperit et haec.

si consideres 
 Pilatum lauantem manus atque dicentem: mundus sum ego a 
 sanguine iusti huius, si centurionem ante patibulum confitentem: 
 uere hic erat filius dei, si eos, qui ante passionem per 
 Philippum dominum uidere desiderant,. haud ambiges primam 
 peperisse ecclesiam et postea natum populum Iudaeorum, pro quo 
 dominus precabatur: pater, ignosce eis; quod enim faciunt, 
 nesciunt. unaque die crediderunt tria milia et alia die 
 quinque milia.

atque eramus simul —multitudinis enim 
 credentium erat anima et cor unum — nullusque 
 alius in domo nobiscum exceptis nobis duabus, 
 non blasphemantium Iudaeorum, non gentilium idolis 
 seruientium. mortuus est autem filius mulieris huius

 

 
 
 
 nocte. dum enim legis sequitur obseruantiam et gratiae euangelii 
 iugum Mosaicae doctrinae copulat, tenebrarum errore cooperta est. 
 oppressitque eum dormiens mater sua, quae non poterat 
 dicere: ego dormio et cor meum uigilat. media nocte consurgens 
 tulit filium de latere ecclesiae dormientis et in 
 suo conlocauit sinu.

relege totam apostoli ad Galatas epistulam 
 et animo aduertis, quomodo filios ecclesiae suos facere -festinet 
 synagoga et dicat apostolus: filioli mei, quos iterum parturio, 
 donec Christus formetur in uobis. uiuum tulit, non ut 
 possideret, sed ut occideret. non enim amore fecit hoc filii, sed aemulae 
 odio, et suum mortuum per legis caerimonias in sinu ecclesiae 
 subposuit.

Longum est, si uelim per singula currere, quomodo per apostolum 
 Paulum et ecclesiasticos uiros intellexerit ecclesia non esse 
 suum filium, qui tenebatur in lege, et in luce cognouerit, quem in 
 tenebris non uidebat. inde iurgium ortum est praesente rege altera 
 dicente: filius tuus mortuus est, meus autem uiuit, altera 
 respondente: mentiris; filius quippe meus uiuit et filius 
 tuus mortuus est. atque in hunc modum contendebant 
 coram rege.

tunc rex Salomon, qui manifeste saluator accipitur 
 secundum psalmum septuagesimum primum, qui titulo Salomonis 
 inscribitur; ubi nulla dubitatio est, quin cuncta, quae dicantur, non 
 Salomoni mortuo, sed Christi conueniat maiestati - simulat ignorantiam 
 et humanos pro dispensatione carnis mentitur

 

 
 
 
 affectus - sicut et in alio loco: ubi posuistis Lazarum? et ad mulierem 
 fluentem sanguine: quis me tetigit?—,gladiumpostulat — de quo 
 dixerat: nolite putare, quod uenerim pacem mittere super 
 terram; non ueni mittere pacem, sed gladium. ueni enim 
 diuidere hominem contra patrem suum et filiam contra 
 matrem suam et nurum contra socrum suam. et inimici 
 hominis domestici eius — et temptat naturam naturae 
 dominus uultque secundum utriusque uoluntatem uiuentem filium 
 in legem gratiamque diuidere, non quod hoc probet, sed quod ad 
 arguendam calumniam synagogae hoc uelle se dicat.

illa, quae 
 nolebat ecclesiae filium in gratia uiuere nec per baptismum liberari, 
 libenter habet diuidi puerum, non ut possideat, sed ut interficiat; 
 ecclesia, quem scit suum esse, libenter concedit aemulae, dum 
 uiuat saltem apud aduersariam, ne inter legem diuisus et gratiam 
 saluatoris mucrone feriatur. unde dicit et apostolus: ecce ego 
 Paulus dico uobis, quod, si legem obseruatis, Christus 
 uobis nihil prodest.

Haec sub nubilo allegoriae dicta sint. ceterum optime 
 nouit prudentia tua non easdem regulas esse in tropologiae umbris 
 et quae in historiae ueritate. quod sicubi pedem offendimus et sapienti 
 lectori friuolum uideatur esse, quod scripsimus, culpam auctoris 
 referat. nos enim et haec ipsa in lectulo decumbentes longaque 
 aegrotatione confecti uix notario celeriter scribenda dictauimus, 
 non ut inpleremus materiam, sed ne tibi in principio amicitiarum 
 aliquid imperanti uideremur negare.

ora nobis a domino sospitatem,

 

 
 
 
 ut post duodecim menses, quibus iugi labore confectus sum, possim 
 aliquid dignum uestrae scribere uoluntati; et ignosce, si scatens 
 oratio solito cursu non fluat. non enim eodem lepore dictamus, quo 
 scribimus, quia in altero saepe stilum uertimus, iterum quae digna, 
 legi sint, scripturi, in altero, quidquid in buccam uenerit, celeri 
 sermone conuoluimus. Caninum libenter uidi, qui tibi narrare poterit, 
 quam difficile et periculosum manus dexterae usque in praesentem 
 diem, quo ista dictaui, uulnus sustinuerim.

Lugubri nuntio consternatus super sancti et uenerabilis 
 mihi dormitione Lucini uix breuem epistulam dictare potui, non 
 quo eius uicem doleam, quem scio ad meliora transisse dicentem: 
 transiens uidebo uisionem hanc magnam, sed quo torquear 
 desiderio non meruisse me eius uiri uidere faciem, quem in breui 
 tempore huc uenturum esse credebam.

uerum est illud super necessitate 
 mortis prophetale uaticinium, quo fratres diuidat et

 

 

 

 

 

 

 

 

 
 
 
 carissima inter se nomina crudelis et dura dissociet. sed habemus consolationem, 
 quod domini sermone iugulatur et dicitur ad eam: ero 
 mors tua, o mors; ero morsus tuus, inferne; et in consequentibus: 
 adducet urentem uentum dominus de deserto 
 ascendentem, qui siccabit omnes uenas eius et desolabit 
 fontem illius. exiuit enim uirga de radice Iesse et flos de uirginali 
 frutice pullulauit, qui loqueretur in Cantico canticorum: 
 ego flos campi et lilium conuallium. flos noster mortis interitus; 
 ideoque et mortuus est, ut mors illius morte moreretur.

quod 
 autem de deserto dicitur adducendus, uirginalis uterus demonstratur, 
 qui absque coitu et semine uiri deum nobis fudit infantem, qui calore 
 spiritus sancti exsiccaret fontes libidinum et caneret in psalmo: 
 in terra deserta et inuia et sine aqua, sic in sancto apparui 
 tibi. aduersum mortis ergo duritiam et crudelissimam necessitatem 
 hoc solacio erigimur, quod breui uisuri sumus eos, quos 
 dolemus absentes. neque enim mors, sed dormitio et somnus 
 appellatur. unde et beatus apostolus uetat de dormientibus contristari, 
 ut, quos dormire nouimus, suscitari posse credamus et post 
 digestum soporem uigilare cum sanctis et cum angelis dicere: gloria 
 in excelsis deo et super terram pax hominibus bonae 
 uoluntatis.

m caelo, ubi non est peccatum, gloria est et perpetua 
 laus et indefessa praeconia; in terra autem, ubi seditio, bella atque 
 discordiae, pax inprecanda est et pax non in omnibus, sed in his, qui 
 bonae sunt uoluntatis et salutationem audiunt apostolicam: gratia 
 uobis et pax a deo patre et domino nostro Iesu Christo

 

 
 
 
 multiplicetur, ut in pace sit locus eius et habitatio illius in Sion, 
 in \'specula\', in sublimitate dogmatum atque uirtutum, in anima 
 credentis, cuius cotidie angelus uidet faciem dei et reuelato uultu 
 gloriam domini contemplatur.

Unde obsecro te et currentem, ut aiunt, inpello, ut Lucinum 
 tuum desideres quidem ut fratrem, sed gaudeas regnare cum Christo, 
 quia raptus est, ne malitia mutaret mentem eius. placita 
 enim erat deo anima illius et in breui spatio tempora 
 multa conpleuit. nos dolendi magis, qui cotidie stamus in 
 proelio peccatorum, uitiis sordidamur, accipimus uulnera et de 
 otioso uerbo reddituri sumus rationem.

ille iam securus et uictor te 
 aspicit de excelso et fauet laboranti et iuxta se locum praeparat 
 eodem amore et eadem caritate, qua oblitus officii coniugalis 
 in terra quoque sororem te habere coeperat, immo fratrem, 
 quia casta coniunctio sexum non habet nuptialem. et si adhuc in 
 carne positi et renati in Christo non sumus Graecus et 
 barbarus, seruus et liber, masculus et femina, sed omnes in eo 
 unum sumus, quanto magis, cum corruptiuum hoc induerit incorruptionem 
 et mortale induerit inmortalitatem, non nubent 
 neque nubentur, sed erunt sicut angeli in caelis!

quando 
 dicitur: non nubent neque nubentur, sed erunt sicut 
 angeli in caelis, non natura et substantia corporum tollitur, sed 
 gloriae magnitudo monstratur. neque enim scriptum est: erunt 
 angeli, sed: sicut angeli, ubi similitudo promittitur, ueritas denegatur. 
 erunt, inquit, sicut angeli, id est similes angelorum: ergo

 

 
 
 
 homines esse non desinunt, incliti quidem et angelico splendore 
 decorati, sed tamen homines, ut et apostolus apostolus sit et Maria 
 Maria et confundatur heresis, quae ideo incerta et magna promittit, 
 ut, quae certa et moderata sunt, auferat.

Et quia hereseos semel fecimus mentionem, qua Lucinus 
 noster dignae tuba eloquentiae praedicari potest, qui spurcissima 
 per Spanias Basilidis heresi saeuiente et instar pestis et morbi totas 
 intra Pireneum et Oceanum uastante prouincias fidei ecclesiasticae 
 tenuit puritatem nequaquam suscipiens Armazel, Barbelon, Abraxan, 
 Balsamum et ridiculum Leusiboram ceteraque magis portenta 
 quam nomina, quae ad inperitorum et muliercularum animos concitandos 
 quasi de Hebraicis fontibus hauriunt barbaro simplices 
 quosque terrentes sono, ut, quod non intellegunt, plus mirentur?

refert Irenaeus, uir apostolicorum temporum et Papiae, auditoris 
 euangelistae Iohannis, discipulus episcopusque ecclesiae Lugdunensis, 
 quod Marcus quidam de Basilidis Gnostici stirpe descendens 
 primum ad Gallias uenerit et eas partes, per quas Rodanus et 
 Garunna fluunt, sua doctrina maculauerit maximeque nobiles feminas 
 quaedam in occulto mysteria repromittens hoc errore seduxerit 
 magicis artibus et secreta corporum uoluptate amorem sui concilians, 
 inde Pireneum transiens Spanias occuparit et hoc studii 
 habuerit, ut diuitum domus et in ipsis feminas maxime adpeteret, I

 

 
 
 
 quae ducuntur uariis desideriis semper discentes et 
 numquam ad scientiam ueritatis peruenientes. hoc ille 
 scribit ante annos circiter trecentos et scribit in his libris, quos aduersus 
 omnes hereses doctissimo et eloquentissimo sermone conposuit.

Ex quo perpendit prudentia tua, qua Lucinus noster laude 
 sit dignus, qui clausit aurem, ne audiret iudicium sanguinis, et omnem 
 substantiam suam dispersit, dedit pauperibus, iustitia 
 eius manet in aeternum. nec patriae suae largitate contentus 
 misit Hierosolymarum et Alexandrinae ecclesiae tantum auri. 
 quantum multorum possit inopiae subuenire. quod cum multi mirentur 
 et praedicent, ego in illo magis laudabo feruorem et studium 
 scripturarum.

quo ille desiderio nostra opuscula flagitauit, ut missis 
 sex notariis, quia in hac prouincia Latini sermonis scriptorumque 
 penuria est, describi sibi fecerit, quaecumque ab adulescentia usque 
 in praesens tempus dictauimus, non nos honorans, qui paruuli et 
 minimi Christianorum omnium sumus et ob conscientiam pecca-, 
 torum Bethlemitici ruris saxa incolimus, sed Christum, qui honoratur 
 in seruis suis et apostolis repromittit dicens: qui uos recipiunt, 
 me recipiunt; et qui me recipiunt, recipiunt eum, 
 qui me misit.

Itaque, carissima filia, hanc epistulam amoris mei in illum 
 habeto epitaphium et, quicquid posse me scieris in opere spiritali, 
 audaciter impera, ut sciant saecula post futura eum, qui dicit in 
 Esaia: posuit me ut sagittam electam, in pharetra sua

 

 

 

 
 
 
 abscondit me, duos uiros tantis maris atque terrarum inter se spatiis 
 separatos suo acumine uulnerasse, ut, cum mutuo in carne se nesciant, 
 amore spiritus copulentur.

Subscriptio. 
 
 Sanctam te et corpore et spiritu seruet ille Samarita, id est 
 seruator et custos, de quo in psalmo scribitur; non dormitabit 
 neque obdormiet, qui custodit Israhel, ut Hir, qui interpretatur 
 \'uigil\', qui descendit ad Danihel, ad te quoque ueniat et 
 possis dicere: ego dormio et cor meum uigilat.

Quamquam mihi multorum sim conscius peccatorum et 
 cottidie in oratione flexis genibus loquar: delicta iuuentutis 
 meae et ignorantias meas ne memineris, tamen sciens dictum 
 ab apostolo: ne inflatus superbia incidat in iudicium 
 diaboli et in alio loco scriptum: superbis deus resistit,

 

 

 

 

 

 

 

 

 

 
 
 
 humilibus autem dat gratiam, nihil ita a pueritia uitare conatus 
 sum quam tumentem animum et erectam ceruicem dei contra se odia 
 prouocantem.

noui enim magistrum et dominum et deum meum 
 in carnis humilitate dixisse: discite a me, quia mitis sum et 
 humilis corde, et ante per os Dauid cecinisse: memento, domine, 
 Dauid et omnis mansuetudinis eius. et in alio loco 
 legimus: ante gloriam humiliatur cor uiri et ante ruinam 
 eleuatur.

itaque obsecro te, ne me putes sumptis litteris tuis ante 
 tacuisse et aliorum uel infidelitatem uel neglegentiam in me referas. 
 quid enim proderat, ut prouocatus officio tacerem et amicitias 
 tuas meo silentio repellerem, qui ultro soleo bonorum appetere 
 necessitudinem et me eorum ingerere caritati? quia meliores 
 sunt duo quam unus et, si alter ceciderit, ab altero 
 fulcietur. funiculus triplex non rumpetur et frater 
 fratrem adiuuans exaltabitur. scribe igitur audacter et absentiam 
 corporum crebro uince sermone.

Ne doleas, si hoc non habeas, quod formiculae et muscae 
 et serpentes habent, id est carnis oculos; sed illum te oculum habere 
 laetare, de quo in Cantico dicitur canticorum: uulnerasti me,, 
 soror mea sponsa, uno de oculis tuis, de quo deus uidetur, 
 de quoa Moyse dicitur: transiens uidebo uisionem hanc magnam.

denique quosdam etiam mundi philosophos legimus, ut totam 
 cogitationem ad mentis cogerent puritatem, sibi oculos eruisse. 
 et a propheta dicitur: intrauit mors per.fenestras uestras.

 

 

 
 
 
 et apostoli audiunt: qui uiderit mulierem ad concupiscendum, 
 iam moechatus est eam in corde suo. unde praecipitur eis, 
 ut leuent oculos et uideant candidas segetes, quae paratae 
 sunt ad metendum.

Quod autem precaris, ut nostris monitis Nabuchodonosor 
 et Rapsaces et Nabuzardan et Olofernes in te occidantur, numquam 
 nostra auxilia postulares, si in te uiuerent. sed quia illi mortui 
 sunt et cum Zorobabel et Iesu, filio Iosedech, sacerdote magno, cum 
 Esdra quoque et Neemia ruinas Hierusalem aedificare coepisti 
 non mittens mercedes in pertusum sacculum, sed thesauros tibi in 
 caelestibus parans, idcirco nostras appetis amicitias, quos Christi 
 famulos arbitraris.

sanctam filiam meam Theodoram, sororem beatae 
 memoriae Lucini, per se commendatam meo sermone commendo, 
 ut in coepto itinere non lassetur, ut ad terram sanctam multo per 
 heremum labore perueniat, ut non putet perfectam esse uirtutem 
 exisse de Aegypto, sed per innumerabiles insidias ad montem Nabo 
 et ad Iordanem fluuium perueniri, ut accipiat secundam in Galgala 
 circumcisionem, ut illi Hiericho corruat sacerdotalium tubarum 
 subuersa clangoribus, ut iuguletur Adonibezec, ut Gai et Asor 
 pulcherrimae quondam corruant ciuitates. fratres, qui nobiscum 
 in monasteriolo sunt, te salutant. sanctos, qui nos diligere dignantur, 
 per te oppido salutamus.

Plures anni sunt, quod super dormitione Blesillae Paulam, 
 uenerabilem feminam, recenti adhuc uulnere consolatus sum. 
 quartae aestatis circulus uoluitur, ex quo ad Heliodorum episcopum 
 Nepotiani scribens epitaphium, quidquid habere uirium potui, in illo 
 tunc dolore consumpsi. ante hoc ferme biennium Pammachio meo 
 pro subita peregrinatione Paulinae breuem epistulam dedi erubescens 
 ad disertissimum uirum plura loqui et ei sua ingerere, ne non tam 
 consolari amicum uiderer, quam stulta iactantia docere perfectum.

nunc mihi, fili Oseane, uolenti et ultro adpetenti debitum munus 
 inponis, quod pro nouitate uirtutum ueterem materiam nouam 
 faciam. in illis enim uel parentis affectus uel maeror auunculi uel 
 desiderium mariti temperandum fuit et pro diuersitate personarum 
 diuersa de scripturis adhibenda medicina.

In praesentiarum tradis mihi Fabiolam, laudem Christiano-\' 
 rum, miraculum gentilium, luctum pauperum, solacium monachorum. 
 quidquid primum adripuero, sequentium conparatione uilescit.

 

 

 

 

 

 

 

 

 
 
 
 ieiunium praedicem? praeuertunt elemosynae. humilitatem laudem? 
 maior est ardor fidei. dicam adpetitas sordes et in condemnationem 
 uestium sericarum plebeium cultum et seruilia indumenta quaesita?

plus est animum deposuisse quam cultum. difficilius adrogantia 
 quam auro caremus et gemmis. his enim abiectis interdum gloriosis 
 tumemus sordibus et uendibilem paupertatem populari aurae 
 offerimus. celata uirtus et in conscientiae fota secreto deum 
 solum iudicem respicit. unde nouis mihi est efferenda praeconiis et 
 ordine rhetorum praetermisso tota de conuersionis ac paenitentiae 
 incunabulis adsumenda.

alius forsitan scholae memor Quintum 
 Maximum, 
 unus qui nobis cunctando restituit rem, 
 et totam Fabiorum gentem proferret in medium, diceret 
 pugnas, describeret proelia et per tantae nobilitatis gradus 
 Fabiolam uenisse iactaret, ut, quod in uirga non poterat, in 
 radicibus demonstraret. ego, diuersorii Bethlemitici et praesepis 
 dominici amator, in quo uirgo puerpera deum fudit infantem, 
 ancillam Christi non de nobilitate ueteris historiae, sed de ecclesiae 
 humilitate producam.

Et quia statim in principio quasi scopulus quidam et procella 
 mihi obtrectatorum eius opponitur, quod secundum sortita matrimonium 
 prius reliquerit, non laudabo conuersam, nisi ream

 

 
 
 
 absoluero. tanta prior maritus. uitia habuisse narratur, ut ne scortum 
 quidem et uile mancipium ea sustinere posset. quae si uoluero dicere, 
 perdam uirtutem feminae, quae maluit culpam subire discidii quam 
 quandam corporis sui infamare partem et maculas eius detegere. 
 hoc solum proferam, quod uerecundae matronae et Christianae 
 \'satis est.

praecepit dominus uxorem non debere dimitti excepta 
 causa fornicationis et, si dimissa fuerit, manere innuptam. quidquid 
 I uiris iubetur, hoc consequenter redundat ad feminas. neque enim 
 adultera uxor dimittenda est et uir moechus tenendus. si, qui meretrici 
 iungitur, unum corpus facit, ergo et, quae scortatori 
 inpuroque sociatur, unum cum eo corpus efficitur.

aliae sunt 
 leges Caesarum, aliae Christi; aliud Papinianus, aliud Paulus 
 noster praecipit. apud illos in uiris pudicitiae frena laxantur et solo 
 stupro atque adulterio condemnato passim per lupanaria et ancillulas 
 libido permittitur, quasi culpam dignitas faciat, non uoluptas. apud 
 nos, quod non licet feminis, aeque non licet uiris et eadem seruitus 
 pari condicione censetur. dimisit ergo, ut aiunt, uitiosum; dimisit 
 illius et illius criminis noxium; dimisit - paene dixi, quod clamante 
 uicinia uxor sola non prodidit. sin autem arguitur, quare repudiato 
 marito non innupta permanserit, facile culpam fatebor, dum tamen 
 referam necessitatem.

melius est, inquit apostolus, nubere 
 quam uri. adulescentula erat, uiduitatem suam seruare non poterat. 
 uidebat aliam legem in membris suis repugnantem legi mentis suae 
 et se uinctam atque captiuam ad coitum trahi. melius arbitrata est 
 aperte confiteri inbecillitatem suam et umbram quandam miserabilis 
 subire coniugii quam sub gloria uniuirae exercere

 

 
 
 
 meretricium.

idem apostolus uult uiduas adulescentulas nubere, filios 
 procreare, nullam dare occasionem maledicti gratia. 
 etprotinuscur hoc uelit, exponit: iam enim quaedam abierunt 
 retro satanan. igitur et Fabia, quia persuaserat sibi et putabat 
 uirum iure a se dimissum nec euangelii uigorem nouerat, in quo nubendi 
 uniuersa causatio uiuentibus uiris feminis Christianis amputatur, 
 dum multa diaboli uitat uulnera, unum incauta uulnus accepit.

Sed quid ego in abolitis et antiquis moror quaerens excusare 
 culpam, cuius paenitentiam ipsa confessa est? quis hoc crederet, ut 
 post mortem secundi uiri in semet reuersa, quo tempore solent uiduae 
 neglegentes iugo seruitutis excusso agere se liberius, adire balneas, 
 uolitare per plateas, uultus circumferre meretricios, saccum indueret, 
 errorem publice fateretur et tota urbe spectante Romana ante diem 
 paschae in basilica quondam Laterani, qui Caesariano truncatus 
 est gladio, staret in ordine paenitentum, episcopo et presbyteris 
 et omni populo conlacrimanti sparsum crinem, ora lurida, squalidas 
 manus, sordida colla submitteret?

quae peccata fletus iste non 
 purget? quas inueteratas maculas haec lamenta non abluant? Petrus 
 trinam negationem trina confessione deleuit. Aaron sacrilegium 
 et conflatum ex auro uituli caput fraternae correxere preces. 
 Dauid, sancti et mansuetissimi uiri, homicidium pariter et adulterium 
 septem dierum emendauit fames. iacebat in terra, uolutabatur in 
 cinere et oblitus regiae potestatis lumen quaerebat in tenebris

 

 
 
 
 illumque tantum respiciens, quem offenderat, lacrimabili uoce 
 dicebat: tibi soli peccaui et malum coram te feci et: redde 
 mihi laetitiam salutaris tui et spiritu principali confirma 
 me.

atqueitafactumest, ut, quimepriusdocuerat uirtutibus 
 suis, quomodo stans non caderem, doceret per, paenitentiam, quomodo 
 cadens resurgerem. quid tam inpium legimus inter reges quam 
 Achab, de quo scriptura dicit: non fuit alius talis ut Achab, 
 qui uenundatus - est, ut faceret malum in conspectu 
 domini? hic, cum pro sanguine Nabuthae correptus fuisset ab 
 Helia et audisset iram domini per prophetam: occidisti, insuper 
 et possedisti et: ecce ego inducam super te mala et demetam 
 posteriora tua et reliqua, scidit uestimenta sua 
 et operuit cilicio carnem suam ieiunauitque in sacco et 
 ambulabat demisso capite. tunc factus est sermo domini 
 ad Heliam Thesbiten dicens: nonne uidisti humiliatum 
 Achab coram\' me? quia ergo humiliatus est in timore mei,, 
 non inducam malum in diebus eius.

o felix paenitentia, 
 quae ad se dei traxit oculos, quae furentem sententiam domini confesso 
 errore mutauit! hoc idem et Manassen in Paralipomenon et 
 Nineuen fecisse legimus in propheta, publicanum quoque in euangelio. 
 e quibus primus non solum indulgentiam, sed et regnum recipere 
 meruit, alius (rex) inpendentem dei fregit iram, tertius pectus

 

 
 
 
 uerberans pugnis oculos non leuabat ad caelum et multo iustificatior 
 recessit humili confessione uitiorum quam superba pharisaeus 
 iactatione uirtutum.

non est loci huius, ut paenitentiam praedicem 
 et quasi contra Montanum Nouatumque scribens dicam 
 illam hostiam domini esse placabilem et sacrificium deo spiritum 
 contribulatum et: malo paenitentiam peccatoris quam 
 mortem et: exsurge, exsurge, Hierusalem, et multa alia, 
 quae prophetarum clangunt tubae.

Hoc unum loquar, quod et legentibus utile sit et praesenti 
 causae conueniat. non est confusa dominum in terris et ille eam non 
 confundetur in caelo. aperuit cunctis uulnus suum et decolore in 
 corpore cicatricem flens Roma conspexit. dissuta habuit latera, 
 nudum caput, clausum os. non est ingressa ecclesiam domini, sed extra 
 castra cum Maria, sorore Moysi, separata consedit, ut, quam sacerdos 
 eiecerat, ipse reuocaret.

descendit de solio deliciarum suarum, accepit 
 molam, fecit farinam et discalciatis pedibus transiuit fluenta lacrimarum. 
 sedit super carbones ignis; hi ei fuere in adiutorium. faciem, 
 per quam secundo uiro placuerat, uerberabat, oderat gemmas, linteamina 
 uidere non poterat, ornamenta fugiebat. sic dolebat, quasi 
 adulterium commisisset et multis inpendiis medicaminum unum 
 uulnus sanare cupiebat.

Diu morati sumus in paenitentia, in qua uelut in uadosis 
 locis resedimus, ut maior nobis et absque ullo inpedimento se laudum 
 eius campus aperiret. recepta sub oculis omnis ecclesiae communione 
 quid fecit ? scilicet in die bona malorum oblita est et post naufragium 
 rursum temptare uoluit pericula nauigandi? quin potius omnem 
 censum, quem habere poterat — erat autem amplissimus et respondens 
 generi eius - dilapidauit ac uendidit et in pecunia congregatum

 

 
 
 
 usibus pauperum praeparauit. et primo omnium voooxdfuov instituit, 
 in quo aegrotantes colligeret de plateis et consumpta languoribus 
 atque inedia miserorum membra refoueret.

describam nunc 
 ego diuersas hominum calamitates, truncas nares, effossos oculos, 
 semiustos pedes, luridas manus, tumentes aluos, exile femur, crura 
 turgentia et de exesis ae putridis carnibus uermiculos bullientes? 
 quotiens morbo regio et paedore confectos humeris suis ipsa portauit ? 
 quotiens lauit purulentam uulnerum saniem, quam alius aspicere 
 non audebat? praebebat cibos propria manu et spirans cadauer 
 sorbitiunculis inrigabat.

scio multos diuites et religiosos ob stomachi 
 angustiam exercere huiusce modi misericordiam per aliena ministeria 
 et clementes esse pecunia, non manu. quos equidem non reprobo 
 et teneritudinem animi nequaquam interpretor infidelitatem; sed, 
 sicut inbecillitati stomachi ueniam tribuo, sic perfectae mentis 
 ardorem in caelum laudibus fero. magna fides ista contemnit; scit, 
 quid in Lazaro diues purpuratus aliquando non fecerit, quali superba 
 mens retributione damnata sit. ille, quem despicimus, quem uidere non 
 possumus, ad cuius intuitum uomitus nobis erumpit, nostri similis 
 est, de eodem nobiscum formatus luto, isdem conpactus elementis. 
 quidquid patitur, et nos pati possumus.

uulnera eius aestimemus 
 propria et omnis animi in alterum duritia clementi in nosmet ipsos 
 cogitatione frangetur. 

 
 non, mihi si linguae centum sint oraque centum, 
 ferrea uox, 
 

 omnia morborum percurrere nomina possim, 
 quae Fabiola in tanta miserorum refrigeria conmutauit, ut multi

 

 
 
 
 pauperum sani languentibus inuiderent.

quamquam illa simili liberalitate 
 erga clericos et monachos ac uirgines fuerit – quod monasterium 
 non illius opibus sustentatum est ? — quem nudum et clinicum 
 non Fabiolae. uestimenta texerunt ? in quos se indigentium eius non 
 effudit praeceps et festina largitio? angusta misericordiae Roma fuit; 
 peragrabat ergo insulas, Etruscum mare Uulscorumque prouinciam 
 ac reconditos curuorum litorum sinus, in quibus monachorum consistunt 
 chori, uel proprio corpore uel transmissa per fideles ac sanctos 
 uiros munificentia circuibat.

Unde repente et contra opinionem omnium Hierosolymam 
 nauigauit, ubi multorum excepta concursu nostro parumper usa est 
 hospitio; cuius societatis recordans uideor mihi adhuc uidere, quam 
 uidi. Iesu bone, quo illa feruore, quo studio intenta erat diuinis 
 uoluminibus et ueluti quandam famem satiare desiderans per prophetas, 
 euangelia psalmosque currebat quaestiones proponens et 
 solutas recondens in scriniolo pectoris sui! nec uero satiabatur audiendi 
 cupidine, sed addens scientiam addebat dolorem et, quasi 
 :2 oleum flammae adiceres, maioris ardoris fomenta capiebat. quodam 
 die, cum in manibus Moysi Numeros teneremus et me uerecunde 
 rogaret, quid sibi uellet nominum tanta congeries, cur singulae tribus 
 in aliis atque aliis locis uarie iungerentur, quomodo Balaam ariolus 
 sic futura Christi mysteria prophetarit, ut nullus propemodum 
 prophetarum tam aperte de eo uaticinatus sit, respondi, ut potui, 
 et uisus sum interrogationi eius satisfacere. reuoluens ergo librum I

 

 
 
 
 peruenit ad eum locum, ubi catalogus describitur omnium mansionum, 
 per quas de Aegypto egrediens populus peruenit usque ad 
 fluenta Iordanis. cumque causas et rationes quaereret singularum, 
 in quibusdam haesitaui, in aliis inoffenso cucurri pede, in plerisque 
 simpliciter ignorantiam confessus sum. tunc uero magis coepit urguere 
 et, quasi non mihi liceret nescire, quod nescio, expostulare ac se 
 indignam tantis mysteriis dicere. quid plura? extorsit mihi negandi 
 uerecundia, . ut proprium ei opus huiusce modi disputatiunculae 
 pollicerer, quod usque in praesens tempus, ut nunc intellego, domini 
 uoluntate dilatum redditur memoriae illius, ut sacerdotalibus prioris 
 ad se uoluminis induta uestibus per mundi huius solitudinem gaudeat 
 se ad terram repromissionis aliquando uenisse.

Uerum, quod coepimus, persequamur. quaerentibus nobis 
 dignum tantae feminae habitaculum, cum ita solitudinem cuperet, 
 ut diuersorio Mariae carere nollet, ecce subito discurrentibus nuntiis 
 oriens totus intremuit, ab ultima Maeotide inter glacialem Tanain et 
 Massagetarum inmanes populos, ubi Caucasi rupibus feras gentes 
 Alexandri claustra cohibent, erupisse Hunorum examina, quae 
 pernicibus equis huc illucque uolitantia caedis pariter ac terroris 
 cuncta conplerent.

aberat tunc Romanus exercitus et bellis ciuilibus 
 in Italia tenebatur. hanc gentem Herodotus refert sub Dario, rege 
 Medorum, uiginti annis Orientem tenuisse captiuum et ab Aegyptiis 
 atque Aethiopibus annuum exegisse uectigal. auertat Iesus ab 
 orbe Romano tales ultra bestias! insperati ubique aderant et famam 
 celeritate uincentes non religioni, non dignitatibus, non aetati, non 
 uagienti miserebantur infantiae. cogebantur mori, qui dudum uiuere

 

 
 
 
 coeperant et nescientes malum suum inter hostium manus ac tela 
 ridebant.

consonus inter omnes rumor petere eos Hierosolymam et 
 ob nimiam auri cupiditatem ad hanc urbem concurrere. muri neglecti 
 pacis incuria sarciebantur Antiochiae; Tyrus uolens a terra abrumpere 
 insulam quaerebat antiquam. tunc et nos conpulsi sumus parare 
 naues, esse in litore, aduentum hostium praecauere et saeuientibus 
 uentis magis barbaros metuere quam naufragium non tam 
 propriae saluti quam uirginum castimoniae prouidentes.

erat in illo 
 tempore quaedam apud nos dissensio et barbarorum pugnam domestica 
 bella superabant. nos in Oriente tenuerunt iam fixae sedes et 
 inueteratum locorum sanctorum desiderium; illa, quia tota in sarcinis 
 erat et in omni orbe peregrina, reuersa est ad patriam, ut ibi pauper 
 uiueret, ubi diues fuerat, manens in alieno, quae multos prius 
 hospites habuit, et - ne sermonem longius traham - in conspectu 
 Romanae urbis pauperibus erogaret, quod illa teste uendiderat.

Nos hoc tantum dolemus, quod pretiosissimum de sanctis 
 locis monile perdidimus. recepit Roma, quod amiserat, ac procax et 
 maledica lingua gentilium oculorum testimonio confutata est. laudent 
 ceteri misericordiam eius, humilitatem, fidem: ego ardorem animi 
 plus laudabo.

librum, quo Heliodorum quondam iuuenis ad heremum 
 cohortatus sum, tenebat memoriter et Romana cernens moenia inclusam 
 se esse plangebat. oblita sexus, fragilitatis inmemor ac solitudinis 
 tantum cupida ibi erat, ubi animo morabatur. non poterat 
 teneri consiliis amicorum: ita ex urbe quasi de uinculis gestiebat

 

 
 
 
 erumpere. dispensationem pecuniae et cautam distributionem 
 genus infidelitatis uocabat.

non aliis elemosynam tribuere, sed 
 suis pariter effusis ipsa pro Christo stipes optabat accipere. sic festinabat, 
 sic inpatiens erat morarum, ut illam crederes profecturam. 
 itaque, dum semper paratur, mors eam inuenire non potuit inparatam.

Inter laudes feminae subito mihi Pammachius meus exoritur. 
 Paulina dormit, ut ipse uigilet; praecedit maritum, ut Christo famulum 
 derelinquat. hic heres uxoris et hereditatis alii possessores. certabant 
 uir et femina, quis in portu Abrahae tabernaculum figeret, et haec 
 erat inter utrumque contentio, quis humanitate superaret. uicit 
 uterque et uterque superatus est. ambo se uictos et uictores fatentur, 
 dum, quod alter cupiebat, uterque perfecit.

iungunt opes, 
 sociant uoluntates, ut, quod aemulatio dissipatura erat, concordia 
 cresceret. necdum dictum, iam factum: emitur hospitium et ad hospituim turba concurrit. 
 non est enim labor in Iacob nec dolor in 
 Israhel. adducunt maria, quos in gremio suo terra suscipiat. mittit 
 Roma properantes, quos nauigaturos litus molle confoueat.

quod 
 Publius semel fecit in insula Melita erga unum apostolum et — ne 
 contradictioni locum tribuam — in una naue, hoc isti et frequenter 
 faciunt et in plures. nec solum inopum necessitas sustentatur, sed 
 prona in omnes munificentia aliquid et habentibus prouidet. xenodochium 
 in portu Romano situm totus pariter mundus audiuit. sub una 
 aestate didicit Brittania, quod Aegyptus et Parthus agnouerant uere.

Quod scriptum est: timentibus dominum omnia 
 cooperantur in bonum, in obitu tantae feminae uidimus conprobatum. 
 quodam praesagio futurorum ad multos scripserat monachos, 
 ut uenirent et graui onere laborantem absoluerent faceretque 
 sibi de iniquo mammona amicos, qui eam reciperent in aeterna tabernacula. 
 uenerunt, amici facti sunt : dormiuit illa-quod uoluit-et 
 deposita tandem sarcina leuior uolauit ad caelos.

quantum haberet 
 uiuentis Fabiolae Roma miraculum, in mortua demonstrauit. necdum 
 spiritum exalauerat necdum debitam Christo reddiderat animam, 
 et iam fama uolans, tanti praenuntia luctus, 
 totius urbis populos exsequias congregabat. sonabant psalmi et 
 aurata tecta templorum reboans in sublime alleluia quatiebat. 
 hiciuuenum chorus, ille senum, quicarmine laudes 
 femineas et facta ferant.

non sic Furius de Gallis, non Papirius de Samnitibus, non Scipio 
 de Numantia, non Pompeius de Ponti gentibus triumphauit. illi 
 corpora uicere, haec spiritales nequitias subiugauit. audio: praecedentium 
 turmas et cateruatim exsequiis eius multitudinem fluctuantem 
 non plateae, non porticus, non inminentia desuper tecta capere poterant 
 prospectantes. tunc suos in unum populos Roma conspexit: 
 fauebant sibi omnes in gloria paenitentis. nec mirum, si de eius salute 
 homines exultarent, de cuius conuersione angeli laetabantur in caelo.

Hoc tibi, Fabiola, ingenii mei senile munus, has officiorum 
 inferias dedi. laudauimus uirgines, uiduas ac maritatas, quarum

 

 
 
 
 semper fuere candida uestimenta, quae sequuntur agnum, 
 quocumque uadit. felix praeconium, quod nulla totius uitae 
 sorde maculatur! procul liuor, facessat inuidia. si pater familias bonus 
 est, quare oculus noster malus? quae inciderat in latrones, Christi 
 humeris reportata est. multae mansiones sunt apud patrem. 
 ubi abundauit peccatum, superabundauit gratia. cui plus 
 dimittitur, plus amat.

In septuagesimo septimo psalmo, quem iuxta euangelistam 
 Matheum ex persona domini dictum credimus, decem plagarum in 
 Aegypto et egressionis Israhel in solitudinem narratur historia. 
 cumque nulli dubium sit facta esse, quae scripta sunt, quasi aliud 
 littera sonet, aliud spiritus clausum teneat: aperiam, inquit, in parabola 
 os meum; loquar propositiones ab initio. quanta 
 audiuimus et uidimus et patres nostri narrauerunt 
 nobis.

unde et apostolus isdem uerbis, quia eodem et spiritu: haec 

 

 

 

 

 

 

 

 

 

 

 
 
 
 autem, ait, omnia in figura contingebant illis; scripta 
 sunt autem ad commonitionem nostram, in quos fines 
 saeculorum deuenerunt. et: nolo uos ignorare, fratres, quoniam 
 patres nostri omnes sub nube fuerunt et omnes mare 
 \\| transierunt et omnes in Moyse baptizati sunt, innube etin 
 mari, et omnes eandem spiritalem escam manducauerunt 
 et omnes eundem potum spiritalem biberunt. bibebant 
 enim de spiritali sequenti eos petra; petra autem erat 
 Christus.

si ergo pars historiae itineris exAegypto spiritaliter ac-I 
 cipitur, et cetera, quae ab apostolo pro angustia temporis praetermissa 
 sunt, eiusdem intellegentiae conuincitur. nam idem propheta,. 
 qui in alio loco dixerat: habitaui cum habitationibus Cedar; 
 multum incola fuit anima mea, absentiam terrae sanctae 
 ferre non sustinens lacrimabiliter ingemescit et dicit: haec recordatus 
 sum et effudi in me animam meam, donec transeam 
 in loco tabernaculi admirabilis usque ad domum dei 
 in uoce exultationis et confessionis, sonus epulantis, et 
 in alio psalmo: reuela oculos meos, et considerabo mirabilia 
 de lege tua.

Paulus quoque: lex spiritalis est et ipse dominus:; 
 si crederetis Moysi, et mihi crederetis; de me enim ille 
 scripsit, et euangelium secundum Lucam: tunc incipiens a 
 Moyse et omnibus prophetis interpretabatur illis in 
 cunctis scripturis, quae de se ipso dicta erant. igitur Iudaei 
 paruuli et qui solidum cibum glutire nequeunt, sed adhuc lacte

 

 
 
 
 nutriuntur infantiae, legant Pharaonem carneum et Mare Rubrum, 
 per quod ad Indiam nauigatur, et manna coriandro simile et omnia, 
 quae scripta sunt, audiant corporaliter: lepram domorum et lepram 
 pellis et staminis, taurum homicidam et iumentum adulterii reum 
 et Hebraei propter uxorem ac liberos seruire cupientis aurem subula 
 perforatam.

nos autem derelinquentes Capharnaum, agrum quondam 
 pulcherrimum, et cum Iesu egredientes in desertum pascimur 
 panibus eius, si insipientes sumus et iumentorum similes, hordeaceis, 
 si rationale animal, triticeis et ex grano frumenti commolitis, quod 
 in terram cadens et mortuum multos fructus attulit. nouem plagis 
 percussa est Aegyptus, fractus Pharao, ut dimitteret populum 
 dei ad extremum primogenita perdit, ut primogenita Israhelis 
 domino sacrarentur. qui prius tenere cupiebant, instanter expellunt.

exterminator transit et terram Gesen pastoralem et pluuiis inrigatam 
 non audet adtingere; erant enim postes eorum agni cruore 
 signati et opere loquebantur: signatum est super nos lumen \' v 
 uultus tui, domine. unde et appellatur ipsa sollemnitas phase, . 
 quam nos transitum possumus appellare, eo quod de peioribus ad 
 meliora pergentes tenebrosam Aegyptum relinquamus. sed iam 
 tempus est, ut promissa conplentes mansionum Israhel ordinem per-. 
 sequamur.

Scriptum est in ultima parte uoluminis Numerorum, quod 
 apud Hebraeos appellatur \'uaiedabber\': haec sunt castra

 

 

 
 
 
 filiorum Israhel, qui egressi sunt de terra Aegypti per 
 turmas suas in manu Moysi et Aaron, quas Graeci djtaQVsig 
 uocant, nos propter linguae proprietatem significantius \'mansiones\' 
 siue, quia de exercitu dicitur, \'castra\' transtulimus.

fit autem catalogus 
 mansionum a prima usque ad ultimam et numerantur simul quadraginta 
 duae, de quibus Matheus loquitur: ab Abraham usque 
 adDauid generationes quattuordecim et a Dauid usque 
 ad transmigrationem Babylonis generationes quattuordecim 
 et a transmigratione Babylonis usque ad Christum 
 generationes quattuordecim, id est simul generationes quadraginta 
 duae.

per has currit uerus Hebraeus, qui de terra transire festinat 
 ad caelum et Aegypto saeculi derelicta terram repromissionis 
 ingreditur. nec mirum, si in illo numeri sacramento perueniamus ad 
 regna caelorum, sub quo dominus atque saluator a primo patriarcha 
 peruenit ad uirginem, quasi ad Iordanen, quae pleno gurgite fluens 
 spiritus sancti gratiis redundabat.

quod autem in manu Moysi et 
 Aaron egressus scribitur, intellege legem et sacerdotium, opera et 
 cultum dei, quorum alterum altero indiget. nihil enim prodest 
 exercere uirtutes, nisi noueris creatorem, nec dei ueneratio proficiet 
 ad salutem, nisi praecepta conditoris inpleueris. his duabus manibus 
 quasi duobus seraphim in confessionem sanctae trinitatis erumpimus 
 dicentes: sanctus, sanctus, sanctus dominus sabaoth.

Mouerunt autem de Ramessemense primo, quinta 
 decima die mensis primi, altera die post pascha egressi

 

 
 
 
 sunt fillii Israhelin manu excelsain conspectu omnium 
 Aegyptiorum. et Aegyptii sepeliebant, quos percusserat 
 dominus ex eis, omne primogenitum in terra 
 Aegypti, et in diis eorum fecit dominus iudicia.

Ramesse a quibusdam interpretatur \'commotio turbulenta\' aut 
 \'amaritudo commotioque tineae\', nos autem uerius aestimamus exprimi 
 \'tonitruum gaudii\'. ad hanc urbem, quae in extremis Aegypti 
 finibus erat, populus congregatus est, qui in desertum exire cupiebat, 
 eo quod tumultum saeculi derelinquens mouebatur a uitiis pristinis 
 et ab excomedente se prius tinea peccatorum et omnem amaritudinem 
 uertens in dulcedinem ut dei uocem in Sina monte desuper tonantis 
 audiret.

quod autem uerba diuina et eloquia scripturarum in istius 
 saeculi et mundi rota tonitruus appellentur, psalmista declarat 
 dicens: uox tonitrui tui in rota, et dei patris uocem in baptismo 
 saluatoris audientes tonitruum putauerunt. cumque commoti fuerimus 
 ad euangelicam tubam et excitati tonitrui gaudio, eximus in mense 
 primo, quando hiemps praeteriit et abiit sibi, quando ueris 
 exordium est, quando terra parturit, quando cuncta renouantur, et 
 eximus quinta decima die mensis primi, in crastinum paschae 
 pleno mensis lumine, post esum agni inmaculati et calciatos pedes de 
 apostolo et accinctos pudicitia lumbos et baculos in manibus praeparatos.

quamuis enim in Aegypto quarta decima mensis pascha facientes 
 comederimus agnum, tamen tunc lux nobis plena conpletur, quando 
 in manu excelsa Ramessem dimittimus, quae excelsa dicitur, 
 uel quod Aegyptum percusserit uel quod protexerit Israhel

 

 
 
 
 uidentibus Aegyptiis, qui admirantur nos exire de saeculo et torquentur 
 inuidia et postea tenere cupientes in persecutionibus suffocantur, 
 quando et Aegyptii sepeliunt primogenitos suos et patres mortui 
 terrenis operibus opprimunt mortuos filios.

mihi uidentur Aegyptiorum 
 primogenita dogmata esse philosophorum, quibus deceptos 
 homines atque inretitos tenebant. quae cum Israhel uiuus effugerit, 
 circumdant mortuis suis, ne exeuntium imitentur exemplum. porro, 
 quod sequitur: in diis eorum fecit iudicia siue, ut Septuaginta 
 transtulerunt, ultiones, illud Hebraei autumant, quod nocte, qua 
 egressus est populus, omnia in Aegypto templa destructa sint siue 
 motu terrae siue tactu fulminum. spiritaliter autem discimus, quod 
 egredientibus nobis ex Aegypto errorum idola corruant et omnis peruersarum 
 doctrinarum cultura quatiatur.

Et proficiscentes filii Israhel de Ramesse castra metati 
 sunt in Sochoth. 
 
 
 Secunda mansio. in hac coquunt panes azymos et primum 
 tendunt tabernacula, unde et ex re locus nomen accepit. 
 Sochoth quippe interpretatur in lingua nostra \'tabernacula\' siue 
 \'tentoria\'. et ob hoc septimo mense, quinta decima die mensis sollemnitas 
 tabernaculorum est. cum ergo exierimus ex Aegypto, primum 
 tabernacula figimus scientes nobis ad ulteriora pergendum.

tunc non 
 comedimus de fermento Aegypti, de fermento malitiae et nequitiae, 
 sed uescimur azymis sinceritatis et ueritatis domini 
 praecepta opere consummantes: cauete a fermento pharisaeorum. 
 in hac nobis praecipitur mansione, ut semper egressionis ex

 

 
 
 
 Aegypto memores simus, ut celebremus transitum, id est phase 
 domini, ut primogenita nostri uteri cunctarumque uirtutum pro 
 primogenitis Aegypti, quae percussa sunt, domino consecremus.

Et profecti de Sochoth castra metati sunt in Aetham, 
 quae est in extremo solitudinis. 
 
 
 Tertia mansio offertur post tabernacula, in qua primum uidetur 
 dominus nocte in columna ignis et per diem in columna nubis, ut praecedat 
 populum et dux itineris fiat. Aetham nobiscum sonat \'fortitudo\' 
 atque \'perfectio\', de qua et Dauid canit: tu disrupisti 
 fluuios Aetham, id est \'fortes\'. grandis est fortitudo Aegyptum 
 dimittere et m extrema solitudine commorari.

ex quo intellegimus 
 locum Sochoth adhuc iuxta Aegypti fuisse regiones. in eo enim, 
 quod dicitur: quae est in extremis finibus solitudinis, ostenditur 
 inter confinia esse heremi et Aegypti. praeparemus nobis 
 fortitudinem, adsumamus perfectum robur, ut inter errorum tenebras 
 et confusionem noctis scientiae Christi lumen appareat. dies quoque 
 noster nubem habeat protegentem, ut his ducibus ad sanctam terram 
 peruenire ualeamus.

Profectique de Aetham reuersi sunt Phiahiroth, quod 
 est contra Beelsephon, et castra metati sunt e regione 
 Magdol. 
 
 Quarta mansio est Phiahiroth, quae interpretatur \'os nobilium\', 
 scribiturque per litteram heth. quidam male hiroth \'uillas\' putant, 
 errorque manifestus, quod pro supra dicto elemento ain litteram

 

 
 
 
 legant. Beelsephon in linguam nostram uertitur \'dominus aquilonis\' 
 aut \'ascensus speculae\' aut \'habens arcana\', porro Magdol 
 2 
 \'magnitudo\' uel \'turris\'. adsumpta igitur fortitudine nobilitamur 
 in domino et Beelsephon idoli arcana contemnimus illiusque 
 magnificentiam et turritam superbiam declinamus. non enim est ab 
 austro, unde dominus uenit, et a meridie, in qua sponsus recumbit 
 in floribus, sed possessor aquilonis, uenti frigidissimi, a quo exardescunt 
 mala super terram; qui, cum sit frigidissimus, nomine dexter 
 uocatur, falso sibi adsumens uocabulum uirtutis ac dexterae, cum 
 totus sit in sinistra.

Et profecti de Phiahiroth transierunt per medium 
 mare in deserto et ambulauerunt uiam trium dierum in 
 solitudine Aetham et castra metati sunt de Aetham. 
 
 Quinta mansio Mara, quae interpretatur \'amaritudo\'. non poterant 
 ad Rubri Maris gurgites peruenire et Pharaonem cum suo exercitu 
 uidere pereuntem, nisi postquam habuerunt in ore nobilitates, id est 
 in domini confessione uirtutes, quando crediderunt deo et Moysi, 
 famulo eius, et audierunt ab eo: dominus pugnabit pro uobis 
 et uos tacebitis, et uictores Maria praecinente in tympanis t corporum 
 resonarunt carmina triumphantium: cantemus domino; 
 gloriose enim honorificatus est, equum et ascensorem 
 proiecit in mare.

post praedicationem euangelii, post tabernacula 
 transmigrantium, post adsumptam fortitudinem, post confessionis 
 nobilitatem pericula rursus occurrunt. unde discimus cauendas

 

 
 
 
 semper insidias et inuocandam misericordiam dei, ut insequentem 
 Pharaonem possimus effugere et nobis in spiritali baptismo suffocetur.

egressis de Mari Rubro occurrit heremus Sur, quae et solitudo 
 Aetham dicitur, in qua tribus diebus ingredientes non habuerunt 
 aquam et peruenerunt ad Mara, quae ex amaritudine nomen accepit. 
 habebat fons aquam, et dulcedinem non habebat. murmurat populus 
 uidens aquas et potare non sustinens. intellege Mara aquas occidentis 
 litterae, quibus si inmittatur confessio crucis et passionis dominicae 
 sacramenta iungantur, omne, quod inpotabile et triste uidebatur ac 
 rigidum, uertitur in dulcedinem. unde et scriptum est: constituit 
 deus populo legem et iudicia et temptauit eum. ubi enim 
 magnitudo gratiae, ibi magnitudo discriminis.

nec terrearis, si post 
 uictoriam uenias ad amaritudinem, quia uerum pascha facientes 
 azyma cum amaritudinibus comedunt et temptatio probationem, 
 probatio spem, spes parit salutem. apud medicos quoque quaedam 
 antidotus noxios humores temperans ex amaritudine nominatur,_ 
 quae dulcis ostenditur restituens sanitatem, sicut e contrario uoluptas 
 atque luxuria amaritudine terminatur dicente scriptura: quae ad 
 tempus pinguefacit fauces tuas, nouissime uero amarius 
 felle inuenies.

Et profecti de Mara uenerunt in Helim, ubi erant 
 duodecim fontes aquarum et septuaginta palmae, ibique 
 castra metati sunt. 
 
 Sexta mansio in \'arietes fortesque\' uertitur. quam pulcher ordo 
 uirtutum! post uictoriam temptatio, post temptationem refectio.

 

 
 
 
 de amaritudine uenimus ad arietes et robustos principes gregis, quos 
 apud Ezechiel dominus iudicaturum esse se dicit, quod alii eorum 
 conculcauerint aquas et conpresserint oues, alii lenes et placabiles 
 fuerint. de his et uicesimus octauus psalmus loquitur: adferte do- 
 2 
 mino, filii dei, adferte domino filios arietum. sextae mansionis 
 tenemus hospitium. numquam prius occurrerunt fontes purissimi, 
 nisi ubi magistrorum doctrina prorumpit. nec dubium, quin de 
 duodecim apostolis sermo sit, de quorum fontibus deriuatae aquae 
 3 
 totius mundi siccitatem rigant. iuxta has aquas septuaginta creuere 
 palmae, quos et ipsos secundi ordinis intellegimus praeceptores 
 Luca euangelista testante duodecim fuisse apostolos et septuaginta 
 discipulos minoris gradus, quos et binos ante se dominus praemittebat. 
 de quibus et Paulus refert, quod apparuerit dominus primum 
 duodecim, deinde apostolis omnibus, alios uolens intellegi primos et 
 alios secundos Christi discipulos. bibamus de huiusce modi fontibus 
 et dulces fructus uictoriae deuorantes ad mansiones reliquas praeparemur.

Profectique de Helim castra metati sunt ad Mare 
 Rubrum. 
 
 Mare Rubrum, quod Hebraice dicitur \'iam suph\', septima mansio 
 est. et quaeritur, quomodo post transitionem Maris Rubri et fontis 
 Marae et Helim rursum ad Mare Rubrum uenerint, nisi forte in 
 itinere pergentibus sinus quidam maris occurrerit, iuxta quem castra 
 metati sunt. aliud est enim transire per mare, aliud in proximo figere 
 tabernacula.

ex quibus monemur etiam post euangelicam

 

 
 
 
 disciplinam inter cibos dulcissimos triumphorum apparere nobis interdum 
 mare et praeterita discrimina poni ante oculos, quamquam multae 
 differentiae sit transire mare et mare procul aspicere. uerbum \'iam 
 - suph\' apud Hebraeos ex mari et rubro conpositum est; suph autem 
 et \'rubrum\' et \'scirpus\' uocatur. unde possumus suspicari, quod 
 uenerint ad paludem quandam et lacum, qui carecto et iuncis plenus 
 fuerit. quod autem omnes congregationes aquarum scriptura sancta 
 mare uocet, nulla dubitatio est. haec mansio in Exodo non habetur. 
 
 sed scriptum est pro ea, quod de Mari Rubro uenerint ad desertum. 
 Sin, quae est inter Helim et Sinai, quinta decima die mensis secundi 
 egressionis eorum ex Aegypto, id est tricesima prima, postquam 
 egressi sunt de Ramesse.

Et profecti de Mari Rubro castra metati sunt in 
 solitudine Sin. 
 
 Octaua mansio, licet iuxta ordinem Exodi septima sit. sed sciendum, 
 quod omnis usque ad montem Sinai heremus Sin uocetur et ex, 
 tota prouincia etiam locus unius mansionis nomen acceperit, sicut et 
 Moab tam urbis quam prouinciae nomen est. in hac solitudine quinque 
 mansiones: iam suph, de qua supra diximus, et heremus Sin et 
 Dephca et Halus et Raphidim, de quibus loquemur in consequentibus.

Sm autem interpretatur rubus uel odium, quorum utrumque 
 facit ad mysticos intellectus, quod, postquam uenerimus ad eum 
 locum, de quo nobis sit dominus locuturus, grande odium mereamur 
 inimici. tunc uidebimus ardere rubum et non comburi, inflammari 
 ecclesiam persecutionibus et eam loquente in illa domino non perire. 
 et nota, quod in octaua mansione, in qua torcularia nostra sunt, unde

 

 
 
 
 et octauus psalmus hoc titulo praenotatur, desertum capimus rubi, 
 quia plures filii desertae.magis quam eius, quae habet 
 uirum.

Et profecti de deserto Sin castra metati sunt in Dephca. 
 Nona mansio. hoc nomen apud Hebraeos κροῦσμα , id est pulsatio, 
 dicitur, iuxta quod et dominus ait: pulsate et aperietur uobis. 
 in libro autem Hebraicorum Nominum \'adhaesionem remissionemque\' 
 transtulimus, quod lectorem turbare non debet. nec putet nos 
 dissonantia scribere; ibi enim iuxta id, quod uulgo habetur, edidimus, 
 si medium uerbum scribatur per beth litteram; hic autem in Hebraico 
 uolumine scriptum repperi per phe, quod elementum magis 
 pulsationem quam glutinum sonat. sensusque manifestus: post 
 responsa domini, post octauum numerum resurrectionis Christi incipimus 
 sacramenta pulsare.

prudentem studiosumque lectorem 
 rogatum uelim, ut sciat me uertere nomina iuxta Hebraicam ueritatem; 
 alioquin in Graecis et Latinis codicibus praeter pauca omnia 
 corrupta repperimus. et miror quosdam eruditos et ecclesiasticos 
 uiros ea uoluisse transferre, quae in Hebraico non habentur, et de 
 male interpretatis fictas explanationes quaerere, ut in praesenti pro 
 Dephca legunt Raphaca litteram ponentes pro littera, eo quod res 
 et daleth paruo apice distinguantur, et interpretantur \'curationem\' 
 atque exinde tropologiam similem prosequuntur.

Et profecti de Dephca castra metati sunt in Halus.

 

 
 
 
 
 Decima mansio in Exodo non habetur crediturque in Sin heremo 
 contineri eodem narrante libro: profecta est omnis multitudo 
 filiorum Israhel de heremo Sin per mansiones suas iuxta 
 os domini et uenerunt Raphidim. ex quo perspicuum est 
 plures mansiones unius regionis uocabulo demonstrari.

interpretatur 
 Halus fermentum, quod tollens mulier miscuit farinae 
 satis tribus, donec fermentaretur totum. in hac solitudine 
 murmurat populus propter famem et conuersus respicit procul in 
 nube gloriam dei accipitque uespere coturnicem et mane alterius 
 diei manna. et nota in mansione decima fermentum poni et post 
 esum carnium manna tribui inplerique scripturam: panem angelorum 
 manducauit homo.

Profectique de Halus castra metati sunt in Raphidim; 
 et non erat ibi aqua populo. 
 
 Undecima mansio est, quam uiolenter interpretatam in libro 
 Hebraicorum Nominum repperi \'uidit os sufficiens eis\' aut certe 
 \'uisio oris fortium\'; meliusque transfertur \'dissolutio fortium\' uel 
 \'sanitas fortium\' siue iuxta proprietatem linguae Syrae \'remissio 
 manuum\'. haec et in Exodo legitur post profectionem de heremo Sin.

queritur in ea populus ab ardore sitis; fons de petra Oreb erumpit 
 et profluit et, quia temptauerunt deum, locus Raphidim \'temptationis\' 
 quoque, id est \'massae\' sortitus est nomen. Moyses ascendit in 
 montem; Iesus contra Amalec militat; ad crucis signum superatur 
 inimicus; remissis orantis manibus hostis uictor insequitur.

sedet 

 

 
 
 
 Moyses super lapidem de Zacharia, qui septem habebat oculos et in 
 Samuhelis uolumine appellatur aben ezer, id est \'lapis adiutor\', 
 et utramque manum eius Aaron et Ur, id est \'montanus lucidusque\', 
 sustentant. deuicto aduersario superuenit Iethro, adducit Sepphoram 
 et utrosque filios, dat consilium septuaginta seniorum et in typum 
 ecclesiae de gentibus congregatae legis imminutio euangelio suggerente 
 conpletur.

pulchre autem \'dissolutio\' ac \'sanitas fortium\' Raphidim 
 dicitur uel propter dissipatum Amalec uel propter sanatum 
 Israhel. sin autem \'remissionem manuum\' iuxta Syros Raphidim 
 sonat, dicemus propter offensam populi, quia contra dominum murmurarit, 
 istud loco nomen inpositum. haec tangimus potius, quam 
 exponimus, breuiter indicasse contenti, quod post fermentum – Halus 
 - et \'massam\' ecclesiae soleant multiplicia daemonum aduersum 
 nos temptamenta consurgere.

Et profecti de Raphidim castra posuerunt in 
 solitudine Sinai. 
 
 ,Duodecima mansio est. statim tibi ueniat in mentem apostolorum 
 numerus. una de pluribus, sed maior ab omnibus non separatur in 
 ordine et praecellit in merito. ad hunc locum quadragesima septima die 
 perueniunt scriptura dicente: mense tertio egressionis filiorum 
 Israhel de Aegypto, in die hac transierunt in solitudinem 
 Sinai profectique simul de Raphidim uenerunt in

 

 
 
 
 desertum Sinai et castra metati sunt in heremo seditque ibi 
 Israhel e regione montis. et Moyses ascendit ad. deum 
 uocauitque eum dominus de monte dicens et reliqua. et 
 rursum: uade, inquit, ad populum et sanctifica eos hodie 
 et cras. et lauent uestimenta sua sintque parati in 
 diemtertium, quia tertia die descendet do minus uidente 
 uniuerso populo super montem Sinai.

quod et factum 
 est. laueruntque uestimenta sua et ab uxorum coitu separatis 
 die tertio descendit dominus in montem, quo fumante et fulgore, 
 tonitru, caligine, uoce tubae mortalium corda terrentibus Moyses 
 loquebatur et dominus respondebat ei. supputemus numerum 
 et inueniemus quinquagesimo die egressionis Israhel ex Aegypto in 
 uertice montis Sinai legem datam.

unde et pentecostes celebratur 
 sollemnitas et postea euangelii sacramentum spiritus sancti descensione 
 conpletur, ut, sicut priori populo quinquagesima die, uero iubeleo 
 et uero anno remissionis et ueris quinquaginta et quingentis. 
 denariis, qui debitoribus dimittuntur, lex data est, ad apostolos 
 quoque et, qui cum eis erant, in centum uiginti, Mosaicae aetatis 
 numero, constitutis descenderit spiritus sanctus et diuisis linguis 
 credentium totus euangelica praedicatione mundus expletus sit.

longum est, si replicare uelim, quid in lege praeceptum sit, quomodo 
 fabricatum tabernaculum, quae uarietas hostiarum, quae uasorum 
 diuersitas, quae indumenta pontificis, quae sacerdotum ac leuitarum 
 caerimoniae, quid egerint, quomodo populus numeratus sit: hoc tantum 
 dicam, quod media pars Exodi et totus Leuiticus liber et

 

 
 
 
 Numerorum praecepta non modica et per singulas tribus populi distributio 
 et oblatio principum in hac mansione descriptae sint multo- 
 rumque uoluminum disputatio huic loco sufficere uix possit. interpretatur 
 autem Sinai \'rubi\', non unus, ut supra in solitudine Sin, 
 sed plures, ut ibi principium, hic perfectio, ibi solitarius numerus, hic 
 multiplex. aliud est enim unam et aliud omnes gratias possidere.

Et profecti de solitudine Sinai castra metati sunt 
 in sepulchris concupiscentiae. 
 
 Tertia decima mansio, cuius nomen cum interpretatione editum 
 est, apud Hebraeos appellatur \'cabaroth atthaua\'. est autem 
 sensus ille de euangelio, quod Iesus baptizatus statim ab spiritu ductus 
 est in desertum et temptabatur a diabolo.

itaque et Israhel post familiarem 
 cum deo sermonem, postquam iuxta montem Sinai commoratus 
 est anno uno et diebus quattuor, mira dispositione castrorum 
 egressus est in solitudinem Pharan, quae interpretatur \'onager\' 
 aut \'feritas\', ibique succumbit malae bestiae fastidiens caelestem 
 panem et Aegyptiorum carnes desiderans, quando multos subitum 
 uorauit incendium et intercedente Moyse fumum uorax flamma 
 consumpsit.

tunc accipiunt coturnices et usque ad nausiam ac uomitum 
 deuorant. eliguntur septuaginta presbyteri, uadunt ad ostium 
 tabernaculi, duo remanent, Heldad et Medad, non imperii neglegentes, 
 sed humilitate submissi, dum se honore arbitrantur indignos, 
 unde et absentes prophetant. saturatoque populo, cum adhuc esca 
 esset in ore ipsorum, ira dei ascendit super eos et occidit

 

 
 
 
 pingues eorum et electos Israhel prae pedi uit, ne ad malum 
 uelociter currerent; unde et appellatus est locus \'sepulchra concupiscentiae\' 
 siue, ut in Septuaginta legimus, \'memoriae desiderii\'.

-ex quibus omnibus nos docemur, qui sapientiam dimisimus saecularem 
 et Aegyptias ollas contempsimus, non debere murmurare 
 contra caelestem scripturarum panem nec iurulentias Aegyptiorum, 
 qui sunt magnarum carnium, sed simplicem mannae cibum quae- . 
 rere; alioquin, si rursus eas uoluerimus appetere, uorabimus usque 
 ad nausiam et statim domini igne torquebimur desideriumque nostrum 
 uertetur in tumulos, ut simus sepulchra dealbata, quae 
 foris parent hominibus speciosa, intus autem plena sunt 
 ossibus mortuorum et omni spurcitia.

Et profecti de sepulchris concupiscentiae castra 
 metati sunt in Aseroth. 
 
 Quarta decima mansio in solitudine Pharan, quae in \'atria\' uertitur. 
 in hac Aaron et Maria propter Aethiopissam contra Moysen 
 murmurant et in typum zeli aduersus ecclesiam de gentibus congregatam 
 populus Iudaeorum leprae sorde perfunditur nec redit ad 
 tabernaculum et pristinam recipit sanitatem, donec statutum plenitudinis 
 gentium tempus inpleat.

et hoc, prudens lector, adtende, 
 quod post consummatam in duodecimo numero uirtutem, quia superbiit 
 Israhel et in sepulchris concupiscentiae carnes Aegyptias desiderauit, 
 rursum iacit aliud fundamentum et atria, id est uestibula; 
 uirtutis ingreditur ostendens nobis et eos, qui stant, posse cadere et, 
 qui ceciderant, resurgere. positus est Iesus in ruinam et

 

 

 

 
 
 
 resurrectionem multorum et ipse loquitur per prophetam: 
 numquid, qui cadit, non resurget?

Et profecti de Aseroth castra metati sunt in Rethma; 
 pro quo supra in hoc eodem libro legimus: postquam profectus 
 est populus de Aseroth, castra metati sunt in solitudine 
 Pharan.

Haec est autem quinta decima mansio. et notandum, quod reliquae 
 mansiones decem et octo, quarum nunc breuiter catalogus 
 describitur, a Rethma usque ad Asion-Gaber, id est usque ad tricesimam 
 secundam mansionem, sub Pharan solitudinis nomine contineantur. 
 in quibus uniuersa, quae scripta sunt, diuersis temporibus 
 gesta sentimus; quae quia non sunt per mansiones singulas distributa, i 
 a nobis quoque in commune dicentur, ut postea ueniamus ad reliqua. J

Rethma transfertur \'sonitus\' aut \'iuniperus\', quamquam plerique I 
 \'arceuthon\' apud Graecos aliud genus arboris significare contendant. 
 iuniperum autem et primus graduum psalmus iuxta ueritatem Hebraicam 
 sonat, ubi scriptum est: quid detur tibi aut quid adponatur 
 tibi ad linguam dolosam? et propheta respondit: 
 sagittae potentis acutae cum carbonibusiuniperorum;pro 
 quo apud nos legitur: desolatoriis.

ferunt autem lignum hocignem 
 multo tempore conseruare, ita ut, si pruna ex eius cinere fuerit operta, 
 usque ad annum perueniat. ex quo discimus post sepulchra concupiscentiae 
 et uestibula transire nos ad lignum, quod multo tempore 
 calorem tenet, ut simus feruentes spiritu et claro sonitu atque in 
 altum exaltata uoce euangelium domini praedicemus.

ab hac itaque 
 mansione usque ad tricesimam secundam istius modi continentur

 

 
 
 
 historiae: duodecim exploratores mittuntur ad terram sanctam; 
 botrus refertur in ligno et Christi breuiter passio demonstratur; 
 murmurat populus Iudaeorum gigantum impetum reformidans; 
 pugnat contra Amalec et Chananaeum nolente deo et uictus intellegit, 
 quae debeat in terra sancta exercere sacrificia; Dathan et Abiron et 
 filii Core consurgunt contra Moysen et Aaron et terrae uoragine 
 gluttiuntur; inter mortuos et uiuentes pontifex medius turibulo 
 armatus ingreditur et currens ira dei sacerdotis uoce prohibetur; 
 uirga Aaron et florem profert et folia et in aeternam memoriam 
 uirens siccitas conseruatur; necdum templum et iam aeditui, necdum 
 sacerdotes et leuitae obtulere sacrificia et partes eorum mysticus 
 sermo describit; uitula rufa in holocausto concrematur et cinis eius\' 
 piacularis aspersio est. quorum omnium figurae proprios libros flagitant 
 et melius reor tacere quam pauca dicere.

Et profecti deRethma castra metati sunt in Remmon 
 Phares. 
 
 Sexta decima mansio, quae interpretatur Graeco sermone goiag 
 diaA-OJtrj, Latine \'mali Punici diuisio\', quod alii malum granatum 
 uocant. cuius arboris fructus in scripturis dupliciter accipitur: aut in 
 ecclesiae gremio, quae omnem turbam credentium suo cortice tegit, 
 aut in uarietate consonantiaque uirtutum iuxta illud, quod scriptum 
 est:multitudinis autem credentium erat cor et animauna; 
 sicque diuisi sunt singuli gradus, ut omnes eadem conpage teneantur.

Et profecti de Remmon Phares castra metati sunt 
 in Lebna. 
 
 Septima decima mansio, quam in \'lateres\' possumus uertere, licet 
 quidam Lebona transferentes male \'candorem\' interpretati sunt.

legimus Aegyptios lateres in Exodo, quos populus faciens ingemuit, 
 legimus in Malachia, pro quibus Idumaea destructis politos lapides 
 reponere nititur, et laterem in Ezechiel, in quo obsessae Hierusalem 
 pictura describitur. ex quibus discimus in itinere istius uitae et de 
 alio in aliud transitu nunc nos crescere, nunc decrescere et 
 post ordinem ecclesiasticum saepe ad laterum opera transmigrare.

Et profecti de Lebna castra metati sunt in Ressa. 
 Octaua decima mansio in \'frenos\' uertitur. si enim post pr ofectum rursum 
 ad luti opera descendimus, infrenandi sumus et cursus uagi atque 
 praecipites scripturarum retinaculis dirigendi.

hoc uerbum, quantum 
 memoria suggerit, nusquam alibi in scripturis sanctis apud Hebraeos 
 inuenisse me noui absque libro apocrypho, qui a Graecis Xsjztr ), id 
 est parua, Genesis appellatur; ibi in aedificatione turris pro stadio 
 ponitur, in quo exercentur pugiles et athletae et cursorum uelocitas 
 conprobatur. dicit et psalmista: in- freno et camo maxillas 
 eorum constringe, qui non adpropinquant ad te, et apostolus: 
 nescitis, quoniam, qui in stadio currunt, omnes quidem 
 currunt, sed unus accipit brauium? sic currite, ut 
 conprehendatis.

Et profecti de Ressa castra metati sunt in Caaltha. 
 Nona decima mansio interpretatur \'ecclesia\'. uagi currentium 
 gressus frenis ad ecclesiam retrahuntur et fores, quas ante reliquerant, 
 rursum intrare festinant.

Et profecti de Caaltha castra metati sunt in monte 
 Sapher.. 
 
 Vicesima mansio interpretatur \'pulchritudo\' et in monte decoris 
 est constituta, de qua et quarti decimi psalmi principium sonat: 
 domine, quis habitabit in tabernaculo tuo aut quis requiescet 
 in monte sancto tuo?

uide, quid prosint frena: 
 a uitiis nos retrahunt, introducunt ad uirtutum choros et in Christo, 
 monte pulcherrimo, habitare faciunt. iste iuxta Danihel lapis excisus 
 de monte sine manibus creuit in montem magnum et inpleuit 
 omnem terram; iste iuxta Ezechiel uulnerauit principem Tyri; ad 
 is turn in Esaia et Michea populi confluunt dicentes: uenite, ascendamus 
 in montem domini et ad domum dei Iacob; et adnuntiabit 
 nobis uias suas et ambulabimus in se-mitis eius.

Et profecti de monte Sapher castra metati sunt 
 in Arada. 
 
 Vicesima prima mansio uertitur in \'miraculum\'. quam pulcher 
 ordo profectuum, quam egregia textura credentium! post opus lateris 
 infrenamur, post frenos in ecclesiam introducimur, post habitationem 
 ecclesiae ad Christum montem ascendimus, in quo positi stupemus 
 atque miramur, ut noster in laudibus eius sermo superetur inuenientium 
 in eo, quae nec oculus uidit nec auris audiuit 
 nec in cor hominis ascenderunt.

Et profecti de Arada castra metati sunt in Maceloth. 
 Vicesima secunda mansio in \'coetus\' uertitur. in hac enim consistit 
 multitudo credentium, ecclesia primitiuorum, uirtutum omnium. 
 consonantia. tunc uere possumus dicere: ecce quam bonum et 
 quam iocundum habitare fratres in unum! et: dominus 
 habitare facit unius moris in domo.

Et profecti de Maceloth castra metati sunt in Thaath. 
 Vicesima tertia mansio potest et \'subter\' intellegi, sed melius \'pauorem\' 
 interpretabimur. uenisti ad ecclesiam, ascendisti ad montem 
 pulcherrimum, stupore et miraculo Christi magnitudinem confiteris, 
 . uides ibi multos uirtutis tuae socios: noli altum sapere, sed time. 
 dominus enim superbis resistit, humilibus autem dat 
 gratiam et, qui se exaltat, uideat, ne cadat. potentes 
 potenter tormenta patientur.

timor uirtutum custos est, securitas 
 ad lapsum facilis. unde et in quodam psalmo, postquam propheta 
 dixerat: dominus regit me et nihil mihi deerit; in 
 loco pascuae ibi me conlocauit, iungit timorem, qui custos est 
 beatitudinis, et infert: uirga tua et baculus tuus ipsa me 
 consolata sunt. et est sensus: dum tormenta formido, seruaui 
 gratiam, quam acceperam.

Et profecti de Thaath castra metati sunt in Thare. 
 Vicesima quarta mansio, quam nonnulli uertunt in \'malitiam\' uel 
 in \'pasturam\', nec errarent, si per ain litteram scriberetur; nunc uero, 
 cum adspiratio duplex in extrema sit syllaba, erroris causa manifesta 
 est.

hoc eodem uocabulo et isdem litteris scriptum inuenio 
 patrem Abraham, qui in supra dicto apocrypho Geneseos uolumine 
 abactis coruis, qui hominum frumenta uastabant, abactoris uel

 

 
 
 
 depulsoris sortitus est nomen. itaque et nos imitemur Thare et uolucres 
 caeli, quae iuxta uiam satum triticum deuorare festinant, solliciti 
 prohibeamus.

nam et Abraham patriarches in typo Israhelis hostiarum 
 diuisit membra sacrificiaque a uolucribus non sinit deuorari; 
 et contemptorem oculum effodiunt corui de conuallibus; uerusque 
 Moyses et Helias ducit Aethiopissam et a coruis pascitur. si habueris 
 pauorem, sollicitus eris; si sollicitus fueris, leo in caulas ouium 
 tuarum introire non poterit. quod uel ad praepositos ecclesiarum uel 
 ad custodiam refer animae tuae, ad quam diabolus per diuersa uitiorum 
 foramina ingredi nititur.

Et profecti de Thare castra metati sunt in Methca. 
 Vicesima quinta mansio uertitur in \'dulcedinem\'. ascendisti in excelsum, 
 admiratus es uirtutum choros, timuisti ruinam, abegisti insidiatores: 
 dulcis te protinus fructus laboris insequitur et in morem 
 litterarum radicum amaritudinem pomorum suauitas conpensabit et 
 dices: quam dulcia faucibus meis eloquia tua, super mel 
 ori meo!

sponsumque tibi audies concinentem: mel distillant 
 labia tua, soror mea sponsa. quid enim suauius disciplina? 
 quid eruditione melius ? quid dulcius domino? gustate et uidete, 
 quoniam suauis est dominus. unde et Sampson, qui abegerat 
 a fructibus suis aues et uulpes, quaeexterminantuineas, conliga 
 uerat leonemque interfecerat rugientem, fauum inuenit in ore mortui.

Et profecti de Methca castra metati sunt in Asmona. 
 Vicesima sexta mansio in lingua nostra\'festinationem\' sonat iuxta 
 illud, quod in psalmo scribitur: uenient legati ex Aegypto. pro 
 legatis in Hebraeo \'festinantes\' legimus, ut, postquam dulces fructus 
 laboris messuerimus, non simus quiete contenti et otio et rursum ad 
 ulteriora properantes obliuiscamur praeteritorum et in futura nos 
 extendamus.

Et profecti de Asmona castra metati sunt in 
 Museroth. 
 
 Vicesima septima mansio \'uincula\' siue \'disciplinas\' sonat, ut festino 
 gradu pergamus ad magistros et eorum teramus limina et praecepta 
 uirtutum ac mysteria scripturarum uincula putemus 
 aeterna iuxta illud, quod in Esaia dicitur: et Sabaim, uiri sublimes, 
 ad te transibunt et tui erunt; post te ambulabunt 
 uincti manicis et:Paulus, uinctus Iesu Christi.

duplicia sunt 
 in scripturis uincula, quae quamdiu rupit Sampson, uicit inimicos. 
 et in Ecclesiaste de meretrice legimus: u i nculum in manibus 
 eius et ex persona domini dicentis: disrumpamus uincula 
 eorum et proiciamus a nobis iugum ipsorum et alibi: 
 laqueus contritus est et nos liberati sumus. Christi 
 autem uincula uoluntaria sunt et uertuntur in amplexus. quicumque 
 his fuerit conligatus, dicet: sinistra eius sub capite meo et 
 dextera eius complectetur me.

Et profecti de Museroth castra metati sunt in 
 Baneiacan. 
 
 Vicesima octaua mansio transfertur in \'filios necessitatis\' seu \'stridoris\'. 
 si ab uno incipias numero et paulatim addens ad septimum 
 usque peruenias, uicesimus octauus numerus efficitur. qui sunt isti 
 filii necessitatis? psalmus ipse nos doceat: adferte domino, filii 
 dei, adferte domino filios arietum. quae est tanta necessitas, 
 quae nolentibus inponatur? cum diuinis scripturis fueris eruditus 
 et leges earum ac testimonia uincula scieris ueritatis, contendes cum 
 aduersariis, ligabis eos et uinctos duces in captiuitatem et de hostibus 
 quondam atque captiuis liberos dei facies, ut repente dicas cum Sion: 
 ego sterilis et non pariens, transmigrata et captiua, et 
 istos quis enutriuit?

ego destituta et sola, et isti ubi 
 erant? miraris Isaiam: eiusdem psalmi sacramenta cognosce: uox 
 domini in uirtute, uox domini in magnificentia, uox 
 domini confringentis cedros, ut, postquam aduersarios fregerit 
 et concusserit desertos prius gentium populos, praeparentur cerui 
 in montibus et sit dilectus sicut filius unicornium in temploque 
 eius omnis dicat gloriam. porro, quoduertimus\'filiosstridoris\', ad 
 illum sensum refer, quod timore supplicii et eius loci, ubi est fletus 
 et stridor dentium, deserentes diaboli uincula Christo domino 
 credentium turbae colla submittant.



Et profecti de Baneiacan castra metati sunt in 
 monte Gadgad. 
 
 Vicesima nona mansio interpretatur \'nuntius\' siue \'expeditio et 
 accinctio\'uelcerte-quod nos uerius arbitramur—xairaxom?, idest 
 \'concisio\'. haud aliter possumus magistri discipulorum atque credentium 
 eos facere filios necessitatis, nisi praeceptores eorum interfecerimus. 
 crudeles simus in occisione eorum; non parcat manus nostra armum 
 aut extremum auriculae de ore leonis extrahere.

maledictus, 
 qui facit opus domini neglegenteret qui prohibet gladium 
 suum a sanguine. unde et Dauid: in matutino, inquit, interficiebam 
 omnes peccatores terrae. de nuntio autem et accinctione 
 haec breuiter possumus dicere, quod filiis necessitatis grandes 
 ad uirtutem stimulos suggeramus, cum eis nuntiauerimus praemia 
 futurorum et accinctos inire bella docuerimus. horum trium quicquid 
 magister fecerit, in monte consistit.

Et profecti de monte Gadgad castra metati sunt in 
 Ietabatha. 
 
 Tricesima mansio \'bonitas\' interpretatur, ut, cum peruenerimus 
 ad perfectum uirum, in sacerdotalem gradum et in aetatem plenitudinis 
 Christi, in qua et Ezechiel erat iuxta fluuium Chobar, possimus 
 cum Dauid in tricesimo psalmo canere: in te, domine, speraui, 
 non confundar in aeternum. pastor enim bonus ponit 
 animam suam pro ouibus suis.

Et profectide Ietabathacastraatisunt in Hebrona. 
 Tricesima prima mansio interpretatur waQeXevoig , id est \'transitus\'

 

 
 
 
 siue \'transitio\'. ad hanc uenit uerus Hebraeus, id est TCEQVivrjg atque 
 transitor, qui dicere potest: transiens uidebo uisionem hanc 
 magnam, de quo et psalmista canit: et non dixerunt, qui 
 praeteribant: benedictio domini super uos. praeterit. 
 enim figura huius mundi et propterea sancti cupiunt ad meliora 
 transire nec praesenti statu contenti ingemescunt cotidie: haec 
 recordatus sum et effudi in me animam meam, quoniam 
 transibo in locum tabernaculi admirabilis usque ad domum 
 dei. multum est, si de omnibus scripturis super uerbo transitionis 
 uelim exempla congerere.

Et profecti de Hebrona castra metati sunt in Asion - 
 Gaber. 
 
 Tricesima secunda mansio transfertur in \'ligna uiri\' siue\'dolationes 
 hominis\', quod significantius Graece dicitur fyhaxiofioi dvdgog scribiturque 
 per ain litteram, non, ut Graeci et Latini errant, per gimel. 
 unde in solitudine multitudo lignorum, nisi quod seduli et diligentis 
 magistri disciplina monstratur caedentis ligna informia et dolantis 
 facientisque uasa diuersa, quae in domo magna necessaria sunt? 
 possunt lignationes uiri saltuum et omnium arborum genera ac per 
 hoc credentium multitudinem figurare dicente Dauid: inuenimus 
 eam in campis siluae. hucusque solitudo Pharan decem et octo 
 continet mansiones, quae descriptae in catalogo superiori itinere 
 non ponuntur.

Et profecti de Asion - Gaber castra metati sunt in 
 deserto Sin, haec est Cades. 
 
 Quaeritur, cur octaua mansio nunc tricesima tertia esse dicatur. 
 - sed sciendum, quod prior per samech litteram scribitur interpretaturque 
 \'rubus\' siue \'odium\', haec autem per sade et uertitur in \'mandatum\'. 
 illudque, quod iungitur, Cades non, ut plerique aestimant, 
 \'sancta\' dicitur, sed \'mutata\' siue \'translata\'.

legimus in Genesi iuxta 
 Hebraicam ueritatem, ubi ludas meretricem putans Thamar dona 
 transmittit et sequester munerum interrogat ubi est cadesa? hoc 
 est \'scortum\', cuius habitus a ceteris feminis inmutatus est. in multis 
 quoque locis hoc idem repperimus. sin autem \'sancta\' interpretatur, 
 xata dvvicpnaoLV intellegendum, quomodo Parcae dicuntur ab eo, 
 quod minime parcant, et bellum, quod nequaquam bellum sit, et 
 lucus, quod minime luceat.

in hac mansione moritur Maria et sepelitur 
 et propter aquas contradictionis Moyses et Aaron offendunt 
 dominum et prohibentur transire Iordanen missisque nuntiis ad 
 Edom transitus petitur nec inpetratur: quis timeret post tantos 
 profectus murmur populi et offensam magistrorum et uiae transitus 
 denegatos?

uidetur mihi in Maria prophetia mortua, in Moyse et 
 Aaron legi et sacerdotio Iudaeorum finis inpositus, quod nec ipsi ad 
 terram repromissionis transcendere ualeant nec credentem populum 
 de solitudine huius mundi educere. et nota, quod post mortem prophetiae 
 et aquas contradictionis Idumaeum carneum atque terrenum 
 transire non possint et cum multis precibus et conatu uiam non

 

 
 
 
 inpetrent, sed egrediatur Edom aduersus eos in populo multo et in 
 manu forti. interpretatio quoque nominis morti et offensae et negato 
 transitui conuenit. ubi enim mandatum, ibi peccatum; ubi peccatum, 
 ibi offensa; ubi offensa, ibi mors. haec est mansio, de qua psalmista 
 canit: commouebit dominus desertum Cades.

Profectique de Cades castra metati sunt in Or monte, 
 in extremo terrae Edom. ascenditque Aaron sacerdos in 
 montem Or iuxta praeceptum domini et mortuus est 
 ibi anno quadragesimo egressionis filiorum Israhel de 
 terra Aegypti, mense quinto, prima die mensis. eratque 
 Aaron centum uiginti trium annorum, quando mortuus 
 est in monte Or. et audiuit Chananaeus rex Arad, qui habitabat 
 ad Austrum in terra Chanaan, quod uenissent 
 filii Israhel.

Tricesima quarta mansio est, quam plerique interpretantur \'lumen\', nec errarent, si per aleph litteram scriberetur; alii \'pellem\', et ipsi 
 uerum dicerent, si esset ain positum; nonnulli \'foramen\', quod posset 
 accipi, si heth haberet elementum. cum autem legatur per he, magis 
 \'mons\' intellegitur et legi potest: ascendit Aaron sacerdos in 
 montis montem, id est in uerticem eius.

ex quo animaduertimus 
 non in monte simpliciter, sed in monte montis pontificem mortuum, 
 ut dignus locus meritis illius monstraretur. moritur autem eo anno, 
 quo nouus populus repromissionis terram intraturus erat, in extremis 
 finibus terrae Idumaeorum. et quamquam in monte sacerdotium 
 Eleazaro filio dereliquerit lexque eos, qui eam inpleuerint, perducat 
 ad summum, tamen ipsa sublimitas non est trans fluenta Iordanis, 
 sed in extremis terrenorum operum finibus. et plangit eum populus

 

 
 
 
 triginta diebus.

Aaron plangitur, Iesus non plangitur. in lege 
 descensus ad inferos, in euangelio ad paradisum transmigratio. 
 audit quoque Chananaeus, quod uenisset Israhel, et in loco exploratorum, 
 ubi quondam offendisse populum nouerant, ineunt proelium 
 et captiuum ducunt Israhel. rursumque in eodem loco pugnatur: 
 ex uoto uictor uincitur, uicti superant appellaturque 
 nomen Horma, id est anathema. eadem dicere mihi non est pigrum, 
 legentibus necessarium, quod semper humanus status in huius saeculi 
 uia fluctuet et alius in ualle, alius in campis, alius moriatur in monte, 
 nec in monte simpliciter, sed in montis monte, id est in excelso uertice. 
 cumque nos dei auxilio destitutos hostis inuaserit duxeritque 
 captiuos, non desperemus salutem, sed iterum armemur ad proelium. 
 potest fieri, ut uincamus, ubi uicti sumus, et in eodem loco triumphemus, 
 in quo fuimus ante captiui.

Et profecti de monte Or castra metati sunt in Selmona. 
 profectique de Selmona uenerunt in Phinon. 
 
 .Hae duae mansiones, tricesima quinta et tricesima sexta, in ordine 
 historiae non inueniuntur, sed scriptum est pro eis: egressi de 
 monte Or per uiam Maris Rubri, ut circumirent terram 
 Edom. ex quo ostenditur in finibus atque circuitu terrae Edom eas 
 positas.

nec secundum morem legitur: profecti de monteOr castra 
 metati sunt in Selmona siue in Phinon, sed post ambitum 
 terrae Idumaeorum uenit ad extremum et ait: profecti 
 filii Israhel castra metati sunt in Oboth. nec dixit: \'profecti 
 sunt de illo et illo loco\', quia duas mansiones silentio praetermiserat,

 

 
 
 
 quas cum in supputatione tacuerit, reddidit in summa. prima 
 mansio Selmona interpretatur \'imaguncula\', secunda Phinon diminutiue 
 \'os\' — ab ore, non ab osse, intellege - in his Aaron mortuo murmurant 
 contra dominum et Moysen, manna fastidiunt, a serpentibus 
 uulnerantur et in typum saluatoris, qui uerum antiquumque serpentem 
 in patibulo triumphauit, diaboli uenena superantur.

unde et 
 imaguncula uerae expressaeque imaginis filii dei passionem eius 
 intuens conseruatur et, quod corde credit, ore pronuntiat legens 
 illud apostoli: corde creditur ad iustitiam, ore autem confessio 
 fit ad salutem. simulque nota, quod utraque mansio 
 ὑποκοριστικῶς appelletur, quia ex parte uidemus et ex parte 
 prophetamus et nunc per speculum uidemus in aenigmate.

Et profecti de Phinon castra metati sunt in Oboth. 
 Tricesima septima mansio uertitur in \'magos\' siue \'pythones\' uel 
 secundum uerba Heliu \'lagoenas grandes\', quae cum musto plenae 
 fuerint, absque spiramine ilico disrumpuntur. pugnauerunt magi contra 
 Moysen et Aaron et a muliere, quae erat in Endor et habebat 
 iuxta septuaginta interpretes spiritum pythonem, iuxta Hebraeos 
 magum, regi Israhelis inluditur.

multae sunt praestigiae et innumerabiles 
 laquei, quibus animae capiuntur humanae; sed nos dicamus. 
 in domino confidentes: laqueus contritus est et nos liberati 
 sumus et: si ambulauero in medio umbrae mortis, non

 

 
 
 
 timebo mala, quoniam tu mecum es. cadent a latere 
 nostro mille et decem milia a dextris nostris: non timebimus 
 ab incursu et daemonio meridiano, sed obturabimus aures 
 nostras, ne audiamus uoces incantantium, et sirenarum carmina 
 neglegemus.

post imaginem dei, quae in cordis ratione monstratur, 
 et confessionem fidei, quae ore profertur, consurgunt serpentes et 
 artes maleficae ad bella nos prouocant. sed nos, qui habemus pretiosissimum 
 thesaurum in uasis fictilibus, quae frangi possunt, ita 
 ut de quodam uix testa remanserit, in qua hauriri possit aquae 
 pusillum, omni custodia circumdemus cor nostrum.

Et Et profecti de Oboth castra metati sunt in Hieabarim 
 in finibus Moab. |
 
 Tricesima octaua mansio \'aceruos lapidum transeuntium\' sonat. 
 sunt sancti lapides, qui uoluuntur super terram, leues, politi et rotunditate 
 sua rotarum cursibus similes. sunt et alii, quos propheta 
 iubet tolli de uia, ne ambulantium in eos offendant pedes. qui sunt 
 isti ambulantes? utique uiatores et praetereuntes, qui per istud saeculum 
 ad alias mansiones transire festinant.

quod autem dicitur: in 
 finibus Moab et supra scriptum est: in solitudine, quae 
 respicit Moab contra solis ortum, ostendit iuxta litteram, 
 quod huc usque in finibus terrae Idumaeorum fuerint et nunc ueniant 
 ad terminos Moab de alia prouincia ad aliam transeuntes. non 
 enim semper uni uirtuti danda est opera, sed, sicut scriptum est: 
 ibunt de uirtute in uirtutem, de alia transeundum est ad 
 aliam, quia haerent sibi et ita inter se nexae sunt, ut, qui una caruerit, 
 omnibus careat. et tamen transire de alia ad aliam eorum est 
 proprie, qui solis iustitiae ortum considerant.

Et profecti de Hieabarim-siue, ut in secundo loco apud 
 Hebraeos habetur, Hihim-castra metati sunt in Dibon - Gad. 
 
 Tricesima nona mansio interpretatur \'fortiter intellecta temptatio\'. 
 pro hac in ordine historiae aliter scriptum repperi. postquam enim 
 castra metati sunt in Hieabarim in finibus Moab contra ortum solis, 
 legitur: inde profecti sunt et deuerterunt ad torrentem 
 Zared. et de hoc loco proficiscentes castra metati sunt 
 trans Arnon, quae est in solitudine finium Amorraei, eo 
 quod Arnon in terminis sitMoabitarum et Amorraeorum.

et post haec uenerunt ad puteum, ubi cecinit Israhel carmen 
 hoc: ascende, putee, quem foderunt principes et a peruerunt 
 duces populorum in datore legum et in baculo 
 eius. et de solitudine in Matthana et de Matthana ad 
 torrentes dei et de torrentibus dei ad excelsa et de 
 excelsis ad uallem, quae est in regione Moab, in uertice 
 Phasga, qui prospicit contra desertum. haec loca in finibus 
 Amorraeorum quidam interpretantes putant non mansiones esse, 
 sed transitus, nec praeiudicare debere catalogo mansionum extraordinariam 
 expositionem.

alii autem spiritalibus spiritalia 
 conparantes nolunt regiones significari, sed per locorum nomina. 
 uirtutum profectus esse, quod post magos et congregationem lapidum 
 frequenter ueniamus ad torrentes Zared, quod interpretatur 
 \'aliena descensio\', et in descensione positi transeamus ad Arnon, quod 
 \'maledictionem\' sonat, quae est posita in finibus Amorraeorum, qui 
 uel \'amari\' hostes sunt uel multa \'locuntur\'inflati.

sin autem transierimus 
 terminos Moab, qui de incestu generatus est et recessit a uero

 

 

 

 
 
 
 patre, statim nobis occurrit puteus, quem nemo de plebe fodit, nullus 
 ignobilis, sed principes et duces, qui iura dant populis. et canentes 
 carmen in aquis putei et in dei muneribus gratulantes prophetant, 
 quo transituri sint et ad quae peruenturi loca, quod scilicet de deserto 
 ueniant in Matthana, quod interpretatur \'donum\', et de Matthana 
 ad Nahalihel, quod dicitur ad \'torrentes dei\', et de Nahalihel ad Bamoth, 
 quae interpretatur \'excelsa\' siue \'adueniens mors\', quando conformes 
 efficimur mortis Christi, et de Bamoth occurrit nobis \'uallis 
 humilitatis\', quae tamen in uertice posita est montis Phasga, qui interpretatur 
 \'dolatus\', quod nihil habeat informe et rude, sed artificis 
 sit politus manu, qui mons respiciat solitudinem, quae Hebraice 
 dicitur Isimun.

quando enim fuerimus in uirtutum culmine constituti, 
 tunc totius mundi ruinas et omnium peccatorum respicimus 
 \'uastitatem\'. paene obliti sumus currente oratione dictare: Dibon - 
 Gad interpretatur \'fortiter intellecta temptatio\'. post Dibon - Gad 
 geritur bellum contra Seon, regem Amorraeorum, et Og, regem Basan, 
 et discimus, quod, cum uenerimus ad summum et de fonte principum 
 regumque biberimus, ascendentes ad montem Phasga non debeamus 
 eleuari in superbiam, sed propositam nobis e contrario solitudinem 
 nouerimus. ante contritionem enim eleuatur cor uiri et 
 ante gloriam humiliatur.

Et profecti de Dibon - Gad castra metati sunt in 
 Almon-Deblathaim. 
 
 Quadragesima mansio uertitur in \'contemptum palatharum\'

 

 
 
 
 siue \'obprobriorum\'. et per hanc discimus omnia dulcia et inlecebras 
 uoluptatum in saeculo contemnendas nec inebriari nos debere 
 uino, in quo est luxuria.

mel non offertur in sacrificiis 
 dei et cera, quae dulcia continet, non lucet in tabernaculo, 
 sed oleum purissimum, quod de oliuae profertur 
 amaritudine. mel enim distillat a labiis mulieris meretricis; 
 de quo puto iuxta mysticos intellectus gustasse Ionathan 
 et sorte deprehensum uix populi precibus liberatum. quod autem 
 obprobria contemnenda sint et, si falso obiciantur, beatitudinem 
 pariant, saluator plenissime docet.

Et profecti de Almon - Deblathaim castra metati 
 sunt in montibus Abarim contra faciem Nabo. 
 
 Quadragesima prima mansio uertitur in montes \'transeuntium\' et 
 est contra faciem montis Nabo, ubi moritur et sepelitur Moyses 
 terra repromissionis ante conspecta. Nabo interpretatur \'con-. 
 clusio\', in qua finitur lex et non inuenitur eius memoria; porro gratia 
 euangelii absque ullo fine tenditur. in omnem terram exiit 
 sonus eius et in fines orbis terrae uerba illius.

simulque considera, 
 quod habitatio transeuntium in montibus sita sit et adhuc 
 profectu indigeat. post montes enim plurimos ad campestria Moab 
 et Iordanis fluenta descendimus, qui interpretatur \'descensio\'. 
 nihil enim, ut crebro diximus, tam periculosum est, quam gloriae 
 cupiditas et iactantia et animus conscientia uirtutum tumens.

Et profecti de montibusAbarim castra metati sunt 
 in cam pestribus Moab super Iordanen iuxta Hiericho ibique 
 fixerunt tentoria a domo solitudinis usque ad 
 Abel Sattim in planitie Moab. 
 
 In quadragesima secunda, quae et extrema mansio est, cursim, 
 quae sint gesta, narremus. residens in ea populus a diuino Balaam, 
 quem mercede conduxerat Balac, filius Sepphor, dei benedicitur 
 iussione et maledictio mutatur in laudes.

audit uoces domini ex 
 profano ore resonantes: orietur stella ex Iacob et , 
 consurget homo de Israhel; et percutiet principes 
 Moab et uastabit cunctos filios Seth et erit 
 Edom hereditas eius. fornicatur cum filiabus Madian 
 et Finees, filius Eleazar, zelatus zelum domini Zamri et 
 scortum Madianitidem pugione transfigit; unde et accepit 
 praemium in aeternam memoriam aluum uictimae. numeratur rursum 
 populus, ut interfectis pessimis nouus dei populus censeatur.

interpellant quinque filiae Salphaad et iudicio domini hereditatem 
 accipiunt inter fratres suos nec femineus a possessione dei 
 sexus excluditur. Iesus Moysi in monte succedit et discit a 
 lege, quae spiritaliter offerre debeat in ecclesia: primum quid per 
 singulos dies, dein quid sabbato, quid in calendis, quid in calendis, quid in 
 pentecoste, quid in neomenia mensis septimi, quid in ieiunio, eiusdem 
 mensis die decimo, quid in scenopegia, quando figuntur tabernacula,

 

 
 
 
 quinto decimo die supradicti mensis.

uxorum et filiarumuotaabsque 
 auctoritate patrum et uirorum cassa memorantur. bellum contra 
 Madianitas et mors diuini Balaam et praedae diuisio et oblatio ex ea 
 in tabernaculo dei. primus Ruben et Gad et dimidium tribus Manasse 
 citra Iordanen in heremo possessionem accipiunt; plurima enim habebant 
 iumenta et necdum ad id uenerant, ut possent habitare cum 
 templo. docetur populus, ut in terra sancta idola destruat et nullus 
 de priori habitatore seruetur. describitur olim cupita prouincia et 
 duarum semis tribuum hereditas separatur. numerantur tribuum 
 principes, qui terram sanctam debeant introire.

quadraginta duas 
 urbes cum suburbanis suis usque ad mille passus per circuitum Leuitae 
 accipiunt, tot numero, quot et istae sunt mansiones. et adduntur 
 fugitiuorum sex aliae ciuitates, tres intra Iordanen et tres trans 
 Iordanen, ut sint simul quadraginta octo; qui fugitiuorum suscipi, 
 qui interfici debeant et usque ad mortem pontificis maximi reseruari.

succedit Deuteronomium, secunda lex, meditatorium euangelii: 
 ibique breuiter discimus, quae inter Pharan et Thobel et Laban 
 et Aseroth et loca aurea, abiecto Iuda infelicissimo, undecim diebus 
 uia de Choreb, per uiam montis Seir usque ad Cades-Barne Moyses 
 populo sit locutus et extremum canat canticum. in quo apertissime 
 synagoga proicitur et ecclesia domino copulatur: inpinguatus est 
 et incrassatus ac dilatatus et recalcitrauit dilectus 
 et oblitus est dei saluatoris sui. et iterum: generatio 
 pessima, filii ineruditi ipsi ad aemulationem me 
 prouocauerunt in eo, qui non erat deus. inritauerunt

 

 
 
 
 me in sculptilibus suis; et ego zelare eos faciam 
 nationes et contra gentem stultam inritabo eos.

benedicuntur filii Israhel et rursus in Simeone ludas miserandus 
 excluditur. ascendit Moyses ad montem Nabo, in; 
 uerticem Phasga, quiest contra Hiericho, etostendit 
 ei dominus omnem terram Galaad usque Dan et 
 Nepthalim et Ephraim et Manassen et uniuersam 
 terram Iuda usque ad mare magnum contra austrum

et regionem campestrem Hierichuntis, ciuitatis 
 palmarum, usque Segor. quis potest tanta nosse 
 mysteria? quis in extremis legis et huius uitae finibus constitutus 
 intellegit semper sibi esse pugnandum et tunc plenam uictoriam 
 dari, si fuerit in campestribus, si in Abel Sattim, quod interpretatur 
 \'luctus spinarum\', fleuerit antiqua peccata et spinas, quae 
 suffocauerunt sementem uerbi dei et de quibus propheta 
 dicit: uersatus sum in miseri a, dum mihi configitur 
 spina, et tunc praeparatus deficiente manna sub duce Iesu Iordanen 
 transeat et circumcisus cultro euangelii primum comedat de 
 caelesti pane et occurrat ei princeps exercituum dei, ut uerum pascha 
 nequaquam in Aegypto, sed in finibus terrae sanctae comedat?

o profundum diuitiarum et sapientiae et scientiae 
 dei, quam inscrutabilia sunt iudicia eius et 
 inuestigabiles uiae illius! quis sapiens et intelleget 
 haec, intellegens et cognoscet ea? quia rectae uiae

 

 
 
 
 domini et iusti ambulabunt in eis, praeuaricatores 
 autem corruent in illis.

Vereor, ne officium putetur ambitio et, quod illius exemplo 
 facimus, qui ait: discite a me, quia mitis sum et humilis 
 corde, gloriae facere adpetitione dicamur et non uiduam adloqui et 
 in angustia constitutam, sed aulae nos insinuare regali et sub occasione 
 sermonis amicitias potentium quaerere. quod liquido non putabit, 
 qui scierit esse praeceptum: personam pauperis non accipies 
 in iudicio, ne sub praetextu misericordiae, quod iniustum 
 est, iudicemus.

unumquemque enim nostrum non hominum, sed 
 rerum pondere iudicandum est. nec diuiti obsunt opes, si bene utatur, 
 nec pauperem egestas commendabiliorem facit, si inter sordes et inopiam 
 peccata non caueat. utriusque nobis testimonium et Abraham, 
 patriarcha et cotidiana exempla subpeditant; quorum alter in summis 
 diuitiis amicus dei fuit, alii cotidie in sceleribus deprehensi poenas

 

 

 

 

 

 

 

 

 
 
 
 legibus soluunt.

adloquimur igitur-pauperem diuitemne, sciat ipsa, 
 quae possidet; neque enim marsuppium eius discutimus, sed animae 
 puritatem –, loquimur ad eam, cuius faciem ignoramus et uirtutes 
 nouimus, quam nobis fama commendat, cuius uenerabiliorem pudicitiam 
 adulescentia facit, quae mortem iuuenis mariti sic fleuit, ut 
 exemplum coniugii dederit, sic tulit, ut eum profectum crederet, non 
 amissum. orbitatis magnitudo religionis occasio fuit. Nebridium 
 suum sic quaerit, ut in Christo praesentem nouerit.

cur ergo ad eam 
 scribimus, quam ignoramus? triplex nimirum causa est: prima, qua 
 pro officio sacerdotii omnes Christianos filiorum loco diligimus et 
 profectus eorum nostra est gloria; altera, qua pater defuncti intima 
 mihi necessitudine copulatus fuit; extrema, quae et ualidior, quod I 
 filio meo Auito roganti negare nihil potui, qui crebris litteris inter- . 
 pellatricem duri iudicis superans et multorum mihi, ad quos ante super 
 eadem materia scripseram, exempla proponens ita suffudit pudorem 
 negantis, ut plus considerarem, quid ille cuperet, quam quid me facere 
 conueniret. 1

Alius forsitan laudet Nebridium, quod de sorore generatus 
 Augustae et in materterae nutritus sinu inuictissimo principi ita 
 carus fuit, ut ei coniugem nobilissimam quaereret et bellis ciuilibus 
 Africam dissidentem hac uelut obside sibi fidam redderet. mihi a 
 principio statim illud est praedicandum, quod quasi uicinae mortis 
 praescius inter fulgorem palatii et honorum culmina, quae aetatem 
 anteibant, sic uixit, ut se ad Christum crederet profecturum.

sacra 
 narrat historia Cornelium, centurionem cohortis Italicae, in tantum

 

 
 
 
 acceptum deo, ut angelum ad eum mitteret et omne mysterium, 
 quo Petrus de circumcisionis angustiis transferebatur ad praeputii 
 latitudinem, ad illius merita pertineret, qui primus ab apostolo baptizatus 
 salutem gentium dedicauit. scriptumque est de eo: erat uir 
 quidam in Caesarea nomine Cornelius, centurio cohortis, 
 quae dicitur Italica, religiosus et timens deum cum omni 
 domo sua, faciens elemosynas multas plebi et orans deum 
 semper.

quidquid de illo dicitur, hoc nomine commutato in Nebridio 
 meo uindico. sic religiosus fuit et amator pudicitiae, ut uirgo 
 sortiretur uxorem; sic timens deum cum uniuersa domo sua, ut 
 oblitus dignitatis omne consortium cum monachis haberet et clericis 
 tantasque elemosynas faceret in populis, ut fores eius pauperum 
 atque debilium obsiderent examina; certe sic semper orans deum, 
 ut illi, quod optimum esset, eueniret.

raptus est, ne malitia inmutaret 
 mentem eius, quia placita deo erat anima illius. 
 unde et ego possum uere super eo abuti apostoli uoce dicentis: in 
 ueritate cognoui, quoniam non est personarum acceptor . 
 deus, sed in omni proposito, qui timet deum et operatur 
 iustitiam, acceptus est illi. nihil nocuit militanti paludamentum 
 et balteus et apparitorum cateruae, quia sub habitu alterius alteri 
 militabat, sicut e contrario nihil prodest aliis uile palliolum, furua 
 tunica, corporis inluuies et simulata paupertas, si nominis dignitatem 
 operibus destruant.

legimus et in euangelio de alio centurione 
 domini testimonium: nec in Israhel tantem fidem inueni. 
 et ut ad superiora redeamus, Ioseph, qui et in egestate et in diuitiis 
 dedit experimenta uirtutum, qui seruus et dominus docuit animae 
 libertatem, nonne post Pharaonem regis ornatus insignibus sic deo

 

 
 
 
 carus fuit, ut super omnes patriarchas duarum tribuum pater fieret? 
 Danihel et tres pueri sic praeerant Babyloniae operibus et erant 
 inter principes ciuitatis, ut habitu Nabuchodonosor deo mente 
 seruirent. Mardocheus et Hester inter purpuram, sericum et gemmas 
 superbiam humilitate uicerunt tantique fuere meriti, ut captiui uictoribus 
 imperarent.

Haec illo tendit oratio, ut ostendam iuuenem meum coniunctionem 
 regalis sanguinis et affluentiam diuitiarum atque insignia 
 potestatis materiam habuisse uirtutum dicente Ecclesiaste: 
 sicut protegit sapientia, sic protegit et pecunia. nec statim 
 illud huic testimonio putemus aduersum: amen dico uobis: difficile 
 diues intrabit in regna caelorum. et rursum dico 
 uobis: facilius est camelum per foramen acus transire 
 quam diuitem intrare in regnum dei. alioquin Zacheus publicanus, 
 quem ditissimum scriptura commemorat, contra hanc sententiam 
 saluatus uidebitur.

sed quomodo, quod apud homines inpossibile 
 est, apud deum possibile fiat, apostoli consilium docet scribentis 
 ad Timotheum: diuitibus huius saeculi praecipe non 
 superbire nec sperare in incerto diuitiarum, sed in deo 
 uiuo, qui praestat nobis omnia abundanter ad fruendum. 
 benefaciant, diuites sint in operibus bo nis, facile tribuant; 
 communicent, thesaurizent sibi fundamentum bonum 
 in futurum, ut adprehendant ueram uitam. didicimus, quomodo 
 camelus introire possit in foramen acus, quomodo animal tortuosum 
 deposito pondere sarcinarum adsumat sibi pennas columbae,

 

 
 
 
 ut requiescat in ramis arboris, quae de sinapis semente succreuit.

legimus in Esaia camelos Madian et Gephan et Saba aurum et thus 
 ad urbem domini deportantes; in typo horum camelorum Ismahelitae 
 negotiatores stacten et thymiama et resinam, quae nascitur in Galaad 
 et cutem uulneribus obducit, Aegyptiis deferunt tantaeque 
 felicitatis sunt, ut emant et uendant Ioseph et mercimonium eorum 
 salus mundi sit. docet et Aesopi fabula plenum muris uentrem per 
 angustum foramen egredi non ualere.

Ergo Nebridius meus cotidie illud reuoluens: qui uolunt 
 diuites fieri, incidunt in temptationem et in laqueum 
 diaboli et desideria multa, quidquid et imperatoris largitio et 
 honoris infulae sibi dederant, in usus pauperum conferebat. nouerat 
 enim a domino esse praeceptum: si uis perfectus esse, uade, 
 uende omnia, quae habes, et da pa u peri bus et ueni, seq uere 
 me. et quia hanc sententiam inplere non poterat habens uxorem 
 et paruulos liberos et multam familiam, faciebat sibi amicos de 
 iniquo mammona, qui se reciperent in aeterna tabernacula.

nec 
 semel abiciebat sarcinam, quod fecerunt-apostoli patrem et rete 
 et nauiculam relinquentes, sed ex aequalitate aliorum inopiae suam 
 abundantiam communicabat, ut postea illorum diuitiae huius

 

 
 
 
 indigentiam sustentarent. scit ipsa, cui libellus hic scribitur, me non 
 nota, sed audita narrare nec ex aliquo in me beneficio scriptorum 
 more Graecorum gratiam linguae reddere. procul a Christianis ista 
 suspicio.

habentes uictum et uestitum his contenti sumus. 
 ubi uile holusculum et cibarius panis et cibus potusque moderatus, 
 ibi diuitiae superuacuae, ibi nulla adulatio, quae uel praecipue fructum 
 respicit. ex quo colligitur fidele esse testimonium, quod causas 
 non habet mentiendi.

Ac ne quis me putet solas in Nebridio praedicare elemosynas, 
 quamquam et has exercuisse sit magnum, de quibus dicitur: sicut 
 aqua extinguit ignem, ita lemosyna peccatum, ad uirtutes 
 eius ceteras ueniam, quas singulas in paucis hominibus deprehendimus. 
 quis fornacem regis Babylonis sine adustione ingressus est? 
 cuius adulescentis Aegyptia domina pallium non tenuit? quae uxor 
 eunuchi nullos creat liberos uoluptate transacta? quem hominum 
 disputatio illa non terreat: uideo aliam legem in membris 
 meis repugnantem legi mentis meae et captiuum me ducentem 
 in lege peccati, quae est in membris meis?

mirum 
 dictu est: nutritus in palatio, contubernalis et condiscipulus Augustorum, 
 quorum mensae ministrat orbis et terrae ac maria seruiunt, 
 inter rerum omnium abundantiam, in primo aetatis flore tantae 
 uerecundiae fuit, ut uirginalem pudorem uinceret et ne leuem quidem 
 in se obsceni rumoris fabulam daret. deinde purpuratorum 
 propinquus, socius, consobrinus isdemque cum ambobus studiis 
 eruditus-quae res etiam externorum mentes sibi conciliat-non est

 

 
 
 
 inflatus in superbiam, non ceteros homines adducta fronte contempsit, 
 sed cunctis amabilis ipsos principes amabat ut fratres, 
 uenerabatur ut dominos et in illorum salute suam -salutem positam 
 fatebatur. ministros autem eorum et uniuersum ordinem palatii, .quo 
 regalis frequentatur ambitio, sic sibi caritate sociarat, ut, qui 
 merito inferiores erant, officiis se pares arbitrarentur. difficile factu 
 est gloriam uirtute superare et ab his diligi, quos praecedas. quae 
 uidua non huius auxilio sustentata est? qui pupillus non in eo repperit 
 patrem? totius orientis episcopi ad hunc miserorum preces et 
 laborantium desideria conferebant. quidquid ab imperatore poscebat, 
 elemosyna in pauperes, pretium captiuorum, misericordia 
 in adflictos erat. unde et ipsi principes libenter praestabant, quod 
 sciebant non uni, sed pluribus indulgeri.

Quid ultra differimus? omnis caro fenum et omnis 
 gloria eius quasi flos feni. reuersa est terra in terram suam: 
 dormiuit in domino et adpositus est ad patres suos plenus dierum 
 et luminis et nutritus in senectute bona — cani enim hominis 
 sunt sapientia — et in breui aetate tempora multa conpleuit. 
 tenemus pro illo dulcissimos liberos;

uxor heres pudicitiae pretium 
 est; Nebridius pusio patrem quaerentibus exhibet: 
 sic oculos, sic ille manus, sic ora ferebat. 
 scintilla uigoris paterni lucet in filio et similitudo morum per 
 speculum carnis erumpens: 
 ingentes animos angusto in pectore uersat.

 

 
 
 
 iungitur ei germana, rosarum et liliorum calathus, eboris ostrique 
 commercium. sic refert in ore patrem, ut ad uenustatem propensior 
 sit; sic matrem mixta pingit similitudine, ut in uno corpore utrumque 
 cognoscas; ita suauis est et mellitula, ut honos sit omnium propinquorum. 
 hanc tenere non dedignatur Augustus, hanc fouere in 
 sinu regina laetatur. certatim ad se omnes rapiunt: pendet ex collo, 
 haeret in brachiis singulorum. garrula atque balbutiens linguae 
 offensione fit dulcior.

Habes igitur, Saluina, quos nutrias, in quibus uirum absentem 
 tenere te credas. ecce hereditas domini filii, merces fructus 
 uentris. pro uno homine duos filios recepisti, auctus est numerus 
 caritatis. quidquid debebas marito, redde filiis; amore praesentium 
 absentis desiderium tempera. non est parui apud deum bene 
 filios educare.

audi apostolum commonentem: uidua eligatur 
 non minus annorum sexaginta, quae fuit unius uiri uxor, 
 in bonis operibus habens testimonium, si filios educauit, 
 si hospitalis fuit, si sanctorum pedes lauit, si adflictis 
 abundanter praebuit, si omne opus bonum subsecuta 
 est. didicisti catalogum uirtutum tuarum, quid debeas nomini tuo, 
 quibus meritis secundum pudicitiae gradum possideas.

nec te 
 moueat, quod sexagenaria eligatur uidua, et putes adulescentulas 
 ab apostolo reprobari et eligi ab eo, qui discipulo dixerat: nemo 
 adulescentiam tuam contemnat, non continentiam, sed 
 aetatem. alioquin omnes, quae ante sexaginta annos uiduatae sunt, 
 hac lege accipient maritos. sed quia rudem Christi instituebat

 

 
 
 
 ecclesiam et omni ordini prouidebat praecipueque pauperibus, quorum 
 ei cura cum Barnaba fuerat demandata, illas uult ecclesiae opibus 
 sustentari, quae propriis manibus non queant laborare, quae uere 
 uiduae sunt, quas et aetas probauit et uita.

Heli sacerdos offendit 
 deum ob uitia liberorum: ergo e contrario placatur deus uirtutibus 
 eorum, si permanserint in fide et caritate et sanctitate 
 cum pudicitia. o Timothee, te ipsum castum custodi. 
 absit, ut sinistrum quippiam mihi de te suspicari liceat, sed ex abundanti 
 lubricam aetatem monuisse pietatis est. quae dicturus sum, 
 non tibi, sed puellaribus annis dicta intellege. uidua, quae in deliciis 
 est, uiuens mortua est.

hoc uas electionis loquitur et de 
 illo profertur thesauro, qui confidenter aiebat: an experimentum 
 quaeritis eius, qui in me loquitur Christus? hoc ille pronuntiat, 
 qui libere sub persona sua fragilitatem humani corporis fatebatur: 
 non enim, quod uolo bonum, hoc operor, sed, quod nolo 
 malum, et: propterea subicio et redigo in seruitutem 
 corpus meum, ne aliis praedicans ipse reprobus 
 inueniar. si ille timet, quis nostrum potest esse securus? si Dauid, 
 amicus domini, et Salomon, amabilis eius, uicti sunt quasi homines, 
 ut et ruinae nobis ad cautionem et paenitudinis ad salutem exempla, 
 praeberent, quis in lubrica uia lapsum non metuat?

procul sint a 
 conuiuiis tuis Phasides aues, crassae turtures, attagen Ionicus et 
 omnes aues, quibus amplissima patrimonia auolant, nec ideo te 
 carnibus uesci non putes, si suum, leporum atque ceruorum et

 

 
 
 
 quadrupedum animantium esculentias reprobes. non enim haec pedum 
 numero, sed suauitate gustus iudicantur. scimus ab apostolo dictum: 
 omnis creatura dei bona et nihil reiciendum, quod cum 
 gratiarum actione percipitur. sed idem loquitur: bonum 
 est uinum non bibere et carnem non manducare et in alio 
 loco: uinum, in quo est luxuria.

omnis creatura dei bona 
 est. audiant haec mulieres, quae sollicitae sunt, quomodo placeant 
 uiris. comedant carnes, quae carnibus seruiunt, quarum feruor 
 despumat in coitum, quae ligatae maritis generationi ac liberis dant 
 operam. quarum uteri portant fetus, earum et intestina carnibus 
 inpleantur. tu uero, quae in tumulo mariti sepelisti omnes pariter 
 uoluptates, quae litam purpurisso et cerussa faciem super feretrum 
 eius lacrimis diluisti, quae pullam tunicam nigrosque calceolos candidae 
 uestis et aurati socci depositione sumpsisti, nihil habes necesse 
 aliud nisi perseuerare. ieiunium, pallor et sordes gemmae tuae sint, 
 plumarum mollities iuuenalia membra non foueant, balnearum 
 calor nouum adulescentiae sanguinem non incendat.

audi, quid ex 
 persona uiduae continentis ethnicus poeta decantet: 
 ille meos, primus qui me sibi iunxit, amores 
 abstulit; ille habeat secum seruetque sepulchro. 
 si tanti uilissimum uitrum, quanti pretiosissimum margaritum? 
 si communi lege naturae damnat omnes gentilis uidua uoluptates, 
 quid expectandum est a uidua Christiana, quae pudicitiam suam 
 non solum ei debet, qui defunctus est, sed ei, cum quo regnatura est?

Qu aeso te, ne generalia monita et conueniens puellari sermo 
 personae suspicionem tibi iniuriae moueant et arbitreris me obiurgantis 
 animo scribere, non timentis, cuius uotum est te nescire, 
 quae metuo. tenera res in feminis fama pudicitiae est et quasi flos 
 pulcherrimus cito ad leuem marcescit auram leuique flatu corrumpitur, 
 maxime ubi et aetas consentit ad uitium et maritalis deest 
 auctoritas, cuius umbra tutamen uxoris est. quid facit uidua inter 
 familiae multitudinem, inter. ministrorum greges? quos nolo. contemnat 
 ut famulos, sed ut uiros erubescat.

certe, si ambitiosae domus 
 haec officia flagitant, praeficiat his senem honestis moribus, cuius 
 honor dominae dignitas sit. scio multas clausis ad publicum foribus 
 non caruisse infamia seruulorum, quos suspectos faciebat aut cultus 
 inmodicus aut crassi corporis nitor aut aetas apta libidini aut ex 
 conscientia amoris occulti securus animi tumor, qui etiam bene dissimulatus 
 frequenter erumpit in publicum et conseruos quasi seruos 
 despicit. hoc ex abundanti dictum sit, ut omni diligentia custodias 
 cor tuum et caueas, quidquid de te fingi potest.

Non ambulet iuxta te calamistratus procurator, non histrio 
 fractus in feminam, non cantoris diaboli uenenata dulcedo, non 
 iuuenis uulsus et nitidus. nihil artium scenicarum, nihil tibi in, 
 obsequiis molle iungatur. habeto tecum uiduarum et uirginum 
 choros, habeto tui sexus solacia; ex ancillarum quoque moribus 
 dominae iudicantur. certe, cum tecum sancta sit mater et lateri 
 tuo amita haereat uirgo perpetua, non debes periculose externorum 
 consortia quaerere de tuorum societate secura.

semper in manibus 

 

 

 

 
 
 
 tuis diuina sit lectio et tam crebrae orationes, ut omnes cogitationum 
 sagittae, quibus adulescentia percuti solet, huiusce modi clipeo repellantur. 
 difficile est, quin potius inpossibile, perturbationum initiis 
 carere quempiam, quas significantius Graeci jzoojtadeiag uocant, 
 nos, ut uerbum uertamus e uerbo, antepassiones possumus dicere, 
 eo quod incentiua uitiorum omnium titillent animos et quasi in 
 meditullio nostrum iudicium sit uel abicere cogitata uelrecipere.

unde 
 et naturarum dominus in euangelio loquebatur: de corde exeunt 
 cogitationes malae, homicidia, adulteria, fornicationes, 
 furta, falsa testimonia, blasphemiae. ex quo perspicuum 
 est-iuxta alterius libri testimonium-procliuius esse cor hominis 
 a pueritia ad malum et inter opera carnis et spiritus, quae apostolus 
 Paulus enumerat, mediam animam fluctuare nunc haec, nunc illa 
 capientem.

nam uitiis nemo sine nascitur; optimus ille est, 
 qui minimis urguetur, 
 

 uelut si 

 
 egregio inspersos reprehendas corpore naeuos . 
 
 hoc est, quod aliis uerbis os prophetae significat: turbatus sum 
 et non sum locutus et in eodem uolumine: irascimini et 
 nolite peccare et illud Archytae Tarentini ad uilicum neglegentem: 
 \'iam te uerberibus enecassem, nisi iratus essem\'. ira enim 
 uiri iustitiam dei non operatur.

quod de una perturbatione 
 dictum est, referamus ad ceteras. sicut irasci hominis est et iram

 

 
 
 
 non perficere Christiani, sic omnis caro concupiscit quidem ea, quae 
 carnis sunt, et quibusdam inlecebris ad mortiferas animam uoluptates 
 trahit, sed nostrum est uoluptatis ardorem maiore Christi 
 amore restinguere et lasciuiens iumentum frenis inediae subiugare, 
 ut non libidinem, sed cibos desideret et sessorem spiritum sanctum 
 moderato atque conposito portet incessu.

Quorsum ista? ut hominem te esse noueris et passionibus 
 humanis, nisi caueris, subiacere. de eodem cuncti facti sumus luto, 
 isdem conpacti exordiis: et in serico et in pannis eadem libido dominatur 
 nec regum purpuras timet nec mendicantium spernit squalorem 
 multoque melius est stomachum te dolere quam mentem, 
 imperare corpori quam seruire, gressu uacillare quam pudicitia. nec 
 . statim nobis paenitentiae subsidia blandiantur, quae sunt infelicium 
 remedia. cauendum est uulnus, quod dolore curatur.

aliud est integra 
 naui et saluis mercibus portum salutis intrare, aliud nudum haerere 
 tabulae et crebris fluctuum recursibus ad asperrima saxa conlidi, 
 nesciat uidua digamiae indulgentiam nec nouerit illud apostoli: 
 melius est nubere quam uri. tolle, quod peius est, uri, et per se 
 bonum non erit nubere. procul hereticorum calumniae: \'scimus 
 honorabiles nuptias et cubile inmaculatum\'. etiam de 
 paradiso expulsus Adam unam uxorem habuit.

primus Lamech 
 maledictus et sanguinarius et de Cain stirpe descendens unam 
 in duas diuisit costam et plantarium digamiae protinus diluuii poena 
 subuertit. unde illud apostoli, quod fornicationis metu iudulgere 
 conpellitur scribens ad Timotheum: uolo adulescentulas nubere, 
 filios procreare, matres familias esse, nullam occasionem

 

 

 
 
 
 dare aduersario detractionis causa. cur indulserit, statim 
 subiecit: iam enim quaedam declinauerunt post satanan.

ex quo intellegimus illum non stantibus coronam, sed iacentibus 
 manum porrigere. uide, qualia sint secunda matrimonia, quae 
 lupanaribus praeferuntur, quia declinauerunt quaedam post 
 satanan. ideo adulescentula uidua, quae se non potest continere 
 uel non uult, maritum potius accipiat quam diabolum.

Pulchra nimirum et adpetenda res, quae satanae conparatione 
 suscipitur. fornicata est quondam et Hierusalem et diuaricauit 
 pedes suos omni transeunti. in Aegypto primum deuirginata 
 est et ibi fractae sunt mammae eius. cumque ad deserta uenisset 
 et morarum Moysi ductoris inpatiens quasi oestro libidinis furibunda 
 dixisset: isti sunt dii tui, Israhel, qui te eduxerunt 
 de terra Aegypti, accepit praecepta non bona et iustificationes 
 pessimas, in quibus non uiueret, sed puniretur.

quid ergo mirum, si 
 et lasciuientibus uiduis uiduis, de quibus in alio loco apostolus dixerat: cum 
 luxuriatae fuerint in Christo, nubere uolunt habentes 
 damnationem, quia primam fidem irritam fecerunt, concessit 
 digamiae praecepta non bona et iustificationes pessimas ita 
 secundum indulgens maritum et tertium et, si liberet, uicesimum, 
 ut scirent sibi non tam uiros datos quam adulteros amputatos?

haec, filia in Christo carissima, inculco et crebrius repeto, ut posteriorum 
 oblita in priora te extendas habens tui ordinis, quas sequaris, Iudith 
 de Hebraea historia et Annam, filiam Phanuelis, de euangelii

 

 
 
 
 claritate, quae diebus et noctibus uersabantur in templo et orationibus 
 atque ieiuniis thesaurum pudicitiae conseruabant. unde et altera 
 in typo ecclesiae diabolum capite truncauit, altera saluatorem 
 mundi prima suscepit sacramentorum conscia futurorum.

illud in 
 calce sermonis quaeso, ut breuitatem libelli non de inopia eloquii 
 uel de materiae sterilitate, sed de pudoris magnitudine aestimes 
 accidisse, dum uereor ignotis me diu ingerere auribus et occultum 
 legentium iudicium pertimesco.

Scio quam plurimos fratrum scientiae scripturarum desiderio 
 prouocatos poposcisse ab aliquantis eruditis uiris et Graecarum 
 peritis, ut Origenem Romanum facerent et Latinis auribus * 
 eum donarent. in quod etiam cum frater et collega noster ab episcopo 
 Damaso deprecatus homilias duas de Cantico canticorum 
 in Latinum transtulisset ex Graeco, ita in illo opere ornate magnificeque 
 praefatus est, ut cuiuis legendi Origenem et auidissime perquirendi 
 desiderium commoueret, dicens illius animae conuenire,

 

 

 

 

 

 

 

 

 

 

 

 

 

 

 

 

 

 

 
 
 
 quod dictum est, quia introduxit me rex in cubiculum suum, 
 adserens eum, quod, cum in ceteris libris omnes uincat, in Canticis 
 canticorum etiam ipse se uicerit.

pollicetur sane in ipsa praefatione 
 se et ipsos in Cantica canticorum libros et alios quam plurimos Origenis 
 Romanis auribus largiturum; sed ille, ut uideo, in stilo proprio 
 placens rem maioris gloriae sequitur, ut pater uerbi sit potius quam 
 interpres. nos ergo rem ab illo quidem coeptam sequimur et probatam, 
 sed non aequis eloquentiae uiribus tanti uiri ornare possumus dicta. 
 unde uereor, ne uitio meo id accidat, ut is uir, quem ille alterum 
 post apostolos ecclesiae doctorem scientiae ac sapientiae merito 
 conprobauit, inopia sermonis nostri longe se inferior uideatur.

Quod ego saepe considerans reticebam nec deprecantibus me 
 frequenter in hoc opus fratribus adnuebam. sed tua uis, fidelissime 
 frater Macari, tanta est, cui obsistere ne inperitia quidem potest; 
 propter quod, ne te ultra tam grauem paterer exactorem, etiam 
 contra propositum meum cessi, ea tamen lege atque ordine, ut, 
 quantum fieri potest, in interpretando sequar regulam praecessorum 
 et eius praecipue uiri, cuius superius fecimus mentionem.

qui, cum 
 ultra septuaginta libellos Origenis, quos homileticos appellauit, aliquantos 
 etiam de tomis in apostolum scriptis transtulisset in 
 Latinum, in quibus cum aliquanta offendicula inueniantur in Graeco, 
 ita elimauit omnia interpretando atque purgauit, ut nihil in illis, 
 quod a fide nostra discrepet, Latinus lector inueniat.

hunc ergo 
 etiam nos, licet non eloquentiae uiribus, disciplinae tamen regulis, 
 in quantum possumus, sequimur, obseruantes scilicet, ne ea, quae 
 in libris Origenis a se ipso discrepantia inueniuntur atque contraria,

 

 
 
 proferamus.

cuius diuersitatis causam plenius tibi in Apologetico, 
 quem Pamphilus pro libris ipsius Origenis scripsit, edidimus breuissimo 
 libello superaddito, in quo euidentibus, ut arbitror, probamentis 
 corruptos esse in quam plurimis ab hereticis et maliuolis 
 libros eius ostendimus et praecipue istos, quos nunc exigis ut interpreter, 
 id est περὶ ἀρχῶν , quod uel \'de principiis\' uel \'de principatibus\' 
 dici potest, qui sunt re uera alias et obscurissimi et difficillimi. de 
 rebus enim ibi talibus disputat, in quibus philosophi omni sua aetate 
 consumpta inuenire potuerunt nihil.

hic uero noster, quantum 
 potuit, id egit, ut creatoris fidem et creaturarum rationem, quam 
 illi ad inpietatem traxerunt, ad pietatem iste conuerteret. sicubi 
 ergo nos in libris eius aliquid contra id inuenimus, quod ab ipso in 
 ceteris locis pie de trinitate fuerat definitum, uelut adulteratum 
 hoc et alienum aut praetermisimus aut secundum eam regulam protulimus, 
 quam ab ipso frequenter inuenimus adfirmatam.

si qua 
 sane uelut peritis iam et scientibus loquens, dum breuiter transire 
 uult, obscurius protulit, nos, ut manifestior fieret locus, ea, quae 
 de ipsa re in aliis eius libris apertius legeramus, adiecimus explanationi 
 studentes; nihil tamen nostrum diximus, sed, licet in 
 aliis locis, dicta sua tamen sibi reddidimus. haec autem idcirco in 
 praefatione commonui, ne forte calumniatores iterum se

 

 
 
 
 criminandi putent inuenisse materiam. sed uideris, quid peruersi et 
 contentiosi homines agant.

Nobis interim tantus labor, si tamen orantibus uobis deus 
 iuuerit, idcirco susceptus est, non ut calumniosis os-quod fieri non 
 potest, licet forte etiam hoc deus faciet-clauderemus, sed ut proficere 
 ad scientiam rerum uolentibus materiam praeberemus.

illud sane 
 omnem, qui hos libros uel descripturus est uel lecturus, m conspectu 
 dei patris et filii et spiritus sancti contestor atque conuenio 
 per futuri regni fidem, per resurrectionis ex mortuis sacramentum, 
 per illum, qui praeparatus est diabolo et angelis eius, aeternum ignem: 
 sic non illum locum aeterna hereditate possideat, ubi est fletus 
 et stridor dentium et ubi ignis eorum non extinguetur 
 et uermis eorum non morietur, ne addat aliquid huic scripturae, 
 ne auferat, ne inserat, ne inmutet, sed conferat cum exemplaribus, 
 unde scripserit, et emendet ad litteram et distinguat et 
 inemendatum uel non distinctum codicem non habeat, ne sensuum 
 difficultas, si distinctus codex non sit, maiores obscuritates legentibus 
 generet.

Diu te Romae moratum sermo proprius indicauit nec dubito 
 spiritalium parentum ad patriam reuocatum desiderio, quem matris 
 luctus ire prohibebat, ne magis coram doleres, quod absens ferre uix 
 poteras. quod quereris stomacho suo unumquemque seruire et nostro 
 non adquiescere iudicio, conscientiae nostrae testis est dominus 
 post reconciliatas amicitias nullum intercessisse rancorem, quo 
 quempiam laederemus; quin potius cum omni cautione prouidimus 
 ne saltim casus in maliuolentiam uerteretur.

sed quid possumus 
 facere, si unusquisque iuste se putat facere, quod facit, et uidetur 
 sibi remordere potius quam mordere? uera amicitia, quod sentit, 
 dissimulare non debet. praefatiuncula librorum Jisol aQVwv 
 ad Ille missa est, quam ex stilo intellexi tuam esse, in qua oblique, 
 immo aperte ego petor. qua mente sit scripta, tu uideris; qua intellegatur, 
 et stultis patet.

poteram et ego, qui saepissime figuratas controuersias 
 declamaui, aliquid de ueteri artificio repetere et tuo te 
 more laudare. sed absit a me, ut, quod reprehendo in te, imiter; 
 quin potius ita sententiam temperaui, ut et obiectum crimen

 

 

 

 

 

 

 

 

 
 
 
 effugerem et amicum, quantum in me est, nec laesus laederem. sed 
 obsecro te, ut, si deinceps aliquem sequi uolueris, tuo tantum iudicio 
 sis contentus. aut enim bona sunt, quae adpetimus, aut mala: si 
 bona, non indigent alterius auxilio; si mala, peccantium multitudo 
 non parit errori patrocinium.

haec apud te potius amice expostulare 
 uolui quam lacessitus publice desaeuire, ut animaduertas me reconciliatas 
 amicitias pure colere et non iuxta Plautinam sententiam 
 altera manu lapidem tenere, panem offerre altera.

Frater meus Paulinianus necdum de patria reuersus est et 
 puto, quod eum Aquileiae apud sanctum papam Chromatium 
 uideris. sanctum quoque presbyterum Rufinum ob quandam causam 
 per Romam Mediolanum misimus et orauimus, ut nostro animo 
 et obsequio uos uideret, ceterisque amicis eadem significauimus 
 mordentes inuicem consumamini ab inuicem. iam tuae moderationis 
 est et tuorum nullam occasionem inpatientibus dare, ne non 
 omnes mei similes inuenias, qui possint figuratis laudibus delectari.

Epistula tua hereditatis dominicae te indicans possessorem,. 
 qui pergens ad patrem apostolis loquebatur: pacem meam

 

 

 

 

 

 

 

 

 
 
 
 do uobis, pacem meam relinquo uobis, illius quoque felicitatis 
 conpotem esse testata est, in qua beati pacifici nuncupantur. 
 blandiris ut pater, erudis ut magister, instituis ut pontifex. uenis 
 ad nos non in austeritate uirgae, sed in spiritu lenitatis et mansuetudinis, 
 ut humilitatem Christi primo statim sermone resonares, 
 qui mortalium genus non fulminans et tonans, sed in praesepe 
 uagiens et iacens saluauit in cruce. legeras enim in typo illius ante 
 praedictum: memento, domine, Dauid et omnis mansuetudinis 
 eius et in ipso postea praesentatum: discite a me, quia 
 mitis sum et humilis corde.

unde et multa de sacris uoluminibus 
 super pacis laude perstringens, per areas scripturarum in morem 
 apium uolans, quicquid dulce et aptum concordiae fuit, artifici 
 eloquio messuisti. currentes igitur ad pacem incitati sumus, exposita 
 ad nauigandum uela crebrior exhortationis tuae aura conpleuit, 
 ut non tam retractantibus et fastidiosis quam auidis et 
 ple;nis faucibus dulcia pacis fluenta biberemus.

Verum quid facimus, in quorum potestate uoluntas tantum 
 pacis est, non effectus? et quamquam uoluntas quoque mercedem 
 apud deum habeat propositi sui, tamen inperfectum opus etiam 
 uolentes maerore contristat. quod sciens et apostolus, perfectissimam 
 uidelicet pacem in utriusque partis uoluntate consistere, 
 -quantum, inquit, ex uobis est, cum omnibus hominibus 
 pacem habentes. et propheta: pax, pax. et ubi est pax? 
 nihil enim grande est pacem uoce praetendere et opere destruere,

 

 
 
 
 aliud eniti, aliud demonstrare, uerbis sonare concordiam, re 
 exigere seruitutem.

uolumus et nos pacem, et non solum uolumus, 
 sed rogamus, sed pacem Christi, pacem ueram, pacem sine inimicitiis, 
 pacem, in qua non sit bellum inuolutum, pacem, quae non 
 aduersarios subicit, sed ut amicos iungit. quid dominationem pacem 
 uocamus et non reddimus unicuique rei uocabulum suum? ubi odium 
 est, appellantur inimicitiae; ubi caritas, ibi tantummodo pax uocatur. 
 nos nec ecclesiam scindimus nec a patrum communione diuidimur 
 et ab ipsis, ut ita dicam, incunabulis catholico sumus lacte 
 nutriti. nemo enim magis ecclesiasticus est, quam qui numquam 
 hereticus fuit.

sed ignoramus absque caritate pacem, sme pace 
 communionem legimusque m euangelio: si offeres munus tuum 
 ad altare et ibi recordatus fueris, quia frater tuus habet 
 aliquid aduersum te, dimitte ibi munus tuum coram 
 altari et uade priusreconciliari fratrituo; et tunc ueniens 
 offer munus tuum. si munera nostra absque pace offerre non 
 possumus, quanto magis Christi corpus accipere! qua conscientia 
 ad eucharistiam Christi respondebo \'amen\' cum de caritate dubitem 
 porrigentis?

Quaeso te, ut patienter me audias nec ueritatem adulationem 
 putes. quisquamne tibi inuitus communicat? quisquam extenta. 
 manu uertit faciem et inter sacras epulas Iudae osculum porrigit? 
 ad aduentum, ut reor, tuum non pauet monachorum turba, sed 
 gaudet, cum certatim tibi procedunt obuiam et heremi latibulis

 

 
 
 
 exeuntes sua cupiunt humilitate superare. quis eos conpellit exire? 
 nonne amor tui? quis per heremum separatos in unum congregat? 
 nonne tua dilectio? amari enim debet parens, amari parens et episcopus, 
 non timeri.

antiqua sententia est: quem metuit quis, 
 odit; quem odit, perisse cupit. unde et in nostris litteris, cum 
 initia paruulorum in timore consistant, perfecta dilectio foras 
 mittit timorem. non quaeris monachos tibi esse subiectos et 
 ideo magis subiectos habes. tu offers osculum, illi colla submittunt; 
 exhibes militem et ducem inpetras; quasi unus in pluribus es, ut 
 sis unus ex pluribus. cito indignatur libertas, si ui obprimitur; nemo 
 plus imperat libero, nisi qui seruire non cogit. nouimus canones ecclesiasticos, 
 non ignoramus ordines singulorum, et lectione et cotidianis 
 exemplis usque ad hanc aetatem multa -didicimus, multa experti 
 sumus.

qui m scorpionibus caedit et lumbis patris habere se putat 
 digitos grossiores, cito regnum mansueti Dauid dissipat. certe 
 Romanus populus ne in rege quidem superbiam tulit. dux ille 
 Israhelitici exercitus, qui decem plagis adflixerat Aegyptum et 
 ad cuius imperium caelum, terra, maria seruiebant, inter cunctos 
 homines, quos tunc terra generauit, mansuetissimus praedicatur 
 et ideo per quadraginta annos obtinuit principatum, quia potestatis 
 superbiam lenitate et mansuetudine temperabat. lapidatur a populo 
 et pro lapidantibus rogat; quin potius deleri se uult de libro dei, ne

 

 
 
 
 commissus sibi grex pereat. cupiebat enim illum imitari pastorem, 
 quem sciebat etiam erroneas oues suis humeris portaturum. pastor, 
 inquit, bonus animam suam ponit pro ouibus suis. bonique 
 pastoris discipulus optat anathema esse pro fratribus suis atque 
 cognatis secundum carnem, qui sunt Israhelitae. et si ille cupit 
 perire, ne perditi pereant, quanto magis bonis parentibus prouidendum 
 est, ne ad iracundiam prouocent filios suos et nimietate 
 duritiae etiam lenissimos duros esse conpellant!.

Epistula cogit me breuius loqui, dolor longius. scribit in suis 
 illis, ut ipse uult, pacificis, ut ego sentio, mordacissimis litteris, 
 quod numquam a me laesus sit nec dictus hereticus. et quomodo 
 me ipse laedit aegrotantem morbo pessimo et rebellem ecclesiae 
 uentilans? ab aliis lacessitus accusat alium et prudentissimo 
 consilio tacentem cogit loqui ostendens se aduersariis parcere, 
 laedere non laedentem.

antequam ordinaretur frater meus, nullam 
 dicit fuisse inter se et sanctum papam Epiphanium de dogmatibus 
 quaestionem. et quae eum ratio conpellebat, sicut ipse tamen scribit, 
 inde in populis disputare, unde nemo quaerebat? scit enim prudentia 
 tua periculosas esse istius modi quaestiones et nihil esse 
 tutius — nisi forte necesse est loqui — quam tacere de grandibus. 
 certe quod illud tantum ingenium flumenque eloquentiae fuit, ut in 
 uno ecclesiae tractatu cuncta conprehendisse se dicat, de quibus 
 singulis nouimus eruditissimos uiros infinita uersuum milia conscripsisse? 
 sed hoc quid ad me?

nouent ille, qui audiuit, sciat ille, 

 

 
 
 
 qui scripsit: me ab accusatione sui et ipse liberat. ego nec interfui 
 nec audiui: unus e populo sum, immo ne unus quidem, quia multis 
 clamantibus tacui. conferamus arguentis accusatique personas et, 
 cuius uel meritum uel uita uel doctrina praecesserit, illi magis 
 adcommodemus fidem.

Videsne, quod clausis, ut dicitur, oculis summa quaeque 
 perstringam non tam eloquens, quod mente concepi, quam indicans, 
 quid reticeam? intellexi et probaui dispensationem tuam, quod ecclesiasticae 
 paci consulens quasi sireneos cantus obturata aure pertransis. 
 alioquin, qui a parua aetate sacris litteris eruditus es, 
 nosti, quo sensu unumquidque dicatur, quomodo in ambiguas sententias 
 sermo libratus et aliena non damnet et nostra non deneget. sed 
 fides pura et aperta confessio non quaerit strophas et argumenta 
 uerborum. quod simpliciter creditur, simpliciter confitendum est.

poteram quidem libere proclamare et inter gladios quoque ignisque 
 Babylonios dicere: \'cur aliud quaeritur, aliud respondetur? cur non 
 simplex nec aperta confessio?\' totum timet, totum temperat, totum 
 relinquit ambiguum et quasi super aristas graditur. uerum studio 
 et expectatione pacis feruenti stomacho uerba non commodo. querantur 
 alii libere, quos laedere laesus ipse non audet; ego interim 
 nunc silebo et dispensationem meam uel inperitiam simulabo uel 
 metum. quid enim mihi accusanti facturus est, qui, ut ipse testatur, 
 laudanti detrahit?

Tota eius epistula non tam expositione fidei quam, nostris 
 plena est contumeliis. nomen meum absque ullis officiis, quibus 
 nos inuicem. palpare solemus homines, frequenter adsumitur, carpitur, 
 uentilatur, quasi de libro uiuentium deletus sim, si illius me 
 litterae suggillarint, aut istius modi nugas umquam quaesierim, 
 qui ab adulescentia monasterii clausus cellula magis esse aliquid 
 uoluerim quam uideri.

quosdam e nobis sic cum honore appellat, 
 ut laceret, quasi et nos non possimus ea dicere, quae nemo tacet. 
 e seruo clericum criminatur, cum et ipse nonnullos eiusdem condicionis 
 clericos habeat et Onesimum legerit inter Pauli renatum 
 uincula diaconum coepisse esse de seruo. sycofantam iactitat et, 
 ne probare cogatur, audisse se dicit. o si et mihi liberet dicere, quae 
 multi clamitant, et aliorum maledictis adquiescere: iam intellegeret 
 et nos scire, quae omnes sciunt, et me audire, quae nullus ignorat. 
 dicit ei uelut praemia pro calumnia restituta: quis tam argutum 
 et callens non perhorrescat ingenium? quis tanto possit eloquentiae 
 flumini respondere? quid est peius: sustinere calumniam an facere, 
 accusare, quem postea diligas, an peccanti ueniam tribuere? quid 
 minus ferendum: de sycofanta aedilem fieri an consulem? scit et 
 ipse, quid taceam, quid loquar, quid et ego audierim, quid pro 
 Christi metu fortasse non credam.

Origenem me arguit uertisse in Latinum. hoc non- solum 
 ego, sed et confessor fecit Hilarius; et tamen uterque nostrum 
 noxia quaeque detruncans utilia transtulit. legat ipse, si nouit—arbitror 
 enim eum assidua confabulatione et cotidiano Latinorum

 

 

 

 
 
 
 consortio Romanum non ignorare sermonem-aut, si certe non penitus 
 inbibit, interpretentur ei, qui solent, et tunc sciet me in hoc ipso 
 laudandum esse, quo detrahit. sicut enim interpretationem et 
 vjzoiAvrjimTa scripturarum Origeni semper adtribui, ita dogmatum 
 constantissime abstuli ueritatem.

numquid ego m turbam mitto 
 Origenem? numquid ceteris tractatoribus socio neque dico me 
 aliter habere apostolos, aliter reliquos tractatores: illos semper uera 
 dicere, istos in quibusdam ut homines aberrare? nouum defensionis 
 genus sic Origenis uitia non negare, ut cum illo ceteros crimineris, 
 uidelicet ut, quem aperte defendere non audeas, multorum simili 
 errore tuearis. sex milia autem Origenis tomos non potuit quisquam 
 legere, quos ille non scripsit, faciliusque credo testem huius sermonis 
 quam auctorem esse mentitum.

Fratrem meum causam dicit esse discordiae, hominem, qui 
 quiescit in monasterii cellula et clericatum non honorem interpretatur, 
 sed onus. cumque nos usque ad praesentem diem ficta 
 pacis ostensione lactauerit, occidentalium sacerdotum commouit 
 aures dicens eum adulescentulum et paene puerum in parrochia sua 
 Bethleem presbyterum constitutum. si hoc uerum est, cuncti 
 Palaestini episcopi non ignorant. monasterium enim sancti papae 
 Epiphanii nomine f Becos Abacuc, in quo frater meus ordinatus

 

 
 
 
 I est presbyter, in Eleutheropolitano territorio et non in Aeliensi 
 I situm est.

porro aetas eius et beatitudini tuae nota est et, cum ad 
 r triginta annorum spatia peruenerit, puto eam in hoc non esse reprehendendam, 
 quae iuxta mysterium adsumpti hominis in Christo 
 perfecta est. recordetur legis antiquae et post uiginti et quinque annos 
 de Leuitica tribu adlegi in sacerdotium peruidebit. aut si in hoc solo 
 testimonio Hebraicam sequitur ueritatem, nouerit triginta annorum 
 fieri sacerdotes. ac ne forsitan dicat: uetera transierunt, ecce 
 facta sunt omnia no ua, audiat cum Timotheo: adulescentiam 
 tuam nemo contemnat.

certe ipse, quando episcopus ordinatus 
 est, non multum ab ea, in qua nunc frater est, distabat aetate. uel 
 si hoc in episcopis licet, in presbyteris non licet, ne per antifrasim 
 a suo nomine discrepare uideantur, cur ipse aut eiusdem aut minoris 
 aetatis et, quod his amplius est, ministrum alterius ecclesiae ordinauit 
 presbyterum?

quodsi non potest pacem habere cum fratre nisi 
 cum subdito et ordinationis suae episcopum rennuente, ostendit se 
 non tam pacem cupere quam sub pacis occasione uindictam nec 
 alterius quiete et otio esse contentum, dummodo integrum habeat, 
 quod minatur. etiam si ipse eum ordinasset et hic secreti amator 
 uellet quiescere nec quicquam exerceret, quod ecclesiam scinderet, 
 nihil ei deberet praeter honorem cunctis sacerdotibus debitum.

Huc usque arcoloyia eius, immo xarrjyoQia et laciniosus contra i 
 nos sermo protractus est. cui ego ut in epistula breuiter praeteriensque 
 respondi, ut ex his, quae dixi, intellegat, quid tacuerim, et 
 nouerit nos homines esse rationabile animal et prudentiam suam 
 posse intellegere nec ita obtunsi cordis, ut instar brutorum animalium 
 uerborum tantum sonum et non sententias audiamus.

nunc autem 
 quaeso te, ut ueniam tribuas dolori meo; et, si superbum est respondisse, 
 multum sit superbius accusasse. quamquam ita responderim, 
 ut silentium potius meum indicauerim quam sermonem. quid procul 
 pacem quaerunt et uolunt eam nobis ab aliis imperari? sint pacifici, 
 et ilico pax sequitur. cur nomine sanctitudinis tuae contra nos pro 
 terrore abutuntur et, cum epistula tua pacem et mansuetudinem 
 sonet, illorum uerba duritiam comminantur?

denique quam pacificas 
 et ad concordiam pertinentes per Isidorum presbyterum litteras 
 nobis miseris, hinc probamus, quod illas, qui pacem uelle se iactant, 
 reddere noluerunt. eligant itaque, quod uolunt: aut boni sumus aut 
 mali: si boni, dimittant quiescere; si mali, quid malorum expetunt 
 societatem? quantum ualeat humilitas, experimento didicit, qui 
 nunc dissimulat. qui suo consilio olim disiuncta sociauit, probat se 
 ad alterius uoluntatem nunc copulata discerpere.

Nuper nobis postulauit et impetrauit exilium; atque 
 utinam inplere potuisset, ut, sicut illi inputatur uoluntas pro opere,

 
 
 
 ita et nos non solum uoluntate, sed et effectu coronam haberemus 
 exilii! fundendo magis sanguinem et patiendo quam faciendo contumelias 
 Christi fundata est ecclesia. persecutionibus creuit, martyriis 
 coronata est.

aut si isti soli, iuxta quos degimus, amant rigorem 
 et non nouerunt persecutionem sustinere, sed facere, sunt et hic 
 \'Iudaei, sunt uariorum dogmatum heretici et maxime inpurissimi 
 !Manichei: cur eorum ne uerbo quidem quempiam audent laedere, 
 , nos solos expellere cupiunt, nos soli, qui ecclesiam communicamus, 
 ecclesiam scindere dicimur? oro te, nonne aequa est postulatio, ut 
 aut illos nobiscum expellant aut nos cum illis teneant? nisi quod 
 in eo magis honorant, quod saltim exilio ab hereticis separant. 
 monachus - pro dolor!

—monachis et minatur et inportat exilium, et 
 hoc monachus apostolicam cathedram tenere se iactans. non nouit 
 terrori natio ista succumbere et inpendenti gladio magis ceruices 
 quam manus subicit. quis enim monachorum exul patriae non 
 exul est mundi? quid necesse est auctoritate publica et rescripti 
 inpendiis et toto orbe discursibus? tangat saltim digitulo, et ultro 
 exibimus. domini est terra et plenitudo eius. Christus loco 
 non tenetur inclusus.

Praeterea, quod scribit nos per te et Romanam ecclesiam

 

 
 
 
 communicare ei, a quo uidemur comminus separari, non necesse 
 est ire tam longe: et hic in Palaestina eodem modo ei iungimur 
 et — ne hoc quoque procul sit — in uiculo Bethleem presbyteris 
 eius, quantum in nobis est, communione sociamur. ex quo perspicuum 
 est dolorem proprium causam ecclesiae non putandum 
 nec stomachum unius hominis, immo per illum aliorum, generali 
 ecclesiae uocabulo nuncupandum.

quapropter, quod m pnncipio 
 epistulae dixi, etiam nunc repeto:nos uelle Christi pacem, ueram 
 optare concordiam et te rogare, ut illum moneas pacem non extorquere, 
 sed uelle. sit praeterito nostrarum contumeliarum dolore 
 contentus; uetera uulnera saltim noua obliteret caritate. sit talis, 
 qualis ante fuit, quando nos suo arbitrio diligebat. uerba ei de alieno 
 stomacho non fluant; faciat, quod uult, et non, quod uelle conpellitur. 
 aut quasi pontifex cunctis aequaliter imperet aut quasi imitator 
 apostoli uniuersorum saluti ex aequo seruiat.

si talem se praebuerit, 
 ultro praebemus manus, extendimus brachia; amicos et 
 parentes habeat et sentiat in Christo sicut omnibus sanctis ita et 
 sibi esse subiectos. caritas patiens est, caritas benigna est, 
 caritas non aemulatur, non inflatur, omnia sustinet, 
 omnia credit. cunctarum uirtutum mater est caritas et quasi spartum 
 triplex apostolica sententia roboratur dicentis: fides, spes, 
 caritas. credimus et speramus; atque ita per fidem et spem dilectionis 
 uinculo copulamur.

idcirco enim et nos patrias nostras dimisimus, 
 ut quieti absque ullis simultatibus in agris et in solitudine

 

 
 
 
 uiueremus, ut pontifices Christi-qui tamen rectam fidem praedicant-non 
 dominorum metu, sed patrum honore ueneremur, ut 
 deferamus episcopis quasi episcopis et non sub nomine alterius aliis, 
 quibus nolumus, seruire cogamur. non sumus tam inflati cordis, 
 ut ignoremus, quid debeatur sacerdotibus Christi. qui enim eos 
 recipit, non tam illos recipit, quam eum, cuius episcopi sunt.

sed 
 contenti sint honore suo -et patres se sciant esse, non dominos, 
 maxime apud eos, qui spretis ambitionibus saeculi nihil quieti et 
 otio praeferunt. tribuat autem orationibus tuis Christus deus 
 omnipotens, ut pacis non ficto nomine, sed uero et fideli amore 
 sociemur, ne mordentes inuicem consumamur ab inuicem.

Schidulae, quas misistis, honorifica me adfecere contumelia 
 sic ingenium praedicantes, ut fidei tollerent ueritatem. quia eadem 
 Alexandriae et Romae et in toto paene orbe boni homines super 
 meo nomine iactare consuerunt et tantum me diligunt, ut sine me 
 heretici esse non possint, omittam personas et rebus tantum et 
 criminibus respondebo. neque enim causae prodest maledicentibus 
 remaledicere et aduersarios talione mordere, cui praecipitur malum 
 pro malo non reddere, sed uincere in bono malum, saturari obprobriis 
 et alteram uerberanti praebere maxillam.

Obiciunt mihi, quare Origenem aliquando laudauerim. ni 
 fallor, duo loca sunt : praefatiuncula ad Damasum in omeliis Cantici 
 canticorum et prologus in libro Hebraicorum Nominum. quid ibi 
 de dogmatibus ecclesiae dicitur? quid de patre et filio et spiritu

 

 

 

 

 

 

 

 
 
 
 sancto? quid de carnis resurrectione? quid de animae statu atque 
 substantia? simplex interpretatio atque doctrina simplici uoce 
 laudata est. nihil ibi de fide, nihil de dogmatibus conprehensum 
 est. moralis tantum tractatur locus et allegoriae nubilum serena 
 expositione discutitur.

laudaui interpretem, non dogmatisten, 
 ingenium, non fidem, philosophum, non apostolum. quodsi uolunt 
 super Origene meum scire iudicium, legant in Ecclesiasten commentarios, 
 replicent in epistulam ad Ephesios tria uolumina, et intellegent 
 me semper eius dogmatibus contra isse. quae enim stultitia 
 est sic alicuius laudare doctrinam, ut sequaris et blasphemiam? et 
 beatus Cyprianus Tertulliano magistro utitur, ut eius scripta probant; 
 cumque eruditi et ardentis uiri delectetur ingenio, Montanum 
 cum eo Maximillamque non sequitur. fortissimos libros contra J 
 Porphyrium scripsit Apollinaris, ecclesiasticam pulchre Eusebius i 
 historiam texuit; alter eorum dimidiatam Christi introducit οἰκονομίαν , 
 alter inpietatis Arrii apertissimus propugnator est:

uae, inquit 
 Esaias, qui dicunt bonum malum et malum bonum, qui 
 faciunt amarum dulce et dulce amarum. nec bonis aduersariorum, 
 si honestum quid habuerint, detrahendum est nec amicorum 
 laudanda sunt uitia et unumquodque non personarum, 
 sed rerum pondere iudicandum est. mordetur et Lucilius, quod 
 inconposito currat pede, et tamen sales eius leposque laudantur.

Dum essem iuuenis, miro discendi ferebar ardore nec iuxta 
 quorundam praesumptionem ipse me docui. Apollinarem

 

 
 
 
 Laodicenum audiui Antiochiae frequenter et colui et, cum me in sanctis 
 scripturis erudiret, numquam illius contentiosum super sensu dogma 
 suscepi. iam canis spargebatur caput et magistrum potius quam 
 discipulum decebat; perrexi tamen Alexandriam, audiui Didymum. 
 in multis ei gratias ago. quod nesciui, didici; quod sciebam, illo 
 diuersum docente non perdidi.

putabant me homines finem fecisse 
 discendi: rursum Hierosolymae et Bethleem quo labore, quo pretio 
 Baraninam nocturnum habui praeceptorem! timebat enim Iudaeos 
 et mihi alterum exhibebat Nicodemum. horum omnium frequenter 
 in opusculis meis facio mentionem. certe Apollinaris et 
 Didymi inter se dogma contrarium est; rapiat me ergo utraque turma 
 altrinsecus, quia magistrum utrumque confiteor.

si expedit 
 odisse homines et gentem aliquam detestari, miro odio auersor circumcisos; 
 usque hodie enim persequuntur dominum nostrum Iesum 
 Christum in synagogis satanae. obiciat mihi quispiam, cur hominem 
 Iudaeum habuerim praeceptorem, et audet quidam proferre litteras 
 meas ad Didymum quasi ad magistrum. grande crimen discipuli, 
 si hominem eruditum et senem magistrum dixerim. et tamen uolo 
 inspicere ipsam epistulam, quae tanto tempore in calumniam reseruata 
 nihil praeter honorem et salutationem continet.

inepta sunt 
 haec et friuola. arguite potius, ubi heresim defenderim, ubi prauum 
 Origenis dogma laudauerim. in lectione Esaiae, in qua duo seraphin 
 clamantia describuntur, illo interpretante filium et spiritum sanctum

 

 
 
 
 nonne ego detestandam expositionem in duo testamenta mutaui? 
 habetur liber in manibus ante uiginti annos editus. tota opuscula 
 mea et maxime commentarii iuxta oportunitatem locorum gentilem 
 sectam lacerant.

quod autem opponunt congregasse me libros illius 
 super cunctos homines, utinam omnium tractatorum haberem uolumina, 
 ut tarditatem ingenii lectionis diligentia conpensarem! 
 congregaui libros eius, fateor; et ideo errores non sequor, quia scio 
 uniuersa, quae scripsit. credite experto, quasi Christianus Christianis 
 loquor: uenenata sunt illius dogmata, aliena a scripturis sancctis, 
 uim scripturis facientia. legi, inquam, legi Origenem et, si in 
 legendo crimen est, fateor-et nostrum marsuppium Alexandrinae 
 chartae euacuarunt -: si mihi creditis, Origeniastes numquam fui; 
 si non creditis, nunc esse cessaui.

quodsi nec sic adducimini ad 
 fidem, conpellitis me in defensionem mei contra amasium uestrum 
 scribere, ut, si non creditis neganti, credatis saltem accusanti. sed 
 libentius mihi erranti creditur quam correcto. nec mirum; putant 
 enim me suum esse συνμύστην et propter animales et luteos nolle 
 palam dogmata confiteri. ipsorum enim decretum est non facile 
 margaritas ante porcos esse mittendas nec dandum sanctum canibus 
 et cum Dauid dicere: in corde meo abscondi eloquia tua, 
 ut non peccem tibi; et in alio loco super iusto: qui loquitur, 
 inquit, ueritatem cum proximo suo, id est cum his, qui domestici 
 fidei sunt.

ex quo intellegi uolunt nos, qui necdum initiati 
 sumus, debere audire mendacium, ne paruuli atque lactantes solidioris 
 cibi edulio suffocemur. quod autem periuriorum atque

 

 
 
 
 mendacii inter se orgiis foederentur, sextus Stromatum liber, in quo 
 Platonis sententiae nostrum dogma conponit, planissime docet.

Quid igitur faciam? negem me eiusdem dogmatis esse? non 
 credent. iurem? ridebunt et dicent: \'domi nobis ista nascuntur\'. 
 faciam, quod solum cauent, ut sacra eorum atque mysteria in publicum 
 proferam et omnis prudentia, qua nos simplices ludunt, in propatulo 
 sit, ut, qui neganti uoci non credunt, credant saltem arguenti 
 stilo. hoc enim uel maxime cauent, ne quando contra auctorem suum 
 eorum scripta teneantur.

facile dicunt cum iuramento, quod postea 
 alio soluant periurio; ad subscriptionem tergiuersantur quaeruntque 
 suffugia. alius: \'non possum\' inquit, \'damnare, quod nemo damnauit\'; 
 alius: \'nihil super hoc a patribus statutum est\', ut, dum totius orbis 
 prouocatur auctoritas, subscribendi necessitas differatur; quidam 
 constantius: \'quomodo\', inquiunt, \'damnabimus, quod synodus 
 Nicena non tetigit? quae enim damnauit Arrium, damnasset utique 
 et Origenem, si illius dogmata reprobasset\'.

scilicet uno medicamine 
 omnes simul morbos debuere curare; et idcirco spiritus sancti neganda 
 maiestas est, quia in illa synodo super substantia eius silentium 
 fuit. de Arrio tunc, non de Origene quaestio erat; de filio, non 
 de spiritu sancto. confessi sunt, quod negabatur; tacuerunt, de 
 quo nemo quaerebat. quamquam latente et Origenem, fontem

 

 
 
 
 Arrii, percusserunt; damnantes enim eos, qui filium de patris negant 
 esse substantia, illum pariter Arriumque damnarunt.

alioquin hoc 
 argumento nec Valentinus nec Marcion nec Cataphrygas nec 
 Manicheus damnari debent, quia synodus eos Nicena non nominat; 
 quos certe ante synodum fuisse non dubium est. quodsi quando 
 urgueri coeperint et aut subscribendum eis fuerit aut exeundum 
 de ecclesiis, miras strophas uideas.

sic uerba temperant, sic ordinem 
 uertunt et ambigua quaeque concinnant, ut et nostram et aduersariorum 
 confessionem teneant, ut aliter hereticus, aliter audiat 
 catholicus. quasi non eodem spiritu et Apollo Delphicus atque 
 Loxias oracula fuderit Croeso et Pyrrho diuersis temporibus, sed 
 pari inludens stropha.

Exempli causa subiciam: \'credimus\', inquiunt, \'resurrectionem 
 futuram corporum\'. hoc si bene dicatur, pura confessio est. sed quia 
 corpora sunt caelestia et terrestria et aer iste et aura tenuis iuxta 
 naturam suam corpora nominantur, corpus ponunt, non carnem, ut 
 orthodoxus corpus audiens carnem putet, hereticus spiritum recognoscat. 
 haec est eorum prima decipula; quae si deprehensa fuerit, struunt 
 alios dolos et innocentiam simulant et nos malitiosos uocant et quasi 
 simpliciter credentes aiunt: \'credimus in resurrectionem carnis\'.

hoc uero cum dixerint, uulgus indoctum putat sibi posse sufficere, 
 maxime, quia id ipsum et in symbolo creditur. interroges ultra: circuli 
 strepitus commouetur, fautores clamitant: \'audisti resurrectionem 
 carnis, quid quaeris amplius?\' et in peruersum studiis commutatis

 

 
 
 
 nos sycophantae, illi simplices appellantur. quodsi obduraueris 
 frontem et urguere coeperis carnem digitis tenens, an ipsam dicant 
 resurgere, quae cernitur, quae tangitur, quae incedit et loquitur, 
 primo rident, deinde adnuunt.

dicentibusque nobis, utrum capillos 
 et dentes, pectus ac uentrem, manus et pedes ceterosque artus ex 
 integro resurrectio exhibeat, tunc uero se tenere non possunt cachinnoque 
 ora soluentes tonsores nobis necessarios et placentas et 
 medicos ac sutores ingerunt ultroque interrogant, utrum credamus 
 et genitalia utriusque sexus resurgere, nostras genas hirtas, feminarum 
 leues fore et habitudinem corporis pro maris ac feminae distinctione 
 diuersam. quod si dederimus, statim expetunt uuluam et 
 coitum et cetera, quae in uentre sunt et sub uentre. singula membra 
 negant et corpus, quod constat ex membris, dicunt resurgere.

Non est huius temporis contra dogma peruersum rhetoricum 
 iactare sermonem. non mihi diues Ciceronis lingua sufficiat, non 
 feruens Demosthenis oratio animi mei possit inplere feruorem, si 
 uelim hereticorum fraudulentias prodere, qui uerbo tenus resur-rectionem 
 fatentes animo negant. solent enim mulierculae eorum 
 mammas tenere, uentri adplaudere, lumbos et femina et puras adtrectare 
 maxillas et dicere: \'quid nobis prode est, si fragile corpus 
 resurget? futurae angelorum similes angelorum habebimus et naturam\'. 
 dedignantur uidelicet cum carne et ossibus resurgere, cum 
 quibus resurrexit et Christus.

sed fac me errasse in adulescentia et 

 

 
 
 
 philosophorum, id est gentilium, studiis eruditum in principio fidei 
 ignorasse dogmata Christiana et hoc putasse in apostolis, quod in 
 Pythagora et Platone et Empedocle legeram: cur paruuli in Christo 
 atque lactantis errorem sequimini? cur ab eo inpietatem discitis, 
 qui necdum pietatem nouerat?

secunda post naufragium tabula est 
 culpam simpliciter confiteri. imitati estis errantem, imitamini et 
 correctum. errauimus iuuenes, emendemur senes. iungamus gemitus, 
 lacrimas copulemus, ploremus et conuertamur ad dominum, 
 qui fecit nos; non expectemus diaboli paenitentiam. uana est illa 
 praesumptio et in profundum gehennae trahens; hic aut quaeritur uita 
 aut amittitur. si Origenem numquam secutus sum, frustra infamare me 
 cupitis; si discipulus eius fui, imitamini paenitentem. credidistis d 
 confitenti; credite et neganti. ■

\'Si ista\', inquit, \'noueras, cur eum laudasti in opusculis tuis?\' I 
 et hodie laudarem, nisi uos eius laudaretis errores; non mihi displiceret 
 ingenium, nisi quibusdam eius placeret inpietas. et apostolus 
 praecipit: omnia legentes, quae bona sunt, retinentes. 
 Lactantius in libris suis et maxime in epistulis ad Demetrianum 
 spiritus sancti negat omnino substantiam et errore Iudaico dicit 
 eum ad patrem referri uel ad filium et sanctificationem utriusque 
 personae sub eius nomine demonstrari.

quis mihi interdicere potest, 
 ne legam Institutionum eius libros, quibus contra gentes scripsit 
 fortissime, quia superior sententia detestanda est? Apollinaris contra 
 Porphyrium egregia scribit uolumina: probo laborem uiri, licet 
 fatuum in plerisque dogma contemnam. confitemini et uos in

 

 
 
 
 quibusdam errasse Origenem, et muttum non faciam.

dicite eum male 
 sensisse de filio, peius de spiritu sancto, animarum de caelo ruinas 
 inpie protulisse, resurrectionem carnis uerbo tantum confiteri, ceterum 
 adsertione destruere et post multa saecula atque unam omnium 
 restitutionem id ipsum fore Gabrihel, quod diabolum, Paulum, quod 
 Caiphan, uirgines, quod prostibulas: cum hoc reieceritis et quasi 
 censoria uirgula separaueritis a fide ecclesiae, tuto legam cetera nec 
 uenena iam metuam, cum antidotum praebibero.

non mihi nocebit, 
 si dixero: Origenes, cum in ceteris libris omnes uicerit, 
 in Cantico canticorum ipse se uicit, nec formidabo sententiam, 
 qua illum doctorem ecclesiarum quondam adulescentulus 
 nominaui. nisi forte accusare debui, cuius rogatus opuscula transferebam, 
 et dicere in prologo: \'hic, cuius interpretor libros, hereticus 
 est; caue, lector, ne legas. fuge uiperam aut, si legere uolueris, 
 scito a malis hominibus et hereticis corrupta esse, quae transtuli. 
 quamquam timere non debeas; ego enim omnia, quae fuerunt uitiata, 
 correxi/ hoc est aliis uerbis dicere: \'ego, qui interpretor, catholicus 
 sum; hic, quem interpretor, hereticus est.

\' denique et uos satis simpliciter 
 et ingenue ac non malitiose, parui scilicet pendentes praecepta 
 rhetorica et praestigias oratorum, dum libros eius περὶ ἀρχῶν 
 hereticos confitemini et in alios crimen transferre uultis, iniecistis 
 legentibus scrupulum, ut totam auctoris uitam discuterent et ex 
 ceteris libris eius coniecturam praesentis facerent quaestionis; ego 
 callidus, qui emendaui silens, quod uolui, et dissimulans crimina

 

 

 

 
 
 
 non feci inuidiam criminoso, aiunt et medici grandes morbos non 
 esse curandos, sed dimittendos naturae, ne medella languorem 
 exasperet.

centum et quinquaginta prope anni sunt, ex quo Origenes 
 dormiuit Tyri. quis Latinorum umquam ausus est transferre 
 libros eius de resurrectione, περὶ ἀρχῶν , stromateas ? quis per infame 
 opus se ipsum uoluit infamari? nec disertiores sumus Hilario 
 nec fideliores Victorino, qui tractatus eius non ut interpretes, sed 
 ut auctores proprii operis transtulerunt. nuper Ambrosius sic Exaemeron 
 illius conpilauit, ut magis Hippolyti sententias Basiliique 
 sequeretur.

ego ipse, cuius aemulatores esse uos dicitis et ad ceteros 
 talpae caprearum in me oculos possidetis, si malo animo fuissem erga I 
 Origenem, interpretatus essem hos ipsos, quos supra dixi, libros, ut 
 mala eius etiam Latinis nota facerem; sed numquam feci et multis 
 rogantibus adquiescere nolui. non enim consueui eorum- insultare 4 
 erroribus, quorum miror ingenia. ipse, si aduiueret, Origenes irasceretur 
 uobis, fautoribus suis, et cum Iacob diceret: odiosum me 1 
 fecistis in mundo.

Uult aliquis laudare Origenem? laudet, ut laudo: magnus 
 uir ab infantia et uere martyris filius Alexandriae ecclesiasticam 
 scholam tenuit succedens eruditissimo uiro, Clementi presbytero; 
 uoluptates in tantum fugiit, ut zelo dei, sed non secundum scientiam 
 ferro truncaret genitalia; calcauit auaritiam; scripturas memoriter 
 tenuit et in studio explanationis earum diebus sudauit ac noctibus.

mille et eo amplius tractatus, quos in ecclesia locutus est, edidit; 
 innumerabiles praeterea commentarios, quos ipse appellat tomos et

 

 
 
 
 quos nunc praetereo, ne uidear operum eius indicem texere. quis . 
 nostrum tanta potest legere, quanta ille conscripsit? quis ardentem 
 in scripturis animum non miretur? quodsi quis ludas zelotes opposuerit 
 nobis errores eius, audiat libere: -- 
 
 interdum magnus dormitat Homerus, 
 uerum operi longo fas est ignoscere somnum .

Non imitemur eius uitia, cuius uirtutes non possumus sequi. 
 errauerunt in fide et alii tam Graeci quam Latini, quorum non necesse 
 est proferre nomina, ne uideamur eum non sui merito, sed 
 aliorum errore defendere. \'hoc non est\', inquies, \'excusare Origenem, 
 sed accusare ceteros\'. pulchre, si eum errasse non dicerem, si in fidei 
 prauitate saltem apostolum Paulum aut angelum de caelo audien-. 
 dum crederem; nunc uero, cum simpliciter errorem eius fatear, sic 
 legam ut ceteros, quia sic errauit ut ceteri: dicas:

si multorum communis 
 est error, cur solum persequimini?\' quia uos solum laudatis ut 
 apostolum. tollite amoris vneQftokrjv et nos tollimus odii magnitudinem. 
 ceterorum uitia de libris suis ad hoc tantum excerpitis, 
 ut huius defendatis errorem; Origenem sic fertis in caelum, ut nihil 
 eum errasse dicatis. quisquis es adsertor nouorum dogmatum, 
 quaeso te, ut parcas Romanis auribus, parcas fidei, quae apostoli 
 uoce laudata est.

cur post quadringentos annos docere nos niteris, 
 quod ante nesciuimus? cur profers in medium, quod Paulus et 
 Petrus edere noluerunt? usque ad hanc diem sine ista doctrina 
 mundus Christianus fuit. illam senex tenebo fidem, in qua puer 
 renatus sum. Pelusiotas nos appellant et luteos et animales et carneos, 
 quod non recipiamus ea, quae spiritus sunt, illi scilicet

 

 

 
 
 
 Hierosolymitae, quorum mater in caelo est.

non contemno carnem, in 
 qua Christus et natus est et resurrexit, non despicio lutum, quod 
 excoctum in testam purissimam regnat in caelo, et tamen miror, cur 
 carni detrahentes uiuant. carnaliter et inimicam suam foueant et 
 nutriant delicate, nisi forte inplere uolunt scripturam dicentem: 
 amate inimicos uestros et benefacite his, qui persequuntur 
 uos. amo carnem castam, uirginem, ieiunantem; amo 
 carnis non opera, sed substantiam; amo carnem, quae iudicandam 
 esse se nouit; amo illam, quae pro Christo in martyrio caeditur, 
 laniatur, exuritur.

Illud uero, quod adserunt a quibusdam hereticis et maliuolis 
 hominibus libros eius esse uiolatos, quam ineptum sit, hinc 
 probari potest. quis prudentior, doctior, eloquentior Eusebio et m 
 Didymo, adsertoribus Origenis, inueniri potest? quorum alter sex 
 uoluminibus tfjg ajzoloyiag ita eum ut se sensisse confirmat, alter 
 sic eius errores nititur excusare, ut tamen illius esse fateatur, non 
 scriptum negans, sed sensum scripti edisserens. aliud est, si, quae 
 ab hereticis addita sunt, Didymus quasi bene dicta defendit.

solus 
 scilicet inuentus est Origenes, cuius scripta in toto orbe pariter 
 falsarentur et quasi ad Mithridatis litteras omnis ueritas uno die de 
 uoluminibus illius raderetur. si unus uiolatus est liber, num uniuersa 
 eius opera, quae diuersis et locis et temporibus edidit, simul corrumpi 
 potuerunt? ipse Origenes in epistula, quam scribit ad Fabianum, 
 Romanae urbis episcopum, paenitentiam agit, cur talia scripserit, 
 et causas temeritatis in Ambrosium refert, quod secreto edita in

 

 
 
 
 publicum protulerit: et quidam adhuc svQsoihoyovoiv aliena esse, 
 quae displicent!

Porro, quod Pamphilum proferunt laudatorem eius, gratias 
 illis ago meo nomine, quod dignum me putauerunt, quem cum 
 martyre calumniarentur. si enim ab inimicis Origenis libros eius 
 dicitis esse uiolatos, ut infamaretur, quare mihi non liceat dicere ab 
 amicis eius et sectatoribus conpositum esse sub nomine Pamphili 
 uolumen, quod illum testimonio martyris ab infamia uindicaret?

ecce uos emendatis in Origenis libris, quod ille non scripsit, et miramini, 
 si edat aliquis librum, quem ille non edidit? uos in edito 
 opere potestis coargui; ille, qui nihil aliud edidit, facilius patet 
 calumniae. date quodlibet aliud opus Pamphili, nusquam repperietis; 
 hoc unum est. unde igitur sciam, quod Pamphili sit? uidelicet 
 stilus et saliua docere me poterit. numquam credam, quod doctus 
 uir primos ingenii sui fructus quaestionibus et infamiae dedicarit. 
 et ipsum nomen Apologetici ostendit accusationem; non enim defenditur, 
 nisi quod in crimine est. unum proferam, cui contradicere 
 uel stulti sit uel inpudentis.

sex librorum Eusebii super Origenis 
 defensione principium usque ad mille ferme uersus liber iste, qui 
 Pamphili dicitur, continet et in reliquis scriptor eiusdem operis 
 profert testimonia, quibus nititur adprobare Origenem fuisse catholicum. 
 Eusebius et Pamphilus tantam inter se habuere concordiam, 
 ut unius animae homines putes et ab uno alter nomen acceperit. 
 quomodo igitur inter se dissentire potuerunt, ut Eusebius in toto 
 opere suo Origenem Arriani dogmatis probet et Pamphilus Niccenae 
 k .

 
 
 
 synodi, quae fuit postea, defensorem? ex quo ostenditur uel Didymi, 
 uel cuiuslibet alterius esse opusculum, qui sex librorum capiti detrun- i 
 cato cetera membra sociarit.

sed concedamus ex superfluo, ut Pam-1 
 phili sit, Pamphili, sed necdum martyris — ante enim scripsit, sit 
 martyrium perpetraret —: \'et quomodo,\' inquies; \'martyrio dignus 
 fuit?\' scilicet ut martyrio deleret errorem; ut unam culpam sanguinis 
 sui effusione purgaret. quanti in toto orbe martyres, antequam 
 caederentur, uariis subiacuere peccatis! defendamus ergo 
 peccata, quia, qui postea martyres, prius peccatores fuerunt?

Haec, fratres amantissimi, ad epistulam uestram celeri sermone 
 dictaui uincens propositum, ut contra eum scriberem, cuius 
 ingenium ante laudaueram, malens existimatione periclitari quam j 
 fide. hoc mihi praestiterunt amici mei, ut, si tacuero, reus, si respon-j 
 dero, inimicus iudicer. dura utraque condicio, sed de duobus eligam, j 
 quod leuius est: simultas redintegrari potest, blasphemia ueniam 
 non meretur.

quid autem laboris in transferendis libris JUQl dQXwv 1 
 sustinuerim, uestro iudicio derelinquo, dum et mutare quippiam de 
 Graeco non est uertentis, sed euertentis, et eadem ad uerbum ex-I 
 primere nequaquam eius, qui seruare uelit eloquii uenustatem. ]

Uoce me prouocas ad scribendum, terres eloquentia et in 
 epistolari stilo - prope Tullium repraesentas. quod quereris me 
 paruas et incomptas litterulas mittere, non uenit de incuria, sed de 
 timore tui, ne uerbosius ad te loquens plura reprehendenda

 

 

 

 

 

 

 

 

 

 

 

 

 

 

 

 

 

 
 
 
 transmittam.

et, ut sanctae menti tuae simpliciter fatear, uno ad occidentem 
 tempore nauigandi tantae a me simul epistulae flagitantur, 
 ut, si cuncta ad singulos uelim rescribere, occurrere nequeam. unde 
 accidit, ut omissa conpositione uerborum et scribentium sollicitudine 
 dictem, quicquid in buccam uenerit, et amicum te tantum meorum 
 dictorum, non iudicem considerem.

Duas quaestiunculas tuae litterae praeferebant: unam, 
 quare sit a deo induratum cor Pharaonis et apostolus dixerit: 
 non uolentis neque currentis, sed miserentis 
 est dei et cetera, quae liberum tollere uidentur arbitrium; 
 alteram, quomodo sancti sint, qui de fidelibus, id est baptizatis, 
 nascantur, cum sine dono gratiae postea acceptae et custoditae 
 salui esse non possint.

Primae in libris ffteol doxcbv , quos nuper Pammachio nostro 
 iubente interpretatus sum, Origenes fortissime respondit; quo detentus 
 opere inplere non potui, quod tibi promiseram, et Danielem 
 nostrum rursum conperendinaui. et quidem, quamuis mei amantissimi 
 et egregii uiri, tamen unius uoluntatem in tempus aliud 
 distulissem, nisi omnis paene fraternitas de urbe eadem postulasset 
 adserens multos periclitari et peruersis dogmatibus adquiescere.

unde necessitate conpulsus sum transferre libros, in quibus plus 
 mali quam boni est, et hanc seruare mensuram, ut nec adderem

 

 
 
 
 quid nec demerem Graecamque fidem Latina integritate seruarem. 
 quorum exemplaria a supra dicto fratre poteris mutuari, licet tibi 
 Graeca sufficiant et non debeas turbidos nostri ingenioli riuos quaerere, 
 qui de ipsis fontibus bibis.

Praeterea, quia docto uiro loquor et tam diuinis scripturis 
 quam saeculi litteris erudito, illud dignationem tuam admonitam 
 uolo, ne me putes in modum rustici balatronis cuncta Origenis reprobare, 
 quae scripsit - quod in me criminantur ἀκαιροσπουδασταὶ 
 eius et quasi Dionysium philosophum arguunt subito mutasse sententiam 
 —, sed tantum praua dogmata repudiare.

scio enim aequali 
 maledicto et eos subiacere, qui bona mala dicunt, et illos, qui mala 
 bona iudicant; qui faciunt amarum dulce et dulce amarum. aut 
 quae est tanta pertinacia sic alicuius laudare doctrinam, ut sequar 
 et blasphemiam ?.

De secundo problemate tuo Tertullianus in libris de monogamia 
 disseruit adserens sanctos dici fidelium filios, quod quasi 
 candidatae sint fidei et nullis idolatriae sordibus polluantur. simulque 
 considera, quod et uasa sancta in tabernaculo legerimus et 
 cetera, quae ad ritum caerimoniarum pertinent, cum utique sancta 
 esse non possint nisi ea, quae sentiunt et uenerantur deum.

idioma 

 

 
 
 
 igitur scripturarum est, ut interdum sanctos pro mundis et purificatis 
 atque expiatis nominet, sicut et Bethsabee sanctificata scribitur 
 ab inmunditia sua et ipsum templum sanctuarium nominatur.

Obsecro te, ne tacito mentis iudicio me aut uanitatis arguas 
 aut falsitatis. testis est enim conscientiae meae dominus, quod ab 
 ipso procinctu et interpretationis exordio supra dicta necessitas me 
 retraxit; et scis ipse non bene fieri, quod occupato animo fiat. palliolum 
 textura breue, caritate latissimum senili capiti confouendo 
 libenter accepi et munere et muneris auctore laetatus.

Arbitror, quod ante nostras litteras uelox ad uos fama pertulerit 
 temptasse quosdam in monasteriis Nitriae Origenis heresim 
 serere et monachorum purissimum coetum in potione turbida 
 propinare. quam ob rem conpulsi sumus ad ipsa loca pertimescentes 
 sanctorum precibus et maxime patrum et presbyterorum, 
 qui praesunt monasteriis, ne, dum nos ire cessamus, hi, qui prurientibus 
 blandiuntur auribus, simplicum corda peruerterent.

quorum nobilitas in scelere est et tam rabidus furor ad omne -facinus, 
 quod inperitia superbiaque suggesserit, ut praecipites ruant

 

 

 

 
 
 
 nec intellegant mensuram suam, sed apud semet ipsos sapientes, 
 qui fons erroris est, maximos putant esse (se), quod non sunt, 
 denique in tantam prorumpentes dementiam, ut in se uerterent 
 manus et propria ferro membra truncarent putantes stultae cogitationis 
 arbitrio hinc religiosos et humiles se probari, si mutilata 
 fronte et sectis auribus incederent. e quibus etiam unus linguae 
 partem mordicus amputauit, ut ignorantibus quoque ostenderet, 
 quam timide dei iura seruaret et ex ipsa debilitate praepediti 
 monstraret eloquii, quanto furore pectoris aestuaret.

quos quia 
 repperi cum quibusdam peregrinis, qui in Aegypto parumper habitant, 
 ad uestram prouinciam transmigrasse — et homines pauperes 
 gratia et pecuniis inescatos, qui debuerant manu et labore uictum 
 quaerere —, ut inpleatur in eis, quod scriptum est: in circuitu 
 inpii ambulabunt, et uelle in similitudinem Iudaeorum prius 
 igne consumi quam Origenis uidere scripta damnari, quodam modo 
 proclamantes: posuimus mendacium spem nostram 
 etmendacio protegamur, ne forte etiam in illis partibus 
 plebis et monachorum turbent animos et, qui debuerant pro scelere 
 correpti agere paenitentiam, uertantur contra nos et mendaciorum 
 cuniculis subtrahant ueritatem, iustissimum duxi scribere 
 sanctitati uestrae et breuiter nuntiare, quod e uicino episcopis 
 congregatis, qui proprie inplerent numerum synodi, perrexerint 
 Nitriam.

et coram multis patribus monachorum, qui de tota paene 
 Aegypto conuolauerunt, lecti sunt libri Origenis, in quibus inpio 
 labore sudauit, et consensu omnium condemnati.

Nam cum legeretur uolumen Jtsgi aexwv , quae nos \'de 
 principiis\' possumus dicere, in quibus scriptum est, quod filius nobis

 

 
 
 
 conparatus esset ueritas et patri conlatus mendacium, et rursum: 
 k quantum differt Paulus et Petrus saluatore, 
 P tanto saluator minor est patre, et iterum: Christi 
 regnum finietur aliquando, zabulus cunctis : 
 peccatorum sordibus liberatus aequo honore 
 decorabitur et cum Christo subicietur, et in 
 alio libro, qui \'de oratione\' scribitur: non debemus orare 
 filium, sed solum patrem, nec patrem cum 
 filio, obturauimus aures nostras et tam Origenem quam discipulos 
 eius consona uoce damnauimus, ne et modicum fermentum 
 totam massam corrumperet.

quid loquar de resurrectione mortuorum, 
 in qua perspicue blasfemat et dicit, quod post multos 
 saeculorum recursus corpora nostra paulatim redigantur in nihilum 
 et in auram tenuem dissoluantur, ac, ne paruum hoc putaremus, 
 adiecit: resurgens corpus non solum corruptibile 
 sed mortale erit, ut scilicet dominus atque saluator 
 frustra destruxerit zabulum, qui mortis habebat imperium, 
 siquidem et post resurrectionem corruptio et mortalitas in nihilum 
 resolutis corporibus dominatur humanis? de angelis quoque 
 temeraria aliqua confinxit, ut cuncta in caelo ministeria seruitutis 
 dei non sint in caelo creata, sed diuersis lapsibus et ruinis uaria 
 officiorum sortiti sint nomina, causasque ueteres praecessisse, 
 quibus creuerint uel decreuerint.

et inter haec quasi doloris inpatiens 
 clamante populo: quae sursum est Hierusalem, libera 
 est nihil in ea purum, nihil a uitiis liberum et perpetua securum uirtute 
 contendit. non stetit hactenus profana de angelis disputatio; 
 sed proficiens in scelere: sicut daemones, inquit, nidore 
 hostiarum assidentes aris gentilium pascebantur, 
 ita et angeli sanguine uictimarum,

 

 
 
 
 quas — spiritalium typus — immolat Israhel, 
 fumo thymia matis delectati uersa bantur prope 
 altaria et huiusce modi alebantur cibis.

quis non putet eum nihil ultra inuenire potuisse, in quo mens uesana 
 corrueret? praescientiam quoque futurorum, quae soli domino 
 nota est, stellarum motibus tribuit, ut ex earum cursu et uarietate 
 formarum daemones futura cognoscant et uel agant aliqua uel ab 
 his agenda demandent. ex quo perspicuum est eum idolatriam et 
 astrologiam et uarias ethnicorum fraudulentiae diuinationis 
 praestigias adprobare.

Haec et huiusce modi sub nomine monachorum quidam sentientes 
 et docentes in monasteriis uersabantur, cumque indigne 
 ferrent auctorem tanti mali cum suo errore damnari, quosdam 
 inopes et seruos spe gulae sollicitatos suo iunxere comitatui et 
 facto cuneo sedenti mihi Alexandriae uim facere conati sunt uolentes 
 causam Isidori, quam nos propter uerecundiam et ecclesiae disciplinam 
 episcoporum iudicio seruabamus, proferre in medium et 
 auribus ethnicorum dictu pudenda ingerere, ut seditio et turbae 
 contra ecclesiam miscerentur; quorum consilia destruxit deus sicut 
 Achitofel.

omnis autem conatus eorum hic erat, ut sub nomine 
 Isidori heresem defenderent, qui a multis episcopis propter uarias 
 causas a communione sanctorum fuerat separatus. interim mulier 
 et filius eius adolescens ab his producitur in medium et in loco urbis 
 celeberrimo, quem, ni fallor, Genium uocant, conlocantur. clamitant, 
 quicquid in nostram inuidiam esse credebant, gentilium contra 
 nos populo contionantes ea, quae aures infidelium libenter audirent. 
 inter quae etiam destructionis Sarapii et aliorum idolorum eos 
 quasi in fugam admonentes uociferantur: \'non suntf in iura tepulorum 
 in Nitriae monasteriis\'.

haec autem uniuersa faciebant 
 putantes sibi turbas iungi infidelium et Isidorum episcoporum

 

 
 
 
 iudicio eripi, ne cum matre audiretur et puero et (ut) nobis inuidiam concitarent, 
 qui uolebamus eum praesentibus clericis et fideli populo 
 in ecclesia patienter audiri et seruari in persona eius cum. omni 
 timore dei et mansuetudine ecclesiasticam regulam. neque enim! 
 inimici eius sumus nec in aliqua re tam illum quam paucos seruos 
 atque fugitiuos, qui eius negotiis socii sunt, laesimus, sed dei timo-\' 
 rem et normam rigoris euangelici familiaritati pristinae et necessitudini 
 praetulimus.

qui cum accersitus esset ad quaestionem coram 
 episcopis, ut omni clero negotium diceret, et crebrius uocaretur ad 
 causam, coepit subterfugere et differre diem ex die illa uidelicet spe, 
 ut multorum sermo narrabat, quod paulatim mulieris silentium 
 redimeret. et hoc faciens sanctorum fratrum animos uulnerabat. 
 quis enim ambigit fiduciam bonae esse conscientiae, fugam autem 
 et dissimulationem, ut parcius loquar et aperte proferam, quod sentio, 
 apud plerosque genus confessionis iudicari? praesertim cum graue 
 ei mulier datis libellis crimen inpingeret et hoc per populos iactaretur,. 
 illum magnopere agere, ut quolibet potius genere quam episcoporum 
 iudicio res finem acciperet.

quae mulier ignorante nie 
 amicorum eius studio etiam in albo uiduarum descripta est, ut refrigeriis 
 elemosynae dolorem. uulneris solaretur. quod postquam a 
 quodam diacono didici, qui intrepidus nuntiabat mulierem scriptam 
 in uiduarum numero, ut taceret, quod obiecerat, ilico per multos 
 Isidoro indicem prodidi et monui, ut episcoporum se iudicio praepararet 
 muliere dumtaxat a ceterarum consortio separata, donec 
 causae uideremus euentum. neque enim fas erat eam ecclesiae 
 opibus sustentari, quae tantum crimen aut dixisset temere aut 
 tacuisset. iste est signifer hereticae factionis; hoc utuntur duce 
 uel locupletissimo hi, quos in exordio epistulae descripsimus, qui 
 possit praebere cibos et peregrinationis eorum incommoda sustentare. 
 ubi furor et caedes necessariae sunt, nullius alterius indigent auxilio; 
 ubi expensae et sumptus uarii, nihil hoc largitore adcommodatius.

Dolent contra me atque insaniunt, quare solitudines et 
 habitacula monachorum, in quibus sancta conuersatio est, non 
 .\'

 
 
 
 permiserim inpiis Origenis dogmatibus pollui. e quibus ut cetera 
 praetermittam, in libris Resurrectionis, quos scripsit ad Ambrosium 
 dialecticum morem imitans disputandi, in quo sciscitatus est 
 atque responsio, artis magicae praedicator his uerbis est: ars 
 magica non mihi uidetur alicuius rei subsistentis 
 uocabulum, sed et, si sit, nequaquam 
 est operis mali nec quod haberi possit contemptui.

quae dicens perspicue domino contradicit, qui loquitur 
 per prophetam: sta nunc in incantationibus tuis, 
 in multis ueneficiis tuis, quae didicisti ab 
 adolescentia tua, si possint tibi prodesse. 
 laborasti in consiliis tuis; stent astrologi 
 caeli et saluum te faciant, qui contemplantur 
 sidera, nuntient tibi, quid super te futurum 
 sit.

praeterea in libris περὶ άρχῶν etiam hoc persuadere conatur, 
 quod uiuens dei sermo non adsumpserit corpus humanum, et contra 
 apostoli uadens sententiam scripsit, quod, qui in forma dei aequalis 
 erat deo, non fuerit uerbum dei, sed anima de caelesti regione descendens 
 et se de forma aeternae maiestatis euacuans humanum 
 corpus adsumpserit. quae dicens Iohanni apertissime contradicit 
 scribenti: et uerbum caro factum est. nec potest anima 
 credi saluatoris et non deus uerbum et formam et aequalitatem 
 paternae maiestatis habuisse.

in alias quoque inpietates furibundus 
 exultat uolens eum, qui in consummatione saeculorum et in destructione 
 peccati semel passus est, dominum nostrum Iesum 
 Christum pro daemonibus quoque et spiritalibus nequitiis crucem 
 aliquando passurum. nec meminit Pauli scribentis: inpossibile 
 est eos, qui semel sunt inluminati, gustauerunt.etiam 
 donum caeleste et participes 
 sunt facti spiritus sancti, gustauerunt nihilo 
 minus bonum dei uerbum uirtutesque saeculi

 

 
 
 
 uenturi et prolapsi sunt, renouari iterum ad 
 paenitentiam rursum crucifigentes sibimet 
 ipsis filium dei et ostentui habentes.

si haec 
 scire uoluisset, immo si non ea, quae scit, contemneret, numquam 
 apostolo contradicens pro daemonibus quoque Christum diceret 
 esse passurum et eum praeberet ostentui clausa, quod legimus, aure 
 pertransiens: Christus resurgens a mortuis ultra 
 non moritur; mors ei nequaquam dominabitur. 
 quod enim mortuus est peccato, mortuus est 
 semel, quod autem uiuit, uiuit deo. hoc enim, quod 
 dicitur \'semel\', non secundum recipit nec tertium; unde et 
 apostolus sciens eum semel crucifigi tota ad Hebraeos affirmat 
 audacia: hoc enim fecit semel se ipsum offerens..

Ob haec et alia plurima, de quibus scribere epistolaris sermo 
 non patitur, condemnati sunt et eiecti de ecclesia. et fatuitati iuncta 
 superbia episcoporum iudiciis contradicunt cohereticum suum 
 nitentes seditione defendere et per alienas prouincias suberrantes 
 damnati damnatum habent ducem et huius operis eriguntur.

obsecro itaque uos, fratres canssimi, ut, si illuc uenennt, praeceptis 
 euangelicis eos ad lacrimas prouocetis. uoti nostri est et illos et 
 alios errorem corrigere paenitentia et digne suo nomine conuersantes, 
 ut, qui uocantur monachi — si tamen hoc esse cupiunt, quod dicuntur 
 —, silentium diligant et fidem catholicam, quibus nihil omnino est 
 praeferendum. sed, ut audio, imitantes zabulum huc illucque discurrunt 
 et quaerunt, quos suis inpietatibus deuorent. putant enim 
 insaniam fidem, audaciam fortitudinem; et idcirco erecti in super-: 
 biam ecclesiasticae praedicationi Origenis doctrinam, quae idolatriae 
 mixta est, praeferunt.

sicubi ergo fratres et plebem, quae 
 , uobis credita est, turbare temptauerint, custodite gregem domini 
 et insanos impetus eorum reprimite. nihil eis nocuimus, nihil

 

 
 
 
 tulimus; una causa in nos odiorum est, quod usque ad mortem parati 
 sumus fidem defendere.

Cetera praetermitto, quomodo nobis necem inferre temptauerint. 
 et quibus insidiis hoc machinati sunt, quando etiam ecclesiam, 
 quae est in monasterio Nitriae, postquam damnati sunt, 
 occupauerunt, ut et nos et plurimos nobiscum episcopos ac monachorum 
 patres et uita et aetate uenerabiles ingressu eius prohiberent 
 conductis libertinis et seruis, qui propter gulam et uentrem 
 ad omne facinus armati sunt!

cumque oportuniora ecclesiae quasi 
 in obsidione urbis tenerent loca, palmarum ramis fustes et baculos 
 protegebant, ut sub pacis insignibus paratos ad caedem animos 
 dissimularent. et ut firmior esset factio et promptior cuneus ad 
 audaciam, multis ingenuorum pecunias diuisere, qui acceperunt, A 
 non ut sceleri consentirent, sed ut nobis proderent conatus eorum I 
 et paratas insidias panderent ad cauendum.

quod cum cerneret 
 innumerabilis frequentia monachorum, coeperunt omnes uociferari 
 et paucorum furorem consono clamore terrere, ut saltim metu 
 collectam fieri sinerent et ecclesiae iura seruari. et nisi gratia dei 
 multitudinis impetus refrenasset, et euenisset aliquid, quod solet 
 in seditionibus fieri; in tantam enim nefarii homines temeritatem, 
 immo insaniam proruperant, ut sanctae quoque conuersationis 
 monachi et semper mansuetissimi eorum furorem sustinere non 
 possent.

quae nos omnia dei auribus patienter et humiliter tulimus 
 prouidentes saluti eorum, qui contra nos hostiliter pugnabant, ita 
 dumtaxat, ut ecclesiasticas regulas et fidem rectam nullius amicitiis 
 donaremus, quia potens est dominus et nobis et omnibus seruis 
 suis in commune concedere, ut necessitudini hominum praeferamus 
 fidei ueritatem.

simulque et uos petimus, ut singuli cum populIs, 
 qui uobis crediti sunt, oretis attentius et deum misericordiam 
 deprecemini, quo possimus diabolicis hereticorum insidiis resistentes 
 habere pacem cum his, qui semper pro ueritate pugnauerunt,

 
 
 
 omnesque simul coronam iustitiae praestolemur. fratres, qui uobiscum 
 sunt, plebs, quae mecum est, in domino salutat.

Bonus deus noster, qui in conciliis sanctorum 
 glorificatur et amicos sibi ac prophetas singulis temporibus

 

 

 

 
 
 
 praeparat, si ordinem nostrae generationis aspicis, et(te), domine frater 
 beatissime, aemulatorem rectae fidei suscitauit, ut et superstitionem 
 hereticam de gentilium fonte manantem apostolico rigore euerteres 
 et humanum genus, quod multis trahitur erroribus, ac dispersum gregem 
 Christi ad suum pastorem reduceres, qui tempore passionis 
 idcirco pro cunctis dedit animam suam, ut nunc possimus credentes 
 dicere: uere deus in nobis est.

\'quis enim ita 
 aut stultus aut inpius est, ut. non confiteatur te maximum orbi 
 dedisse munus eiectis sceleratissimis blasfemi Origenis discipulis, 
 ne ecclesia Christi ab his polluatur, quorum cancer et insanabilis 
 lepra sic multorum corda peruasit, ut etiam, qui simulant paenitentiam, 
 heresi iungant periurium et nos, quia tacere coguntur, 
 odire non desinant? .

Confortare igitur et uiriliter age, dei famule, 
 et usque in finem Origenis figmenta persequere, ne simplicum 
 mentes sub umbra scientiae blandis eius capiantur inlecebris et fiat 
 in corpore Christi scissurae diuisio.

omnes enim, qui sapiunt, quae 
 sursum sunt, te patrem et spem et coronam fidei alacres profitentur, 
 quod Arrii magistrum et discipulum eius euangelico mucrone 
 confoderis. fratres cellulae meae oppido et (te) salutant et fratres, 
 qui tecum sunt.

Grandem sollicitudinem atque excubias super gregem suum 
 pastor diligens habere adprobatur; similiter et ex alta turre causa

 

 

 

 
 
 
 ciuitatis diu noctuque cautus speculator obseruat, magister attentus 
 nauis hora tempestatis e curis et periculo magnam patitur animi 
 iactationem, ne procellis atque asperrimis fluctibus nauis elidatur 
 in saxa.

pari animo uir sanctus et honorabilis Theophilus, frater 
 et coepiscopus noster, circa salutis commoda non desinit uigilare, 
 ne dei populus per diuersas ecclesias Origenem legendo in magnas 
 incurrat blasphemias.

Conuentus litteris memorati conuenio sanctitatem tuam, 
 ut *** sicuti nos in urbe Roma positi, quam princeps apostolorum 
 statuit et fide sua confirmauit gloriosus Petrus, ne quis contra 
 praeceptum legat haec, quae diximus, damnauimus et cum magnis; 
 precibus postulauimus, ut euangeliorum instituta (sint tuta), quae 
 ex ore suo dei et Christi docuit censura; ab hac recedi omnino d 
 non debere, sed illud in memoriam deduci, quod Paulus, uenerabilis V 
 apostolus, praedixit atque commonuit: si quis uobis 
 euangelizauerit praeter quod euangelizatum 
 est uobis, anathema sit. igitur hoc praeceptum tenentes 
 illud, quicquid est fidei nostrae contrarium ab Origene quondam\' 
 scriptum, indicauimus a nobis esse alienum atque punitum.

Haec sanctitati tuae scripsimus per Eusebium presbyterum, 
 qui calorem fidei gestans et amorem circa deum habens quaedam 
 capitula blasphemiae obtulit, quae nos non solum horruimus et iudicauimus, 
 uerum etiam, si qua alia sunt ab Origene exposita, cum 
 suo auctore pariter a nobis scias esse damnata. dominus te incolumem 
 custodiat, domine frater merito honorabilis.

Christum Iesum, dominum gloriae, fratres carissimi, rursum 
 consona uoce laudemus et alacres adhortantis prophetae uerba 
 conplentes, qui dicit: cantate domino hymnum nouum, 
 quotquot fidei perducentis ad regna caelorum participes 
 sumus, sanctae sollemnitatis suscipiamus aduentum et inminentes 
 ferias totius nobiscum orbis festiuitate celebremus clamante uno 
 de sapientibus: ueni, comede in laetitia panem.. 
 tuum et bibe in corde bono uinum tuum, quoniam 
 placuerunt deo opera tua.

qui enim bonorum 
 operum sunt et lacte infantiae erecto solidioris cibi alimenta 
 suscipiunt, diuinos sensus altius intuentur et saturati spiritali cibo 
 laudatorem et testem uitae suae habent deum. ad istius modi 
 conuiuas Ecclesiastes loquitur: omni tempore sint uestimenta 
 tua candida et oleum de capite tuo 
 non deficiat, ut uirtutum ueste circumdati splendorem solis 
 imitentur et cotidiana lectione sanctarum scripturarum infundant 
 oleum sensui suo et parent mentis lucernam, quae iuxta praeceptum 
 euangelii luceat omnibus, qui in domo sunt.

Igitur conuiuas tales et, qui sic passionis dominicae festa 
 concelebrent, aemulantes cum sancto dicamus: laudabo dominum 
 in uita mea, psallam deo meo, quam 
 diu sum, festinemusque ad angelorum metropolim, quae libera 
 est et nulla malitiae sorde maculatur, in qua nec dissensiones sunt 
 nec ruinae et de altero ad alterum transmigratio, omnique uoluptate 
 calcata et conpressis luxuriae fluctibus, qui aduersum nos crebrius 
 intumescunt, caelestibus misceamur choris, ut iam nunc illuc mente 
 translati et augustiora uidentes loca simus, quod futuri sumus.

qua beatitudine indignos se fecere Iudaei, qui scripturae sanctae 
 opibus derelictis et pauperes intellegentiae adquiescentes magistris i 
 usque hodie audiunt: semper errant corde, et nolunt II 
 praesenti Christo dicere: benedictus, qui uenit in no- I 
 mine domini, praesertim cum omni uoce opera clariora deum I 
 illum esse testentur et nequaquam dicere: \'haec dicit dominus" 
 sed \'ego dico uobis" per quae ostendit se latorem legum et 
 dominum et deum uerum et non esse unum quemlibet prophetarum.

Neque enim diuinitatem eius, quae nullis locorum spatiis 
 circumscribitur, adsumptio seruilis formae poterat obscurare nec 
 angustia humani corporis ineffabilem maiestatis terminare uirtutem, 
 quem operum magnitudo dei filium conprobat.

nam cum frementis 
 maris elatos gurgites et instar montium intumescentes 
 tranquillitati subitae reddidisset apostolorum nauicula de naufragio 
 liberata et imperium praesentis domini aquarum profunda sensissent 
 cumque conluctantibus uentis et ex omni parte fluctibus 
 excitatis tanta discrimina saluatoris iussione cessassent, quasi diuino 
 spiritu afflati, qui pariter nauigabant: uere, inquiunt, filius 
 dei est non ambigentes de diuinitate, cuius magnitudinem opera 
 loquebantur. de illo enim prophetale uaticinium est: tu

 

 
 
 
 dominaris fortitudini maris et motum fluctuum 
 eius tu conprimis. et ipse propheta canticum signat, ut 
 non solum in uerbo, sed et in uirtute deus uerus, qui uisus est, 
 crederetur excellentia operum, quod latebat, ostendens.

perfectus 
 deus propria uoluntate, quidquid humanae fuit et naturae et 
 condicionis, adsumens absque peccato dumtaxat et malitia, quae 
 nullam habet substantiam, infans nascitur, Emmanuel adoratur, 
 magi de oriente ueniunt, deum dei filium genu posito confitentur; 
 tempore passionis pendens in cruce solis obscurat radios nouo 
 inauditoque miraculo diuinitatis suae exprimens magnitudinem, 
 indiuisus et inseparabilis nec in duos saluatores quorundam errore 
 seiunctus. unde et ad discipulos loquebatur: nolite uocare 
 magistrum super terram; unus enim magister 
 uester Christus.

neque enim, cum haec apostolis diceret, a 
 corpore, quod patebat aspectui, diuinitatis excellentiam separabat 
 nec, quando unum se Christum, dei filium, testabatur, animam 
 diuidebat et carnem, non alter et alter, sed unus atque idem utrumque 
 subsistens, deus et homo, dum seruus uidetur et dominus 
 adoratur, si quidem in humani corporis uilitate ineffabilem celabat 
 deum et rursum fragilitatem carnis diuinis operibus excedebat, 
 ut non unus quilibet sanctorum, ut a plerisque aestimatum est, 
 crederetur, sed ille, quem et Paulus ostendere uolens scribit: unus 
 deus, unus et mediator dei et hominum, homo 
 Christus Iesus, et iterum: mediator autem unius 
 non est, deus autem unus est, quia unus filius, patris 
 nostrique mediator, nec aequalitatem eius amisit nec a nostro 
 consortio separatus est, inuisibilis deus et uisibilis homo: forma

 

 

 

 
 
 
 serui absconditus est et dominus gloriae confessione credentium 
 conprobatur.

Neque enim priuauit eum pater naturae suae nomine, 
 postquam pro nobis homo et pauper effectus est, nec in Iordane 
 fluuio baptizatum altero appellauit uocabulo, sed filium unigenitum: 
 tu es filius meus dilectus, in quo mihi 
 conplacui.

nec similitudo nostra m diumitatis est mutata 
 naturam nec diuinitas in nostrae naturae uersa est similitudinem, 
 sed manens, quod in principio erat, deus uerbum et in se nos glorificans 
 non uenit iuxta Hieremiam, ut diceret: heu mihi, 
 mater, ut quid me genuisti, uirum, qui iudicer 
 et discernar omni terrae? non profui neque 
 profuit mihi quisquam, qui libertatem donaturus aduenerat.

nec iuxta Esaiam uociferabatur: uae mihi, quia, cum 
 sim homo et inmunda labia habens in medio 
 populi inmundalabia habentis habitem, regem 
 dominum sabaoth uidi oculis meis. ipse enim 
 erat rex gloriae, ut in uicesimo tertio psalmo scriptum est, in 
 patibulo uictor existens et hostilia bella conpescens, ut hominem 
 fictum ex humo caelorum habitatorem faceret et tropaei sui communione 
 donaret.

Igitur, quamquam hoc nolint, qui eum putant in alium 
 conmutatum, Iesus Christus heri et hodie ipse 
 est et in aeternum, numquam habiturus regni sui finem 
 iuxta sceleratum Origenis errorem, ne cessante regno etiam aeternitate 
 priuetur, sed coram omnibus loquens: ego in patre 
 et pater m me.

et docere nos cupiens, quod et pater m tiiio 
 et filius in patre creaturis omnibus imperaret, et hoc ipsum roborans 
 inferebat: ego et pater unum sumus, ne quis unum

 

 
 
 
 suum patrisque regnum humanae carnis occasione diuideret. quodsi 
 iuxta Origenis insaniam aliquando amissurus est regnum Christus, 
 unigenitus filius dei, quomodo ipse apostolis loquebatur: ego et 
 pater unum sumus, non unum postea habiturus imperium, 
 ut scilicet hic habeat gloriam, quam ibi depositurus est? et ubi 
 erit, quod semper filius in patre et pater in filio est, si regnum filii 
 non erit certum?

uerum, haec qui ita se habere contendunt, si 
 tamen non egerint paenitentiam; pereant et ad hos zelo fidei pietatisque 
 conmotus-loquatur Moyses: maledictus tu in ciuitate 
 et maledictus in agro psalmista pariter increpante: 
 deficiant peccatores de terra et iniqui, 
 ut ultra non subsistant.

Equidem scire non possum, qua temeritate Origenes tanta 
 confingens et non scripturarum auctoritatem, sed suum errorem 
 sequens ausus sit cunctis in medium nocitura proferre nec aestimauerit 
 umquam ullum hominum fore, qui suis adsertionibus 
 contra iret, si philosophorum argutias propriis tractatibus miscuisset. 
 et a malo exordio in fabulas quasdam et deliramenta procedens 
 Christianum dogma ludum et iocum faceret nequaquam diuinae 
 doctrinae ueritate utens, sed humanae mentis arbitrio et in tantam 
 se ipso magistro intumescens superbiam, ut non imitaretur humilitatem 
 Pauli, qui plenus spiritu sancto contulit cum prioribus 
 apostolis euangelium, ne forte in uacuum curreret aut 
 cucurrisset, ignorans, quod daemonici spiritus esset instinctus 
 sophismata humanarum mentium sequi et aliquid extra 
 scripturarum auctoritatem putare unum.

quiescant aliquando, 
 qui regni Christi finem somniantes uerbositatis Origenis cupiunt

 

 

 
 
 
 esse parasiti, nec cum fidelibus ambulantes fidem, quam non habent, 
 simulent. quin potius discant, quod omne dolus et fraudulentia, 
 aliud sit et aliud ostendat, ut sub uirtutis specie uitia celare nitatur. 
 etenim, cum in crucis ignominia, quam pro nobis passus est, non 
 amiserit Christus esse dominus gloriae iuxta beatum apostolum, 
 clamantibus contra Iudaeis: qui destruis templum 
 et in triduo aedificas, saluum te ipsum fac; 
 si filius dei es, descende de cruce, et carne patiens 
 pendensque I in patibulo fortitudinem propriae maiestatis ostendit 
 solem de cursu quiescere faciens et signorum magnitudine plenam 
 fidei uocem latronis extorquens: Iesu, memento mei, do- i 
 mine, cum ueneris in regnum tuum, numquam Ji 
 post resurrectionis gloriam perditurus est regnum. licet innumeros M 
 contra eum Origenes blasphemiarum lapides iactat.

aut cuius est 
 consequentiae perpetuitatem regni discipulis polliceri et dicere: 
 uenite, benedicti patris mei, possidete praeparatum 
 uobis regnum a constitutione mundi 
 et ipsum eo carere, quod aliis tribuit ? uel quomodo scribente Paulo 
 ad Corinthios: absque nobis regnatis et utinam 
 regnaretis, ut et nos regnaremus uobiscum, 
 intellegi poterit regnum Christi post multa tempora terminandum ? 
 praesertim cum Iohannes clamitet: qui desursum uenit, 
 super omnes est et apostolus scribat: quorum patres 
 et ex quibus iuxta carnem Christus, qui est 
 super omnes deus benedictus in aeternum.

Itaque nulli dubium est, quin, qui deus permanet in aeternum, 
 simul habeat et regnum et super ipsos quoque, quos regni 
 possessione donauit, rex perpetuus appelletur congruum habens 
 diuinitatis imperium nec quicquam in se rude et nouum nisi

 

 
 
 
 adsumptionem fragilitatis humanae. si enim iuxta Origenis insaniam 
 post multorum circulos saeculorum Christi regnum est finiendum, 
 consequens inpietati eius est dicere, ut et deus esse aliquando 
 desistat; et, qui regni terminos ponit, cogitur idem de diuinitate 
 sentire, quae perpetuitatem imperii naturaliter possidet.

quodsi 
 regnat sermo dei, utique deus est et hac ratione colligitur, quicumque 
 temptauerit finem regno eius inponere, ad id eum deuolui, ut Christum 
 credere conpellatur et deum esse desinere. sed haec garriat 
 magister indoctus cum sectatoribus inpiis, nos Christi regnum credamus 
 aeternum et in sollemni die cantemus cum angelo atque 
 dicamus: regni eius non erit finis. si enim unum cum 
 patre est, numquam ex eo, quod unum est, cessaturus esc et unio 
 patris et filii numquam diuidetur in partes nec, quod dicitur \'unum 
 sunt\', aliquando unum esse desistent.

Facessant igitur stultissimi mortalium, immo descendant 
 in in fernum uiuentes, sicut psalmista testatur, 
 et praeceptorem inpietatis suae ibi esse cernentes clamitent: e t 
 tu captus es, sicut et nos, et inter in fernum 
 es; descendit in infernum gloria tua 
 et reliqua.

talis pastor gregis morbidi Christum ubique suggillat 
 iniuriis et diabolum honore sustollit, dum illum adserit purgatum 
 uitiis atque peccatis pristinam aliquando gloriam recepturum et 
 hunc regnare desistere simulque cum diabolo sub patris imperio 
 redigendum, ut magis ad Origenis blasphemias quam ad uociferationem 
 Iudaeorum propheta mirabundus exclamet: obstupuit 
 caelum super hoc et inhorruit ualde, dicit 
 dominus, eo quod duo mala fecerit.

Origenes 
 Christum adserens regnare desinere et diabolum ad culmen, de quo 
 ceciderat, ascensurum, talem sceleris sui profundum lacum fodiens,

 

 
 
 
 qui aquas continere non possit, aequalem, quantum in se est, diabolum 
 facit filio dei, dum detrahit illi regni gloriam sempiternam 
 et imperio patris eum subicit cum daemonibus.

uerum istius modi 
 uox inpia proteratur et sciamus regnum Christi esse perpetuum 
 ipso loquente ad discipulos suos : uos perseuerastis mecum 
 in temptationibus meis et ego statuam nobis 
 testamentum aeternum, ut bibatis et comedatis 
 semper super mensam meam in regno 
 meo. quomodo inpleri potest hoc, quod dicitur \'semper\', nisi perpetuum 
 regnum sit et nullo fine claudendum ?

quod et magi intellegentes 
 uersi ad paenitentiam studiosius percunctabantur: ubi 
 est, qui natus est rex Iudaeorum? uidimus 
 enim stellam eius in oriente et uenimus, ut 
 adoremus eum. magi fatentur Christum regem et Origenes 
 negat dicens eum non in perpetuo regnaturum nec animaduertit 
 se Iudaeorum blasphemiis similem. t

Legimus in euangelio, cum dominus atque saluator fortitudinis 
 suae et patientiae exemplar ostendens crucem scanderet, 
 Pilatus inscripsit titulum et posuit super 
 eius caput. scriptum autem erat: Iesus Nazarenus 
 rex Iudaeorum. istum titulum multi 
 legerunt Iudaeorum, qui erat scriptus Hebraice, 
 Latine et Graece. dicebant ergo Pilato principes 
 sacerdotum et Iudaeorum: noli scribere, 
 quod rex Iudaeorum sit, sed quod ille se dixerit 
 regem Iudaeorum. respondit Pilatus: quod

 

 
 
 
 scripsi, scripsi.

cum ergo Pilatus neo seditione nec precibus 
 ad hoc potuerit adduci, ut regnum Christi de titulo tolleret, sciat 
 Origenes absque ulla necessitate se hoc facere, quod fecerunt Iudaei, 
 ut regnum Christi aestimet terminandum. illi quidem in terra positum 
 regem negabant, hic regnantem in caelo, quantum in se est, 
 detrahere nititur, ut accusatorem sceleris sui habeat Pilatum, qui 
 Iudaeis respondit: quod scripsi, scripsi.

uemat et prophetalis 
 sermo in medium ac.regnum Christi tota praedicet libertate: 
 gaude, filia Sion, praedica, filia Hierusalem, 
 laetare et exulta de toto corde tuo, 
 filia Israhel: abstulit dominus iniquitates 
 tuas, redemit te de manu inimicorum tuorum, 
 rex Israhel in medio tui, non uidebis ultra mala.

neque enim, quos semel saluos fecit, iterum praecipitabit 
 e caelo et dimittet iuxta Origenis deliramenta et fabulas, ut rursum 
 de sublimibus conruant. et hoc, quod dicitur: non uidebis 
 utra mala, aeternae securitatis indicium est, quod, qui semel 
 fuerint liberati et regni caelorum possessione perfruiti, nequaquam 
 uitiis trahantur ad terram nec dei priuentur auxilio, qui eis iuxta 
 eloquium prophetale ponet murum et circamurale 
 sua eos uirtute circumdans.

unde et psalmista canit: non commouebiturinaeternum, 
 qui habitat in Hierusalem, 
 et dominus protestatur: non te dimittam nec 
 deseram. frustraque somniat ascendere animas in caelum et 
 descendere et nunc proficere, nunc ad inferiora delabi, ut per ruinas 
 innumerabiles saepe moriantur et Christi passio irrita fiat.

qui enim 
 semel pro nobis mortuus est, aeternam nobis uictoriae suae laetitiam 
 dedit, quae nulla uitiorum mole tenuetur. nec quisquam

 

 
 
 
 hominum crebrius moritur, quod Origenes ausus est scribere Stoicorum 
 inpiissimum dogma diuinarum cupiens scripturarum auctoritate 
 firmare.

Uerum quid ista memoramus, cum in tantam eruperit 
 uecordiam, immo dementiam, ut aliud saluatori crimen inpingat 
 dicens eum et pro daemonibus ac spiritalibus nequitiis apud superos 
 adfigendum cruci ? nec intellegit, in quam profundum inpietatis conruat 
 barathrum. si enim Christus pro hominibus passus homo factus 
 est, ut scripturarum testantur eloquia, consequens erit, ut dicat 
 Origenes: \'et pro daemonibus passurus daemon futurus est\'. hoc 
 enim necessitate cogetur ut inferat, ne ab eo, quod coepit, discrepare 
 uideatur et ut imitetur blasphemias Iudaeorum, quos semper 
 imitatur; et illi enim Christo similiter loquebantur: daemonium 
 habes et: in Belzebul, principe daemoniorum, 
 eicis daemonia.

sed absit, ut pro daemonibus Christus passurus 
 sit, ne et ipse daemon fiat. et qui hoc credunt, rursum crucifigunt 
 et ostentui habent filium dei, qui nequaquam, ut semen 
 Abraham adprehendit, ita- adsumet et daemonum, ne pro illis 
 quoque crucifigatur. nec daemones pro se deum in passione cernentes 
 cum propheta clamabunt hic peccata nos t rap o rtauit 
 et pro nobis dolet neque cum Esaia dicent: 
 liuore eius sanati sumus nec pro daemonibus sicut 
 pro hominum genere quasi ouis Christus ducetur ad uictimam nec 
 pro eorum salute dicetur: proprio filio non pepercit, 
 quia nec daemones clamabunt traditus est pro peccatis 
 nostris et resurrexit pro iustificatione

 

 
 
 
 
 nostra Paulus quidem perspicue scribit: tradidi enim 
 3 
 uobis in primis, quod et accepi, quia Christus 
 mortuus est pro peccatis nostris secundum 
 scripturas, illas in testimonium uocans et uolens earum auctoritate 
 firmare, quod dubium est; Origenes autem absque ullo diuinae 
 uocis testimonio uim facere nititur ueritati et extincta lucerna 
 inuenire eam.

Fautor daemonum et non hominum crebris calumniis 
 lacessit filium dei et denuo crucifigit non intellegens, in quam profundam 
 et horribilem inpietatis uoraginem detrahatur. consequens 
 enim est, ut, qui priora susceperit, suscipiat et quae sequuntur, et, 
 qui pro daemonibus Christum dixerit crucifigi, ad ipsos quoque 
 dicendum esse suscipiat: accipite et edite; hoc est 
 corpus meum et: accipite et bibite; hic est 
 sanguis meus.

si enim et pro daemonibus crucifigetur, ut 
 nouorum dogmatum adsertor adfirmat, quod erit priuilegium aut 
 quae ratio, ut soli homines corpori eius sanguinique communicent 
 non daemones quoque, pro quibus in passione sanguinem fuderit? 
 sed nec daemones audient: accipite et edite et: accipite 
 et bibite nec dominus sua praecepta dissoluet, qui 
 discipulis ait: nolite dare sanctum canibus nec 
 mittatis margaritas uestras ante porcos, ne 
 forte conculcent eas pedibus suis et conuersi 
 disrumpant uos.

nam et apostolus scribens: no1 ous 
 participes daemonum fieri. non potestis calicem 
 domini bibere et calicem daemoniorum; 
 non potestis mensae domini participari et 
 mensae daemoniorum, inpossibile esse demonstrat

 

 
 
 
 daemonas de calice domini bibere et de mensa eius participari.

cibus 
 diaboli negatores dei sunt Ambacum loquente: escae eius 
 electae; cibus autem inpiorum omnium execrabilis ipse diabolus 
 prophetae uaticinio concrepante: dedisti eum escam populis Aethio pibus. 
 ex quibus omnibus adprobatur Christum 
 pro daemonibus non posse crucifigi, ne daemones corporis et sanguinis 
 eius participes fiant.

Cum ergo et apostolus de saluatore significet: hoc enim 
 fecit semel se ipsum offerens et Origenes tam audaciter 
 illius sententiae contradicat, tempus est illud inferre: 
 terra, terra, audi uerbum domini, scribe uirum 
 istum abdicatum. quis enim infernus haec mala 
 suscipere potest, qui tartarus de rebus istius modi cogitare? quae 
 gigantum insania tam rebellis exstitit et turrem inpietatis extruxit ?

quae libido lasciuiens et daemonum amore deperiens sic uniuerso 
 dogmati transeunti diuaricauit crura mentis suae? quis in tantum 
 de Sodomitica uinea bibit, ut inebriatus uino furoris eius toto 
 corde conciderit? quis Babyloniorum ita fluminum gurgitibus 
 inrigatus uiuos Israhel fontes reliquit? quis egrediens de Hierusalem 
 et Hieroboam, filii Nabat, imitator existens tot errorum 
 fabricatus altaria est et ararum profana tura succendit ? cur Dathan 
 et Abiron, qui minora peccarunt, non ueniant ante tribunal Christi 
 et sui eum conparatione condemnent, qui extra ecclesiam saluatoris 
 uariarum doctrinarum turibula diabolico igne conpleuit?

neque enim dominus, qui loquitur per prophetam: ego uisiones 
 multiplicaui et in manibus prophetarum adsimilatus 
 sum, adulterinas eum docuit proferre doctrinas

 

 
 
 
 nec, qui a principio ipsi uiderunt et ministri fuerunt uerbi dei, 
 nec prophetarum chorus, qui olim uocabantur \'uidentes\', haec 
 eum instituit, sed ipse suae mentis arbitrio furori daemonum 
 seruiens et blando cogitationum errore deceptus gregem et, ut ita 
 dicam, examen dogmatum peruersorum per totum orbem inmisit 
 mentibus indoctorum.

iste est, qui Assyriis Babyloniisque fluminibus 
 aperuit os suum, qui nauem ecclesiae bonarum mercium 
 plenam salutis doctrinae fluctibus operire conatus est, dum inperitorum 
 laude sustollitur et scripturarum sensum aliter, quam se 
 habet ueritas, edisserens gloriatur in confusione sua. quis enim 
 tam innumerabiles et garrulos et uerbositatis atque inperitiae 
 plenos conscripsit libros et infatigabili studio dies noctesque coniunxit, 
 ut errorum monimenta dimittens mereretur audire: m u 11 i s 
 itineribus tuis deceptus es?

usus est emm duce 
 pessimo, aura populari, et plurimis falsae scientiae uoluminibus 
 exaratis ac rebelli contra deum mente pugnans unguento caelestium 
 doctrinarum saniem quandam et paedorem sui fetoris inmiscuit,, 
 . ut rursum ad suam animam diceretur : inmunda et famosa 
 et nimia iniquitatibus. neque enim prophetam audire 
 uoluit conmonentem: quare diligitis uanitatem et 
 quaeritis mendacium ? qui pro daemonibus Christum 
 adfigit cruci, ut non solum dei et hominum, sed daemonum quoque 
 mediator fiat.

uerum absit tam inmane nefas de saluatore credere, 
 ut templum corporis sui, quod pro nobis suscitare dignatus est.

 

 
 
 
 amissurus aliud sibi templum daemonicae conditionis adfigat, ut 
 illorum quoque recepta similitudine pro ipsis patibulum subeat.

Obsecro, fratres dilectissimi, ut ignoscatis dolori meo 
 doctrinis inpiis resistenti. dum enim inpudentiam sectatorum eius 
 repercutere nititur, conpagem loricae ipsius et uenenati pectoris 
 fraudulentias in medium protulimus, ut illud quoque conpleretur 
 in eo: reuelabo ignominiam tuam et ostendam 
 eam amatoribus tuis. nam inter cetera etiam resurrectionem 
 a mortuis, quae spes salutis nostrae est, ita corrumpit et 
 uiolat, ut audeat dicere corpora nostra rursum corruptioni et morti 
 subiacentia suscitari.

responde mihi, o inpietatis caput, quomodo 
 iuxta apostolum Paulum uicerit Christus eum, qui mortis habebat 
 imperium, hoc est diabolum, si corruptibilia et mortalia iterum 
 corpora surrectura sunt ? quid nobis profuit Christi passio, si mors 
 atque corruptio denuo nostra corpora possessura est? aut quid sibi 
 uult, apostolus scribens: sicut enim in Adam omnes 
 moriuntur, ita in Christo omnes uiuificabuntur, 
 si resurgentibus mors saeua dominabitur? uel quomodo, 
 qui ista credunt, possint ex animo dicere: Christus dei 
 uirtus et dei sapientia, uolentes illo fortiorem esse mortem, 
 quae suscitata ab eo corpora deletura est nec probetur ex omni 
 parte superata ?

uerum et Origenem tam inpie resistentem Christus, 
 dominus noster, et mortem uicit et diabolum, qui habebat mortis imperium, 
 sua uirtute destruxit parato nobis in caelo uictoriarum suarum 
 triumpho. nec idcirco corpora suscitauit, ut rursum perirent, sed 
 illorum incorruptione perpetua mortem corruptionemque deleuit.

Unde liberati a cunctis malis passionis dominicae festa 
 celebremus et iuxta euangelii parabolam cernentes a sapientia 
 immolari tauros et altilia uescamur fortioribus plenisque neruorum

 

 
 
 
 et pinguioribus doctrinae cibis, ut lac infantiae deserentes solidiora 
 capiamus alimenta causamque malorum omnium fugiamus inperitiam, 
 quae, cum multorum diuersis heresibus uinxerit pedes, 
 Origene maximo sui fruitur amatore, qui inter cetera ausus est 
 dicere non esse orandum filium neque cum filio patrem ac post 
 multa saecula Pharaonis instaurauit blasphemiam dicentis: quis 
 est, ut audiam uocem eius? nescio dominum 
 et Israhel non dimittam. nec est aliud dicere \'nescio 
 dominum\' quam hoc, quod dicit Origenes: \'non est orandus 
 filius\', quem certe dominum confitetur.

et quamquam ille in tam 
 apertam proruperit blasphemiam, tamen orandus est, de quo propheta 
 testatur dicens et adorabunt te et i n te deprecabuntur, 
 quia in te est deus et absque te non 
 est deus, et rursum: omnis, qui inuocauerit nomen 
 domini, saluus erit. et Paulus disputans: quomodo, 
 inquit, inuocabunt, in quem non crediderunt? 
 oportet primum credere, quod filius dei sit, ut recta et consequens 
 fiat eius inuocatio. et quomodo orandus non est, qui non est deus, 
 sic e\' contrario, quem deum esse constiterit, adorandus.

unde et 
 Stephanus positis genibus et obsecrans pro his, qui se lapidibus 
 obruebant, dicebat ad filium: domine, ne statuas illis 
 hoc peccatum. in nomine quoque Iesu Christi 
 omne genu flectetur caelestium, terrestrium 
 et infernorum. quod autem dicitur: genu flectetur, 
 sollicitae et humillimae orationis indicium est.

itaque nec deum 
 credit Origenes filium dei, quem non putat adorandum, et lacerat 
 eum conuiciis; cumque sibi in scripturarum memoria blandiatur 
 et putet se eas intellegere, non audit contra se loquentem Moysen:

 

 
 
 
 homo, qui maledixerit deum, peccatum habebit 
 et, qui nominauerit nomen domini, morte 
 morietur; lapidibus obruet eum omnis multitudo. 
 et quis tantis Christum adficit contumeliis ut hic, qui 
 ausus est dicere: \'non debet orari\' cassum tantum ei diuinitatis 
 nomen indulgens?

Uerum quid necesse est in tam inpiis immorari ? ad alium 
 eius transeamus errorem. dicit corpora, quae resurgunt, post multa 
 saecula in nihilum dissoluenda nec futura aliquid nisi, cum de 
 caelorum mansionibus animae ad inferiora dilapsae indiguerint 
 nouis, quae alia rursum fiant prioribus omnino deletis. quis ista 
 audiens non et mente et corpore pertremiscat ? si enim post resurrectionem 
 corpora redigentur in nihilum, fortior erit mors secunda 
 quam prima, quae delere omnino poterit substantiam corporalem.

cur Paulus scribit: mors non dominabitur illius; 
 quod enim mortuus est peccato, mortuus est 
 semel, si corpora delenda sunt penitus ? aut quomodo hoc, quod 
 dicitur \'semel\', firmum erit, cum caro ab animae consortio separata 
 redigenda sit in nihilum ? qua ratione rursus adiunxit: seminatur 
 in corruptione, surgit in corruptione; 
 seminatur in infirmitate, surgit in uirtute; 
 seminatur in ignobilitate, resurgit in gloria; 
 seminatur corpus animale, surgit corpus 
 spiritale?

si enim incorruptio corpora in nihilum redigit, consequens 
 fuerat dicere corruptioni ea in perpetuum reseruari essetque 
 fortior incorruptione. sed absit Paulum contraria sibi scribere 
 et incorruptioni et corruptioni eandem esse naturam. quodsi, ut

 

 
 
 
 falso putat Origenes, non solum corruptibile, sed et mortale corpus 
 i est suscitandum, ergo unum atque idem corruptio et incorruptio,, 
 mors et uita dicentur; eandem habebunt in suscitatis corporibus 
 potestatem et nequaquam rebus, sed tantum nominibus corruptio 
 et incorruptio, mors et uita separabuntur.

sin autem corruptibile 
 et mortale corpus surrecturum est, consequentius fuerat apostolum 
 dicere: \'seminatur in corruptione, surgit in corruptione; seminatur 
 in infirmitate, surgit in infirmitate; seminatur in ignobilitate, surgit 
 in ignobilitate; seminatur corpus animale, surgit corpus animale\'. 
 quodsi corruptionem et infirmitatem et ignobilitatem amouet a 
 corporibus suscitatis et dicit e contrario incorruptione et fortitudine 
 et gloria corpora uestienda et pro animali spiritale corpus esse 
 reddendum, soluta erit mors et in corporibus suscitatis pro morte 
 et corruptione inmortalitas incorruptioque regnabunt, quia et 
 ipsum corpus inmortale et incorruptum resurget, ut possit permanere 
 animae coaeternum.

igitur et saluator pignus salutis nostris corponbus 
 in resurrectione sui corporis tribuens non potest credi ultra 
 moriturus apostolo in hanc sententiam congruente: Christus 
 resurgens ex mortuis ultra non morietur, 
 mors ei nequaquam dominabitur, ne, si illius 
 fuerit dominata, dominetur nostri.

Confundatur Origenes inter cetera flagitiorum genera, quae 
 confingit, magicis quoque artibus patrocinium tribuens. nam in 
 tractatibus suis his locutus est uerbis: ars magica non mihi 
 uidetur alicuius rei subsistentis uocabulum, 
 sed et, si sit, non est operis mali nec quod 
 haberi possit contemptui.

haec dicens utique fautorem 
 se esse demonstrat Elymae magi, qui apostolis repugnauit,

 

 
 
 
 et Iannae atque Iambrae, qui Moysi magicis artibus restiterunt. 
 sed nullas Origenis patrocinium habebit uires, quia Christus magorum 
 praestigias suo deleuit aduentu.

respondeat nouae inpietatis 
 adsertor, immo aperte audiat: si non est malum ars magica, non 
 erit malum et idolatria, quae artis magicae uiribus nititur. quodsi 
 malum est idolatria, malum erit et ars magica, ex qua subsistit 
 \'idolatria. cum autem idolatria Christi maiestate deleta sit, indicat 
 et parentem suam artem magicam secum pariter dissolutam propheta 
 super hoc liquido proclamante sta nunc in incantationibus 
 tuis et multis ueneficiis tuis, quae 
 didicisti ab adulescentia tua, si potuerint 
 prodesse tibi.

cum igitur haec prophetarum scripta testentur 
 et nullus umquam ausus sit memoriae prodere magorum artes inter optima 
 quaeque numerandas, leges quoque publicae magos et t 
 maleficos puniant, scire non possum, qua ratione inpulsus Origenes, 
 qui Christianum se esse iactat, Sedeciae pseudoprophetae aemulator 
 existens cornua sibi ferrea fecerit, quibus contra dogmata 
 ueritatis armatus incedat, nec sapiat quicquam de caelesti Hierusalem 
 neque imitetur Moysen et Daniel Petrumque et alios sanctos, 
 qui contra magos et incantatores quasi in acie stantes indefesso 
 certamine dimicarunt.

cum quibus festae diei ducamus choros, quod 
 per media Babylonis pericula transeuntes Origenis uenena uitauimus 
 et oboediuimus prophetae sermonibus imperantis: egredere 
 deBabylone, qui fugis de terra Chaldaeor 
 u m, ut ingrederemur Hierusalem, in qua praedicatio ueritatis est.

Quamquam enim mendacio resistentes passi sumus aliquid 
 Irium puerorum, qui in camino aestuantis incendii flammarum

 

 
 
 
 uicere naturam, tamen non praeualuit contra nos ignis Babylonius 
 nec capilli nostri adusti sunt — extrema uidelicet ecclesiasticae 
 dogmata ueritatis - nec sarabara mutata, quae in protectionem 
 animarum de testimoniis scripturae sanctae nobis sapientia texuit, 
 nec odor ignis in nobis est, peruersae scientiae flamma discurrens.

non enim adquieuimus doctrinae eius, qui propter lapsus rationabilium 
 creaturarum corpora fieri suspicatur et dicit iuxta Graeci 
 sermonis etymologiam animas idcirco uocitatas, quod calorem 
 mentis et in deum feruentissimae caritatis amiserint, ut ex frigore 
 nomen acceperint, ne et saluatoris animam isdem subiacere neniis 
 sentiremus.

solis quoque et lunae ac stellarum cursus et totius 
 mundi pulcherrimam in diuersitate consonantiam non adserimus 
 ex causis praecedentibus uariisque peccatis et animarum uitiis 
 accidisse nec bonitatem dei multo tempore praestolatam, ut non 
 ante faceret uisibiles creaturas, nisi inuisibiles deliquissent.

nec 
 uanitatem appellamus substantiam corporalem, ut ille aestimat 
 aliis uerbis in Manichei scita concedens, ne et Christi corpus subiaceat 
 uanitati, cuius edulio saturati ruminamus cotidie uerba dicentis: 
 nisi qui comederit carnem meam et biberit 
 sanguinem meum, non habebit partem mecum.

nam si natura corporea uana est et futilis iuxta Origenis errorem, 
 cur Christus surrexit a mortuis, quare nostra corpora suscitauit, 
 quid sibi uult Paulus scribens: s i mortui non resurgent, 
 nec Christus resurrexit; si autem Christus 
 non resurrexit, uana est fides nostra?

Ex quo perspicuum est non corporum naturam esse uanam, 
 sed eos credere uanitati, qui non putant eam resurgere et manere

 

 

 

 

 
 
 
 perpetuam. honorabiles quoque condemnat nuptias negans subsistere 
 corpora, nisi prius animae in caelo peccauerint et inde praecipitatae 
 quasi quibusdam ergastulis corporum uinctae fuerint.

et ille quidem sentiat, ut uult, loquatur, ut non timet: audiat nos 
 cum Paulo suis auribus inclamantes honorabiles nuptiae 
 et cubile inmaculatum. et quomodo inmaculatum, si, 
 anima uitiis sordidata carne circumdatur? et culpae subiacebit ! 
 Anna, uxor Elcanae, semen uirorum postulans, ut propter desiderium-\' 
 derium mulierculae animae in caelis periclitentur et una earum 
 peccato grauis labatur in terram ac pristinam beatitudinem deserat.

nec Moyses inprecans et dicens: dominus deus uester 
 multiplicet uos et ecce estis hodie sicut 
 stellae caeli in multitudine. dominus deus 
 patrum uestrorum addat uobis, sicut estis, ■ 
 milies et benedicat, ut locutus est, hoc petebat, 
 ut animarum in caelo cateruae peccantes Israhelitici populi gentem 
 conderent. quod esse discrepans apertissime patet, ut, qui pro delicto 
 populi precabatur: si dimittis peccatum hoc populo, 
 dimitte; sin. autem, dele me de libro, quem 
 scripsisti, postulet multiplicari filios Israhel; quos si nouerat 
 animarum ruinis crescere, non e contrario precaretur, ne propter 
 uitia melioris substantiae natura uilior conderetur?

cur Dauid 
 inprecatur in psalmo: benedicat te dominus ex 
 Sion et uideas, quae bona sunt, in Hierusalem 
 omnibus diebus uitae tuae et uideas filios 
 filiorum tuorum, si animarum peccato iusti uiri augetur 
 genus, et audet dicere: ecce sic benedicetur homo, 
 qui timet dominum, cum sciat animas delinquentes

 

 
 
 
 corporum uinculis alligari et in huiusce modi carcere iudicio dei poenas 
 luere peccatorum?

quomodo deus loquitur per prophetam: si 
 audisses praecepta mea, fuisset utique quasi 
 fluuius pax tua et iustitia tua sicut fluctus 
 maris et sicut harena semen tuum et soboles 
 uteri tui ut puluis terrae? qui enim dei praecepta 
 conseruant, non debent accipere praemium animarum de caelo 
 ruinas, quae ligatae corporibus sobolis eorum incrementa multiplicent.

si autem uolunt discere, quae sint humani generis exordia, 
 audiant dicentem Moysen: tulit deus de terra et 
 finxit hominem et insufflauit in faciem eius 
 spiritum uitae et factus est homo in animam 
 uiuentem, id est inmortalem. deus quoque benedicens Adam 
 et Euae ait:crescite et multiplicamini et replete 
 terram.,

Si animae post peccatum mittuntur in terras, ut nascantur 
 in corporibus, non erat rationis benedici Adam et Euae, cum causa 
 peccati maledictionem potius mereretur. denique, postquam plasmauit 
 eos, benedictionis uocibus prosecutus est, quos postea uoluntate 
 peccantes maledictione percussit.

ex quibus colligitur nequaquam 
 propter animarum peccata corporum substitisse naturam. 
 audiant rursum dicentem deum: ego feci terram et 
 hominem in ea et Dauid: caelum caeli domino, 
 terram autem dedit filiis hominum et cessent 
 ultra cogitationum suarum errores sequi et scripturarum magis 
 auctoritate ducantur.

sicut enim, qui uoluptatibus eneruati sunt 
 et quorum in pectore libido dominatur, contemplantes corporum 
 uenustatem non quaerunt morum pulchritudinem, sed membrorum, 
 sensusque eorum praegrauatus faece terrena nihil altius intuetur, 
 sic, qui structa uerborum conpositione ducuntur et capti eloquentiae 
 sono non intuentur dogmatum ueritatem, erubescunt errorem

 

 

 
 
 
 pristinum confiteri et adrogantiae tumore caecati nolunt esse discipuli, 
 ne, postquam correcti fuerint, prius errasse uideantur.

Abiectis itaque Origenis malis et scripturarum, quae 
 uocantur apocrypha, id est abscondita, decipulis praetermissis — 
 non enim in abscondito locutus sum, ait dominus 
 — iterum atque iterum, fratres carissimi, dominicae passionis festa 
 celebremus; fidem conuersatione decorantes misericordia in pauperes 
 imitemur deum, cui nulla corporalium naturarum forma consimilis 
 est, habeamus in cunctis imaginem bonitatis eius, paenitentia 
 emendemus errores, oremus pro inimicis, pro detractatoribus 
 obsecremus aemulantes Moysen, qui sororis contra se loquentis 
 culpam oratione deleuit, oleo elemosynae peccatorum sordes 
 lauemus.

captiuorum uincula nos uideantur adstringere et propi- t 
 tium illis inprecemur deum; clausos carcere humanitas diurna ■ 
 sustentet et his, quorum corpora morbus regius occupauit et iugi 
 tabe membra soluuntur, propter repositam in caelis mercedem 
 sollicito ministerio seruiamus. si quando potestas iudicii nobis data 
 fuerit et iurgantium ad nos fratrum -causa delata, non sit personarum 
 consideratio, sed rerum. corruentibus et in tribulatione 
 positis nos quoque ruamus affectu, leges normam teneant ueritatis, 
 caritas prona sit ad misericordiam non insultans peccantibus, sed 
 condolens; facilis est enim lapsus ad uitia et fragilitas condicionis 
 humanae, quidquid cernit in alio, in se debet pertimescere.

cumque 
 alius fuerit pro errore correptus, illius emendatio nostra sit cautio. 
 et super omnia quasi culmen et corona uirtutum pietas in deum 
 toto cordis timore seruetur execrantesque deorum numerum patris 
 et filii et spiritus sancti unam confiteamur indiscretamque

 

 
 
 
 substantiam, in qua et baptizati uitam aeternam suscepimus.

et, si dei 
 tribuerit clementia, cum angelis merebimur dominicum pascha 
 celebrare habentes quadragesimae exordium ab octaua die mensis, 
 qui secundum Aegyptios uocatur Famenoth, et ipso praebente 
 uires adtentius ieiunemus ebdomadae maioris, id est paschae uenerabilis, 
 die tertia decima mensis Farmuthi fundamenta iacientes, 
 ita dumtaxat, ut iuxta euangelicas traditiones finiamus ieiunia 
 intempesta nocte, octauo decimo die supra dicti mensis Farmuthi 
 et altero die, quo dominicae resurrectionis est symbolum, id est 
 nono decimo eiusdem mensis, uerum pascha celebremus adiungentes 
 his septem reliquas ebdomadas, in quibus pentecostes festiuitas texitur, 
 et praebentes nos dignos communione corporis et sanguinis 
 Christi.

sic enim merebimur accipere regna caelorum in Christo 
 Iesu, domino nostro, per quem et cum quo deo patri gloria et imperium 
 cum spiritu sancto et nunc et semper et in omnia saecula 
 saeculorum. amen.

Salutate inuicem in osculo sancto; salutant uos, qui mecum 
 sunt, fratres.

Rursum orientalibus uos locupleto mercibus et Alexandrinas 
 opes primo Romam uere transmitto. deus ab Austro ueniet 
 et sanctus de monte Faran umbra condensa; 
 unde et sponsa laetatur in Cantico canticorum dicens: in umbra 
 eius concupiui et sedi; et fructus eius dulcis 
 in faucibus meis.

uere nunc conpletur Esaiae uaticinium 
 praedicantis: in die illa erit altare domini in 
 medio terrae Aegypti, ut, ubi abundauit peccatum, 
 superabundaret gratia. qui paruulum Christum 
 fouerant, adultum fidei calore defendunt, ut, qui per illos 
 Herodis effugerat manus, effugiat hereticum blasphemantem. quem 
 Demetrius Alexandri urbe pepulit, toto orbe fugat Theophilus, 
 Theophilus, ad quem Lucas scripsit euangelium, qui ex amore dei 
 nomen inuenit.

ubi nunc est coluber tortuosus ? ubi uenenatissima 
 uipera, 
 prima hominis facies utero commissa luporum? 
 ubi heresis, quae sibilabat in mundo et me et papam Theophilum 
 sui iactabat erroris latratuque inpudentissimorum canum ad inducendos 
 simplices nostrum mentiebatur adsensum ? oppressa est eius

 

 

 

 

 

 

 
 
 
 auctoritate et eloquentia et in morem daemonicorum spirituum 
 de terra loquitur. nescit enim eum, qui desursum ueniens ea loquitur, 
 quae sursum sunt.

Atque utinam serpentina generatio aut simpliciter nostra 
 fateatur aut constanter defendat sua, ut scire ualeamus, qui nobis 
 amandi sint, qui cauendi! nunc autem - nouum paenitentiae genus - oderunt 
 nos quasi hostes, quorum fidem publice negare non audent. 
 rogo, qui est iste dolor, qui nec tempore nec ratione curatur ?

inter 
 micantes gladios, iacentia corpora, riuos sanguinis profluentes iunguntur 
 saepe hostiles dexterae et belli rabiem pax repentina conmutat: 
 soli sunt huius hereseos sectatores, qui cum ecclesiasticis 
 non ualent foederari, quia, quod sermone coguntur dicere, mente 
 condemnant. et si quando aperta blasphemia publicis auribus fuerit 
 reuelata et uiderint contra se audientiam circum fremere, tunc 
 simplicitate simulata dicunt audisse se primum, quae magistrum 
 dicere haud nescierint. cumque eorum scripta teneantur, uoce 
 negant quod litteris confitentur.

quid necesse est obsidere Propontiaem, 
 mutare loca, diuersas lustrare regiones et clarissimum 
 pontificem Christi eiusque discipulos rabido ore discerpere ? si uera 
 loquimini, pristinum erroris ardorem ardore fidei conmutate. quid 
 maledictorum pannos hinc inde consuitis et eorum carpitis uitam, 
 quorum fidei resistere non ualetis ? num idcirco uos non estis heretici, 
 si nos quidam adsertione uestra crediderint peccatores, et os 
 inpietate fetidum non habebitis, si cicatricem potueritis in nostra 
 aure monstrare? quid iuuat uestram perfidiam uel prodest pellis 
 Aethiopica et pardi uarietas, si in nostro corpore naeuus apparuerit ? 
 en papa Theophilus tota Origenem arguit libertate hereticum esse:

nec dicta defendunt aut fingunt ab hereticis inmutata

 

 
 
 
 multorumque dicunt libros similiter deprauatos, ut illum non sua fide, sed 
 aliorum tueantur erroribus. uerum haec aduersum hereticos dicta 
 sint, qui iniusto contra nos odio saeuientes mente fatentur arcanum 
 et uenena pectoris inremediabili dolore testantur.

Uos, Christiani senatus lumina, accipite et Graecam et 
 Latinam etiam hoc anno epistulam — ne rursum heretici mentiantur 
 a nobis pleraque uel addita uel mutata —, in qua laborasse me fateor, 
 ut uerborum elegantiam pari interpretationis uenustate seruarem 
 et intra definitas lineas currens nec in quoquam excedens loco eloquentiae 
 eius fluenta non perderem easdemque res eodem sermone 
 transferrem — quod utrum necne consecutus sim, uestro iudicio 
 derelinquo -; quam sciatis in quattuor partes esse diuisam: et in 
 prooemio credentes hortatur ad dominicum pascha celebrandum, 
 in secundo et tertio loco Apollinarem et Origenem iugulat, in quarto, 
 id est extremo, hereticos ad paenitentiam cohortatur.

si quid 
 autem hic minus aduersum Origenem dictum est, et in praeteriti 
 anni epistula continetur et haec, quam modo uertimus, breuitati 
 studens dicere plura non debuit. porro contra Apollinarem succincta 
 fides et pura professio non caret subtilitate dialectica, quae 
 aduersarium suum extorto de manibus eius pugione confodit.

Orate igitur dominum, ut, quod in Graeco placet, in Latino 
 non displiceat et, quod totus oriens miratur et praedicat, laeto 
 sinu Roma suscipiat praedicationemque cathedrae Marci euangelistae 
 cathedra apostoli Petri sua praedicatione confirmet, quamquam 
 celebri sermone uulgatum sit beatum quoque papam Anastasium 
 eodem feruore, quia eodem est spiritu, latitantes in foueis 
 suis hereticos persecutum eiusque litterae doceant damnatum in 
 occidente, quod in oriente damnatum est. cui multos inprecamur 
 annos, ut hereseos rediuiua plantaria per illius studium longo tempore 
 arefacta moriantur.

Sollemnitatis augustae sermo diuinus de caelorum regionibus 
 micans et splendore suo iubar solis exsuperans clarissimum animabus 
 se desiderantium lumen infundit, cumque pleno cordis intuitu 
 radios eius quiuerint sustinere, ad ipsa caelestis Hierusalem interiora 
 I penetralia atque, ut ita dicam; sancta sanctorum eas pertrahit.

unde, 
 \' si uolumus salutis esse participes et adhaerentes studio uirtutum 
 animarum uitia purgare et, quidquid in nobis sordium est, iugi 
 scripturarum meditatione diluere, quasi sub sudo apertam doctrinarum 
 scientiam contemplantes festinemus supernae laetitiae festa 
 celebrare et iungere nos angelorum choris, ubi coronae et praemia 
 et certa uictoria est et desiderata triumphantibus palma proponitur. 
 nec differamus tumentibus carnis fluctibus liberati inter diuersa 
 uoluptatum hinc inde naufragia clauum tenere uirtutum et post, 
 grandia maris pericula tutissimum caelorum intrare portum.

Quam ob rem et eos, quos cassa uitae huius cura sollicitat 
 et instar frementium gurgitum perturbationum profunda circumsonant, 
 quasi de somno graui excitantes ad sapientiae prouocemus 
 lucra ostendamusque eis ueras diuinorum sensuum diuitias et inspe 
 rata sanctae celebritatis gaudia, ob quae omnis inpraesentiarum 
 I adsumatur labor, ut et eos, qui paululum neglegentes sunt, et nosmet 
 ipsos aeternae gloriae praeparemus.

unde et in Prouerbiis indigentes 

 

 

 

 

 

 
 
 
 sensu ad conuiuium suum Sapientia prouocans clamitat: uenite, 
 comedite de panibus meis et bibite uinum, 
 quod miscui uobis. non enim sic caelum hoc, quod suspicimus, 
 stellarum inlustratur choris nec in tantum sol et luna, duo 
 mundi, ut ita dicam, clarissimi oculi, quorum cursu annus euoluitur 
 et uicissitudine tempora conmutantur, clarum terris lumen 
 infundunt, ut nostra sollemnitas uirtutum choro fulget et radiat.

cuius thesauros et diuitias expetentes consona cum Dauid uoce 
 decantant: qui s dabit mihi pennas sicut columbae 
 et uolabo et requiescam? exultantesque et quodam 
 tripudio gestientes et iuxta quod scriptum est gaudio ineffabili 
 corda perfusi rursum clamitant: non habemus hic manentem 
 ciuitatem, sed futuram inquirimus,..

cuius artifex et fabricator est deus. sciunt enim omnium laborum I 
 suorum, quibus in hoc mundo pugnatur et curritur, hanc esse 
 repositam spem et haec in futuro praemia constituta, pro quibus I 
 nulla pericula formidantes cotidie uitae suae cursum dirigunt here- I 
 ticorum uel maxime inpietatem et tendiculas declinantes, quibus 1 
 caeci caecos ducunt in foueam et quasi quodam ueterno et inmundissima 
 carie deceptorum corda conmaculant; nec hac calce contenti 
 intimas scripturarum medullas bibunt ueritate dogmatum falsi 
 nominis scientiam condemnantes.

Quod intellegens et patriarcha Iacob scalam cernit in somnis, 
 cuius caput pertingebat usque ad caelum, per quam diuersis uirtutum 
 gradibus ad superna conscenditur et homines prouocantur 
 terrarum humilia deserentes cum ecclesia primitiuorum dominicae 
 passionis festa celebrare. non est, inquit, hoc nisi domus 
 dei et haec est porta caeli.

quam Dauid acutius 
 intuens et tota cupidine mentis inquirens rationesque huius itineris 
 cogitationibus tractans et quasi pretiosa pigmenta fortius terens

 

 
 
 
 atque conminuens, ut suauissimi late odoris flagrantiam spargerent, 
 ad sollemnitatem prouocat festinantes dicens: aperite mihi 
 portas iustitiae et ingressus in eas confitebor 
 domino: haec est porta domini, iusti introibunt 
 per eam.

non est ergo, non est hereticorum ulla sollemnitas 
 nec, qui errore decepti sunt, illius possunt communione laetari. 
 scriptum est enim: si bestia tetigerit montem, lapidabitur. 
 neque caelestium possunt recipere sacramenta uerborum, 
 qui diuinis ecclesiae dogmatibus contradicunt.

totis itaque 
 uiribus animas nostras ab omni contagione purgantes dignas celebritate, 
 quae inminet, praeparemus, ut possimus cum sanctis canere: 
 deus dominus et inluxit nobis. de qua et alius 
 propheta conscius futurorum mystica uoce testatur: apparebit 
 dominus in eis et disperdet omnes deos gentium, 
 quando uerba in opera conmutata sunt et ambigentium oculis 
 rerum ueritas demonstrata, ut per efficientiam eorum, quae praedicta 
 sunt, uerborum ueritas conprobaretur uictoriae suae nos deo 
 faciente participes, ut et sollemnitatis possimus cum sanctis habere 
 consortium et inlustris eius aduentus praeconia frequentare.

etenim, 
 quia omnis terra uariis fuerat inlecebris deprauata uirtutes aestimans 
 uitia et e contrario uitia uirtutes, dum inolescente tempore consuetudinem 
 legem putat esse naturae tyrannica superbia, hi, qui 
 praecesserant et mendacium tempore roborarant, patres et magistri 
 ueritatis putabantur; unde acciderat, ut hominum error incresceret 
 et in ritum brutorum animalium utilia nescientes despicerent 
 uerum pastorem dominum ac furore raptati tyrannos et principes 
 colerent quasi deos inbecillitatem suam in eiusdem naturae homini- 
 Ibus consecrantes. per quae eueniebat, ut praesens periculum mortis 
 effugerent et conciliarent sibi eos, quorum clementia crudelitate 
 saeuior erat.\'

Idcirco omnibus errore seductis uiuens sermo dei in auxilium 
 nostrum uenit ad terras, quae ignorabant cultum dei et ueritatis

 

 
 
 
 solitudinem sustinebant. cuius rei testis est ille, qui loquitur: omnes 
 deliquerunt, simul inutiles facti sunt, et prophetae 
 Christi auxilium deprecantes: domine, inclina tuos 
 caelos et descende, non ut mutaret loca, in quo omnia 
 sunt, sed ut propter salutem nostram carnem humanae fragilitatis 
 adsumeret, Paulo eadem concinente: cum esset diues, pro 
 nobis pauper factus est, ut nos illius paupertate 
 diuites essemus.

uenitque in terras et de uirginali 
 utero, quem sanctificauit, egressus homo interpretationem nominis 
 sui Emmanuel, id est \'nobiscum deus\', dispensatione confirmans 
 mirum in modum coepit esse, quod nos sumus, et non desiuit esse, 
 quod fuerat, sic adsumens naturam nostram, ut, quod erat ipse, non..

perderet. quamquam enim Iohannes scribat: uer bum caro 
 factum est, id est aliis uerbis \'homo, tamen non est uersus 
 in carnem, quia numquam deus esse cessauit, ad quem et sanctus 
 loquitur: tu autem ipse es et pater de caelo contestatur 
 et dicit: tu es filius meus dilectus, in quo mihi 
 bene conplacui, ut et homo factus nostra confessione permanere 
 dicatur, quod fuit, priusquam homo fieret, Paulo nobiscum 
 eadempraedicante:Iesus Christus heri et hodie ipse 
 et in aeternum.

ineo enim, quod ait \'ipse\', ostendit illum 
 pristinam non mutasse naturam nec diuinitatis suae inminuisse 
 diuitias, qui propter nos pauper effectus plenam similitudinem 
 nostrae condicionis adsumpserat. ex tantis et talibus adsumpsit 
 hominem dumtaxat absque peccato, ex quantis et qualibus nos 
 omnes creati sumus, non ex parte, sed totus, mediator dei 
 et hominum, homo Christus Iesus, nulloque, quod 
 nostrae similitudinis est, caruit nisi solo peccato, quod substantiam

 

 
 
 
 non habet.

neque enim inanimam carnem habuit et pro anima 
 rationali ipse in ea deus uerbum fuit, sicut dormitantes Apollinaris 
 discipuli suspicantur, nec dicens illud in euangelio: nuncanima 
 mea tur bata est, diuinitatem suam perturbationi subiacuisse 
 testatur, quod consequens est eos dicere, qui pro anima diuinitatem 
 in corpore eius fuisse contendunt, nec rursum solam animam sibi 
 socians susceptum inpleuit hominem, ne ex similitudine carnis et 
 ex dissimilitudine animae mediae adsumptionis dispensationem 
 inplesse credatur in carne nostri similis existens et in anima inrationabilium 
 iumentorum, si tamen secundum illos inrationabilis 
 et absque mente ac sensu est anima saluatoris, quod inpium est 
 credere et procul ab ecclesiastica fide, ne protinus illo percutiatur 
 elogio, quo propheta corripit delinquentem dicens: Ephraim 
 sicut columba insensata non habens cor, et 
 quasi inrationalis audiat: conparatus est iumentis 
 insipientibus et similis factus est illis.

nulli 
 enim dubium, quin inrationalis et sine sensu ac mente anima, 
 iumentis insipientibus conparetur; unde et Moyses scribit: bouem 
 triturantem non infrenabis et Paulus scriptum 
 edisserens ait: numquid de bubus cura est deo? 
 an propter nos utique dicit?.

Propter nos igitur homo saluator est factus, non propter 
 bruta et inrationabilia iumenta, ut similitudinem animae iumentorum 
 absque sensu et ratione susceperit. sed nec illud, quod eiusdem 
 hereseos sectatores cauillantur et garriunt, ecclesia suscipit, ut 
 prudentiam carnis appellari putet animam saluatoris, cum perspicue 
 apostolus prudentiam carnis inimicam deo appellet et mortem, quod 
 de domino dicere nefas est, ut anima eius mors et dei inimica cre- 
 datur.

si enim nobis praecipit: nolite timere eos, qui 
 possunt occidere corpus et animam non ualent,

 

 
 
 
 cogentur stulta disputatione suscipere meliores esse nostras animas 
 anima saluatoris, dum illa prudentia carnis adseritur, quae mors et 
 inimica est dei, nostra autem mori non potest.

quod nequaquam 
 ita intellegendum est, fratres carissimi, cum etiam prudentia animae 
 non possit anima nuncupari et multo inter se differant. licet enim 
 prudentia animae in ea sit, cuius prudentia est, tamen alterum habet, 
 alterum habetur et prius anima est, sequens uersatur in anima. quodsi j 
 prudentia animae non est anima, quanto magis carnis prudentia\', 
 anima non potest appellari!

tendant quantumlibet syllogismorum 
 suorum retia et sophismatum decipulas proponentes se ipsos innectant 
 laqueis ne id quidem scientes, cuius uana scientia gloriantur, j 
 et discant a nobis, quos ingratis cogunt huiusce modi disputationem 
 adsumere, aliud esse, quod sapit, aliud sapientiam, aliud quoque,I 
 quod sapitur, et haec non solum uerbis inter se, sed et sensibus j 
 discrepare.

quae enim sapit, rationalis est anima; porro, quae ex 
 ipsa est et ipsius et non ipsa, quae sapit, appellatur sapientia; quod 
 autem sapitur, res est, quam respicit, eaque gignitur ex sapiente 
 sapientia et non sapiens ipse nec ipsa sapientia. tandemque desinant 
 dialecticae artis strophis simplicia ecclesiasticae fidei decreta per-\' 
 uertere, ut animam saluatoris prudentiam carnis appellent, quam 
 apostolus mortem et inimicam adserit dei. ■

Sed et hoc modo nobis contra illos disserendum uidetur: j 
 scriptum est de uerbo dei: omnia per ipsum facta sunt; 
 num credibile est et sapientiam uel prudentiam carnis, quam illi; 
 animam saluatoris intellegunt, a uerbo dei conditam, ut mortis et 
 inimicitiae contra deum ipse operator exsisteret sibique eas, quod 
 dictu nefas est, copularet? quodsi nefarium est credere et anima 
 saluatoris cunctis uirtutibus pollet, ergo prudentia carnis non erit 
 anima eius, ne ipse mortem et inimicitiam contra deum sibi iunxisse 
 credatur.

cessent Apollinaris discipuli ea, quae contra ecclesiasticas

 

 
 
 
 regulas est locutus, propter alia eius scripta defendere. licet enim 
 aduersus Arrianos et Eunomianos scripserit et Origenem aliosque 
 hereticos sua disputatione subuerterit, tamen, qui memor est illius 
 praecepti: non accipies personam in iudicio, ueritatem 
 semper debet diligere, non personas, et scire, quod in dispensatione 
 hominis, quem pro salute nostra unigenitus filius dei est 
 dignatus adsumere, non sit alienus a culpa, qui super anima illius 
 peruersa et intellexit et scripsit.

sicut enim apostolus ait: s i 
 expendero omnem substantiam meam et tradidero 
 corpus meum, ut ardeam, caritatem 
 autem non habuero, nihil mihi prode erit, 
 ita siue iste, de quo nunc sermo est, siue Origenes et alii heretici, 
 quamuis scripserint aliqua, quae ecclesiasticae fidei non repugnent, 
 tamen non erunt absque crimine et in his, quae principalia sunt et 
 ad salutem credentium pertinent, ecclesiasticae fidei repugnantes.

neque enim, ut ipse cum sectatoribus suis nititur adprobare, dominus 
 noster atque saluator animam sine sensu adsumpsit et mente aut 
 mediam partem eius duasque de tribus siue tertiam, ut inperfecte 
 hominem saluaret adsumptum, quia nec media nec reliquae portiones 
 perfecti nomen accipient. et, sicut, quod perfectum est, caret 
 inperfecti uitio, sic, quod inperfectum est, perfectum non potest 
 dici. et si inperfecte similitudinem nostram uel ex parte susceperat, 
 quomodo in euangelio loquebatur: nemo tollit animam 
 meam a me. potestatem habeo ponendi eam et 
 potestatem habeo sumendi eam? quae autem tollitur 
 atque deponitur, nec inrationalis nec absque mente et intellegentia 
 dici potest, sed e contrario rationalis et intelligibilis et mentem 
 habens ac sentiens.

Atque ita ipse disputationis ordo conuincit nihil a domino 
 inperfectum esse susceptum, sed adsumptum ab eo hominem plene 
 perfecteque saluatum. nulli enim dubium, quin inrationabilium 
 iumentorum animae non ponantur et resumantur, sed cum

 

 
 
 
 corporibus pereant et in puluerem dissoluantur. porro saluator tollens 
 animam et separans a corpore suo in tempore passionis rursum eam 
 in resurrectione suscepit.

et multo ante, quam faceret, loquebatur 
 in psalmo: non derelinques animam meam in 
 inferno nec dabis sanctum tuum uidere corru 
 p tionem. nec credibile est, quod ad inferos caro eius 
 descenderit uel prudentia carnis, quae appellata sit anima, inferis 
 apparuerit, sed, quod corpus eius positum in sepulchro sit et 
 ipse nec de corpore et sapientia carnis nec de diuinitate sua 
 dixerit: non derelinques animam meam in inferno, 
 sed uere de nostrae naturae anima, ut perfectam ac rationalem 
 et intelligibilem atque sensibilem ad inferos animam descendisse 
 monstraret.

hortamur eos, qui talia sapiunt, ut errores hereticos 
 relinquentes adquiescant ecclesiasticae ueritati et festiuitatem 
 dominicae passionis non faciant inperfectam nec principalem et 
 maiorem hominis partem in saluatore negent absque anima et mente 
 corpus illius adserentes. si enim ita erat, quid de se uolens intellegi 
 loquebatur: pastor bonus animam suam ponit pro 
 ouibus? et si tantum carnem hominis adsumpserat, cur in passione 
 dicebat: spiritus promptus, caro autem infirma?

Unde sciendum est, quod ex omni parte temperatum humanae 
 condicionis exhibens sacramentum perfectam similitudinem nostrae 
 condicionis adsumpserit nec carnem tantum nec animam inrationalem 
 et sine sensu, sed totum corpus totamque animam sibi socians 
 perfectum in se hominem demonstrarit, ut perfectam cunctis hominibus 
 in se et per se largiretur salutem; habensque nostri consortium, 
 qui de terra conditi sumus, nec carnem deduxit de caelo nec animam, 
 quae prius substiterat et ante carnem eius condita erat, suo corpori 
 copulauit, sicut Origenis nituntur docere discipuli.

si emm anima 
 saluatoris; antequam ille humanum corpus adsumeret, in caelorum

 

 
 
 
 regionibus morabatur et necdum erat anima illius, inpiissimum 
 est dicere ante corpus eam fuisse domini agentem aliquid et uigentem 
 et postea in animam illius conmutatam. aliud est, si possunt de 
 scripturis docere, antequam nasceretur ex Maria, habuisse hanc 
 animam deum uerbum et ante carnis adsumptionem animam illius 
 nuncupatam. quodsi et auctoritate scripturarum et ipsa suscipere 
 ratione coguntur Christum non habuisse animam, antequam de 
 Maria nasceretur — in adsumptione enim hominis et anima eius 
 adsumpta est —, perspicue conuincuntur eandem animam et illius et 
 non illius fuisse dicentes.

sed cessent illi a nouorum dogmatum 
 inpietate furibundi! nos scripturarum normam sequentes tota cordis 
 audacia praedicemus, quod nec caro illius nec anima fuerant, priusquam 
 de Maria nasceretur, nec ante anima in caelis sit commorata, 
 quam sibi postea iunxerit; nihil enim nostrae condicionis e caelo 
 ueniens secum dominus deportauit. unde, quidquid contrarium est 
 ueritati, euangelica falce succidens loquitur: omnis plantatio, 
 quam non plantauit pater meus caelestis, 
 eradicabitur, uerbum opere, comminationem fine 
 consummans et dictorum potentiam expletione rerum probans, ut, 
 quidquid sermo pollicitus est, gestorum ueritas exhiberet.

Sciant igitur se huius sollemnitatis alienos non posse celebrare 
 nobiscum dominicam passionem, qui Origenem — ut loquar 
 aliquid de fabulis poetarum — hydram omnium sequuntur hereseon 
 et erroris se habere magistrum et principem gloriantur. quamuis 
 enim innumerabiles texuerit libros et garrulitatis suae quasi damnosae 
 possessionis mundo reliquerit hereditatem, tamen scimus lege 
 praeceptum: non poteris constituere super te 
 hominem alienum, quia non est frater tuus.

Iqui enim diuerso tramite ab apostolorum regulis aberrauit, quasi 
 indignus et profanus choro Christi et consortio mysteriorum eius 
 de sollemnitate Christi eicitur et a patribus maioribusque natu, qui 
 saluatoris ecclesiam fundauerunt, procul pellitur philosophorum

 

 

 

 
 
 
 pannos nitens nouo et firmissimo ecclesiae consuere uestimento et 
 ueris falsa sociare, ut et illorum ex uicinitate fortioris probetur 
 infirmitas et huius pulchritudo uioletur.

Quae enim illum ratio, qui disputationum ordo perduxit, 
 ut allegoriae umbris et cassis imaginibus scripturarum tolleret ueritatem? 
 quis propheta sentire docuit ob lapsus de caelis animarum 
 deum esse conpulsum corpora fabricare ? quis iuxta beatum Lucam 
 eorum, qui uiderunt et ministri fuerunt sermonis 
 dei, huic tradidit ad docendum neglegentia et motu et 
 fluxu de altioribus rationabilium creaturarum prouocatum deum 
 mundi huius condere diuersitatem, cum creationem eius Moyses 
 explicans (nec) dixerit nec indicauerit propter causas aliquas 
 praecedentes de rationabilibus\' sensibilia, de inuisibilibus uisibilia, 
 de melioribus peiora prolata, quod apertissime Origenes praedicat?

dicit enim propter peccata intelligibilium creaturarum mundum 
 esse coepisse nolens pascha celebrare cum sanctis neque cum Paulo 
 dicere: inuisibilia dei a creatura mundi per ea, 
 quae facta sunt, intellecta conspiciuntur nec 
 cum propheta uociferari: consideraui opera tua et 
 obstupui. aliter enim mundi pulchritudo subsistere non ualebat, 
 nisi eum uarius creaturarum inplesset ornatus.

denique sol et luna, 
 duo magna luminaria, et stellae reliquae, antequam hoc essent, in 
 quod eas creatas cotidiani cursus testatur officium, non erant 
 absque corporibus nec propter aliquas causas simplicitatem pristinam 
 relinquentes corporibus circumdatae sunt, ut ille somniat contraria 
 fidei dogmata struens. nec animae in caelorum regionibus aliquid 
 peccauerunt et idcirco in corpora relegatae sunt.

si enim hoc ita 
 esset, oportuerat saluatorem nec ipsum corpus adsumere et animas 
 de corporibus liberare; debebat eo tempore, quando in baptismate

 

 
 
 
 peccata dimittit, statim baptizatum de corporis uinculis soluere, 
 quae propter peccata in condemnatione peccati facta commemorat. 
 sed et resurrectionem corporum frustra pollicetur, si expedit animabus 
 absque grauitate corporum ad caelum subuolare. ipse quoque 
 resurgens carnem suam suscitare non debuit, sed solam diuinitati 
 animam copulare, si melius est absque corporibus quam cum corporibus 
 uiuere.

Quid sibi autem uult crebro animas et uinciri corporibus 
 et ab eis diuidi praedicare et multas nobis inferre mortes ? ignorat 
 Christum idcirco uenisse, non ut post resurrectionem corporibus 
 animas solueret aut liberatas rursus aliis corporibus indueret et de 
 caelorum regionibus descendentes sanguine et carne uestiret, sed 
 ut semel corpora suscitata incorruptione et aeternitate donaret.

Isicut enim Chnstus mortuus ultra non moritur nec mors ei dominatur, 
 ita nec corpora suscitata post resurrectionem secundo uel 
 frequenter intereunt nec mors eis ultra dominabitur neque in nihilum 
 resoluentur, quia totum hominem Christi saluauit aduentus.

Sed et illud a sollemnitate Christi Origenem alienum facit, 
 quod principatus, potestates, fortitudines, thronos ac dominationes 
 non ab initio in hoc conditas refert, sed post creationem sui aliqua 
 honore digna fecisse et aliis sui similibus propter neglegentiam ad 
 inferiora delapsis has inclitis nominibus appellatas, ut — iuxta 
 errorem eius — non eas condiderit deus principatus et potestates 
 et reliqua, sed aliorum peccata illis materiam tribuerint 
 gloriarum.

et quomodo Paulus apostolus scribit: in Christo 
 creata sunt omnia in caelis etin terra, uisibilia 
 et inuisibilia, siue throni siue dominationes 
 siue principatus siue potestates, omnia 
 per illum etin illo creata sunt et ipse est 
 ante omnia? si intellegeret uim uerbi — per quem" dicitur, 
 \'creata sunt omnia\' —, nosset ab initio ita eas conditas 
 et non aliorum socordiam et in inferiora prolapsum occasionem

 

 

 
 
 
 dedisse deo, ut illas principatus et potestates et fortitudines reliquas 
 nominaret, maxime cum creaturarum pulchritudo consistat in ordine 
 dignitatum.

sicut enim de sole et luna et stellis scriptum est: fecit\' 
 deus duo luminaria magna: luminare maius, 
 ut praeesset diei, luminare minus, . ut praeesset 
 nocti, et stellas et posuit eas in firmamento 
 caeli, ut lucerent super terram, nec praemium 
 bonorum operum receperunt, ut post conditionem sui in 
 firmamento caeli lucerent et diebus sibi noctibusque succederent, 
 sic principatus et potestates, quae in caelorum regionibus conditae 
 sunt, non post bona opera in haec profecisse sentimus, sed sic ab

V 
 initio conditas. neque enim Origenis et discipulorum eius imitamur 
 errorem, qui putant in similitudinem daemonum et diaboli, qui 
 propria uoluntate talia nomina officiaque sortiti sunt, principatus 
 et potestates, uirtutes et thronos et dominationes post conditionem 
 sui boni aliquid perpetrasse, ut aliis ad inferiora delapsis ad excelsa 
 conscenderent et his nominibus insignirentur habentes postea, quod 
 prius non habuerant. quae dicentes non intellegunt se Pauli sententiae 
 contra ire in Christo creatos principatus et potestates et 
 thronos et dominationes loquentis. quod autem dicit \'creatos\', 
 nulli dubium est, quin sic ab exordio conditi sint et non postea 
 istius modi acceperint dignitates.

Uerum haec breuiter strinxisse sufficiat; ad aliam eius 
 ueniamus inpietatem, quam uelut de profundissimis tenebris 
 eructans loquitur et blasphemiarum suarum pessimam mundo 
 reliquit memoriam. dicit enim spiritum sanctum non operari ea, 
 quae inanimia sunt, nec ad inrationabilia peruenire. quod adserens 
 non recogitat aquas in baptismate mysticas aduentu sancti spiritus 
 consecrari panemque dominicum, quo saluatoris corpus ostenditur 
 et quem frangimus in sanctificationem nostri, et sacrum calicem

 

 
 
 
 — quae in mensa ecclesiae conlocantur et utique inanimia sunt — per 
 inuocationem et aduentum sancti spiritus sanctificari.

si ad in rationabilia 
 et ad ea, quae absque anima sunt, sancti spiritus fortitudo 
 non peruenit, cur Dauid canit: quo abibo ab spiritu tuo? 
 quod dicens ostendit sancto spiritu omnia contineri et illius maiestate 
 circumdari. si omnia in omnibus, utique et inrationabilia et inanimia 
 sunt. et alibi legimus: spiritus domini inpleuit orbem 
 terrarum, quod numquam scriptura memoraret, nisi inrationabilia 
 quoque et inanimia illius numine conplerentur.

uerum non est 
 contentus hoc fine blasphemiae, sed in morem lunaticorum, qui 
 furorem suum inlisione dentium et spumantium saliuarum eiectione 
 testantur, rursum eructat et dicit filium dei, id est rationem et 
 sermonem ac uirtutem eius, ad ea tantum, quae rationabilia sunt, 
 peruenire. quod audiens miror, unde sumpserit aut quomodo legisse 
 se nesciat: omnia per ipsum facta sunt — ex quo 
 adprobatur ad cuncta uerbi dei fortitudinem peruenire — forsitan 
 oblitus et illius historiae, quando uirtute Christi Lazarus suscitatus 
 est, cuius utique corpus eo tempore, quo de morte surgebat in 
 uitam, ut anima ita et ratione caruit.

ignorauit et illud, quod de 
 quinque panibus quinque milia saturata sunt hominum exceptis 
 mulieribus et infantibus et superfuerunt duodecim cophini fragmentorum, 
 quod utique Christi fortitudo perfecit. arbitror eum nec 
 illius miraculi recordatum, quando inrationabilis maris fluctus 
 diuino calcans pede tranquillitati nauigantium reddidit, quae 
 Christi uirtus et non alterius patrauit imperium. quomodo ergo 
 non toto et animo et corpore perhorrescit dicens fortitudinem 
 uerbi dei ad inrationabiles creaturas non posse pertingere?

et qui 
 iactat se m scientia scripturarum et putat tanta legisse, quanta 
 nullus hominum legerit, sciat scriptum, quod aegrotantes in lectulis

 

 
 
 
 deferebant et ponebant in triuiis et plateis, ut Petri eos umbra 
 contingeret et sanaret; quod sacra apostolorum Acta testantur i 
 arguentia Origenis stultitiam, per quae id apostolorum umbra fecisse\' 
 conuincitur, quod ille filium et uerbum dei non potuisse testatur.,

Simili errore deceptus et nesciens, quid loquatur, (opinionem 
 sectatur) eorum, qui nolunt prouidentiam usque ad omnes creaturas 
 et mundi inferiora descendere, sed tantum in caelorum regionibus 
 commorari, ut scilicet id umbra fecerit Petri, quod inplere saluatoris 
 fortitudo non quiuerit.

sed et ad illa ueniamus. apostolo enim de 
 primogenito filio dei perspicue proclamante: hoc intellegat unusquisque in nobis, quod et Christo Iesu, j 
 qui cum in forma dei esset, non rapinam arbi- J 
 tratus est esse se aequalem deo, sed se ipsum 
 exinaniuit formam serui accipiens, ille ausus est 1 
 dicere, quod anima saluatoris se euacuauerit et formam serui acceperit, 
 ut Iohannes mentitus esse credatur, qui ait: uerbum 
 caro factum est similem nostrae condicioni ingerens saluatorem, 
 dum non est ipse, qui se euacuauit et formam serui ac-\\ 
 cepit, sed anima illius, et fidem, quae omnium confessione firmata j 
 est, sua inpietate dissoluit.

si enlm anima saluatoris est, quae fuit 
 in forma dei et aequalis deo, iuxta Origenis insaniam, aequalis \' 
 autem deo filius dei est et, quod aequale deo est, eiusdem con-\' 
 uincitur esse substantiae, ipse nos disputationis ordo perducit, ut 
 unius naturae animam et deum esse credamus. quod cum dicat, 
 sequitur, ut nostras quoque animas non alterius a deo naturae esse 
 contendat nullique dubium nostras animas et animam saluatoris 
 unius esse substantiae, ut iam factor atque factura unius naturae 
 sint. et quomodo in Christo creata sunt omnia, si animae hominum

eiusdem cum creatore substantiae sunt uerum non est ita, fratres, 
 nec anima saluatoris, sed ipse filius dei, cum esset in forma dei et

 

 
 
 
 aequalis deo, se exinaniuit formam serui accipiens. et Origenes in 
 profundum inpietatis demersus caenum non intellegit se gentilium 
 esse participem, qui idola pro deo uenerantes, dicentes se 
 esse sapientes stulti facti sunt et inmutauerunt 
 gloriam incorruptibilis deiin similitudinem 
 imaginis corruptibilis hominis, quod 
 et iste incurrens simili errore deceptus est; in forma enim et aequalitate 
 dei animam saluatoris adfirmans, sicut superior sermo memo- 
 rauit, inpietati ethnicae coaequalis est.

ut enim illi inmutauerunt 
 gloriam incorruptibilis dei in similitudinem imaginis corruptibilis 
 hominis dicentes deos esse, qui non erant, sic et iste inmutauit 
 gloriam incorruptibilis dei in forma illius et aequalitate animam 
 saluatoris adserens, quae creata est, et hanc se euacuasse et non 
 uerbum dei ad terrena uenisse, sicut apostoli adfirmat auctoritas.

Nec erubescit ex multiloquio inmemor sui et animam 
 hominis nolens a conditionis exordio sic uocatam, sed ex eo, quod, 
 quae prius mens et sensus erat, frigus neglegentiae et infidelitatis\' 
 adsumpserit. quae etymologia magis Graecae quam Latinae linguae 
 conuenit. sin autem aequalem dei et in forma illius constitutam 
 animam adserit saluatoris, ergo et illa ex frigore caritatis sortita 
 uocabulum est et prioris nominis perdidit dignitatem. generalis 
 enim illius disputatio est animas hominum appellatas ex eo, quod 
 calorem pristini feruoris amiserint.

igitur, si omnium animae recepto 
 frigore sunt uocatae et confitetur habuisse animam saluatorem, 
 sequitur, ut et ipsam demente et sensu dicat ad huius modi uocabulum 
 commigrasse. quod licet sermone taceat apertaque inpietas 
 illius insaniam reprimat, tamen ipsa dicere necessitate conpellitur, 
 quae prioribus datis ordine nectit sequentia. aut enim negare debet 
 habuisse animam saluatorem, ut apertissime contra euangeliorum 
 ueniat auctoritatem, aut, si non potest sibi contraria loqui, etiam 
 hanc ex frigore caritatis de mente et sensu confitebitur animam

 

 
 
 
 nuncupatam; omnium quippe animas, qui recesserint a deo et calorem 
 diuinae caritatis amiserint, ex frigore aestimat appellatas. quis non 
 credat eum hoc sacrilegii fine contentum?

Aliam rursus filio dei nectit calumniam et his uerbis loquitur: 
 sicut pater et filius unum sunt, ita et anima, 
 quam adsumpsit filius dei, et ipse filius dei 
 unum sunt. nec intellegit patrem et filium unum esse propter 
 communionem substantiae et eandem diuinitatem, filium autem 
 et animam eius diuersae et multum inter se distantis esse naturae. 
 etenim, si, sicut pater et filius unum sunt, sic et anima filii et ipse 
 filius unum sunt, unum erit pater et anima saluatoris et ipsa dicere 
 poterit: qui uidit me, uidit patrem.

sed non est ita — 
 absit hoc ab ecclesiastica fide! — filius enim et pater unum sunt, quia 
 non est inter eos diuersa natura; anima autem et filius dei et natura 
 inter se discrepant et substantia, eo quod et ipsa a filio condita sit 
 nostrae condicionis atque naturae. si enim, sicut pater et filius unum 
 sunt, sic anima filii dei et ipse filius unum sunt, unum erit, ut iam 
 diximus, anima et pater et anima saluatoris splendor gloriae 
 et forma substantiae eius esse credetur. uerum hoc 
 dicere inpium est atque blasphemum. eiusdem igitur inpietatis 
 est filium et animam illius unum dicere, cuius patrem et filium 
 unum negare.

rursum inmemor sui contraria sibi loquitur; 
 ait enim: anima, quae turbata est et tristis 
 effecta, non erat ipsa unigenitus et primogenitus 
 omnis creaturae nec uerbum dei, quod 
 condicionem animae superans et uere filius 
 dei in euangelio loquebatur: \'potestatem habeo 
 ponendi eam et potestatem habeo sumendi

 

 
 
 
 I i 11 a m\'.

ergo, si melior est et potentior filius dei anima sua, quod 
 nulli dubium est, quomodo anima illius in forma dei esse poterat 
 et aequalis deo, quam cum dicat se euacuasse et serui adsumpsisse 
 formam, omnes hereticos magnitudine blasphemiae superat? si enim 
 in forma dei et aequalis deo uerbum dei est, in forma autem dei et 
 aequalitate eius anima saluatoris est, quomodo potest inter aequalia 
 aliud esse maius, aliud minus ? ea enim, quae inferioris naturae sunt, 
 sublimiorem naturam atque substantiam sui deiectione testantur.

Non ei sufficit ista blasphemia, sed trans flumina Aethiopiae 
 cursum stultitiae suae dirigens iterum furibundus exultat tot dicens 
 uoluntate sua deum condidisse rationabiles creaturas, quot poterat 
 gubernare, ut uirtutem dei inbecillitati hominum et ceteris, quae 
 creata sunt, conparet. nam in humano corpore tot fortitudo eius 
 membra sustentat et regit, quot potest eis infusa uegetare, et eam 
 nobis tribuit temperantiam, quam ualet sua praesentia regere, 
 tantumque uirtute sustentat, quantum possunt membra hominum 
 sustinere; deus autem maior his, quae ipse fabricatus est, cum illis 
 mensuram in creatione praestiterit, quam rerum ordo poscebat et 
 quo amplius sustinere non poterant, plus potest, quam ea, quae facta 
 sunt, capiunt.

at ille, columen ueritatis, terminabilem dei adserit 
 fortitudinem et minorem artibus hominum. caementarii quippe et 
 hi, qui struendarum domorum callent scientiam, maiora possunt 
 aedificare, quam fecerunt — si tamen queant fundamenta sustinere, 
 quae superaedificanda sunt — nec fabricatio cogitationis artium 
 finis est, cumque opera tanta perfecerint, quanta rerum necessitas 
 flagitabat, habeantque mensuram, ultra quam si fuisset aliquid extructum, 
 indecens et inutile probaretur, ars ipsa plus mente continet, 
 quam opere demonstrauit, nec fine rerum finis inponitur scientiae, 
 si tamen, ut dixi, quidquid mens conceperit et magnitudine operum 
 cogitatio dilatarit, possint ea, quae subiecta sunt, sustinere.

et quo- 
 modo non inpium est humanae arti finem non inponere nec operibus 
 suis artificum scientiam coaequare et deum tanta fecisse dicere

 

 
 
 
 rationabilium creaturarum, quanta facere poterat ? audiat ergo et 
 discat inpius: non tanta est uirtus dei, quantas fecisse dicitur rationabiles 
 creaturas, sed inponens mensuram operibus, ultra quam 
 esse non poterant, et rerum numerum dispositionis suae arte concludens 
 ipse mensura et numero non tenetur. ex quibus liquido apparet 
 non eum tanta fecisse, quanta poterat, sed, quantum rerum 
 necessitas expetebat, tantum eius fecisse uirtutem.

ponamus exemplum, 
 ut, quod dicimus, manifestius fiat. si quis opulentus pater 
 familias conuiuas ad cenam uoluerit inuitare et tantas offerre dapes, 
 quae inplere possint auiditatem cenantium, non statim, quantum 
 illi comederint et quantum eis fuerit praeparatum, tantum diues 
 dominus habere poterat, sed praebuit eis, quantum conuiuii dignitas 
 exposcebat; sic et omnipotens deus uincens conparationis exemplum 
 non tantas fecit creaturas, quantas poterat, sed tantae ab eo factae sunt, 
 quantae debebant fieri.

at ille uerbositatis seminarium contexit 
 et replicat et ait: tanta fecit deus, quanta poterat 
 conprehendere et sibi habere subiecta suaque 
 prouidentia gubernare bernare . nec audit prophetam dicentem: 
 si omnes gentes ut stilla de situla et sicut 
 momentum staterae conputatae sunt et quasi 
 saliua deputabuntur, cui adsimulastis deum? 
 et rursum: quis mensus est manu aquam et caelum 
 palma et omnem terram pugillo?

si ad conparationem 
 fortitudinis dei aqua mensuratur manu et caelum palma 
 et omnis terra pugillo — haec autem per metaforam dicuntur, ut 
 eorum, quae facta sunt, uilitas ex factoris magnificentia conprobetur; 
 neque enim diuersitate membrorum conpositus est deus — 
 quomodo tanta fecisse dicitur, quanta poterat sua uirtute conprehendere 
 ?

Calcemus, quod coepimus, et sensum nostrum plenius 
 explicemus. si omnes gentes quasi stillae de situla et quasi 
 i

 

 
 
 
 momentum staterae reputatae sunt et quasi saliua reputabuntur 
 — per quae uerba omnium creaturarum uilitas et 
 parua substantia demonstratur, ut appareat inconparabilis 
 sublimitas dei —, ergo et fortitudo eius sicut stilla de situla 
 et sicut momentum staterae et saliua hominis reputabitur, si 
 iuxta Origenem tanta fabricatus est, quanta poterat sua uirtute 
 conprehendere, et necesse est numero mensuraeque factorum dei 
 fortitudinem coaequari, si tamen non potuit facere maiora, quam 
 fecit.

uerum non puto quempiam, non dico hominum, sed ne daemonum 
 quidem, haec de eo audere confingere, quae ille et sensit 
 et scripsit, tantam deum fecisse materiam, quantam ornare poterat 
 et in rerum formas diuidere. quae sentiens rursum discat a nobis: 
 non tanta fecit deus, quanta facere poterat, sed, quanta mensurae 
 rerum ordo poscebat, tanta fabricatus est multo maiorem habens 
 et artem et fortitudinem, quam ea, quae facta sunt, numerum 
 atque mensuram. et hoc sciat prophetarum testimoniis conprobari, 
 e quibus unus ait: operuit caelos uirtus eius et alter 
 clamitat: terram autem sicut nihili fecit, ut maiorem 
 dei esse uirtutem his, quae facta sunt, praedicarent.

porro, quod 
 dixit: terram sicut nihili fecit, de uniuersis creaturis 
 apostolus interpretans loquitur: qui uocat e a, quae non 
 sunt, tamquam sint, ut et per haec uerba discamus 
 maiorem esse fortitudinem dei quam ea, quae ab illo facta sunt. 
 et non erubescit contra dei fortitudinem disputans dicere, quod 
 tantum possit deus, quantum ei ad operandum materia ministrarit, 
 nec intellegit aliam naturam esse factorum et aliam eius, qui factor 
 est, neque posse tantum illam, de qua aliquid fit, quantum is potest, 
 qui ex ea aliquid fabricatur; diuersarum enim substantiarum diuersa 
 est uirtus atque condicio.

Quapropter, si uolunt cum ecclesia dominicum pascha 
 celebrare, qui auctoritati scripturarum Origenis praeferunt deliramenta, 
 audiant inclamantem deum: \'et non ostendi illa 
 tibi, ut ambulares postea?\' ac prophetam lacrimabiliter commonentem: 
 o, o fugite de terra aquilonis, dicit 
 dominus, quia a quattuor uentis caeli congregabo 
 uos; in Sion saluamini, qui habitatis 
 filiam Babylonis, ut erroris tenebras frigusque ignorantiae 
 relinquentes ad ortum solis iustitiae iuncti magorum studiis conuertantur 
 et inhabitantes calidissimam plagam caeli, quae in 
 scripturarum feruore sentitur, pastores ecclesiasticos spreta Origenis 
 amentia sciscitentur et dicant: ubi est, qui natus est rex 
 Iudaeorum ?

cum illum inuenerint iacentem in praesepi, humili I 
 uidelicet eloquio scripturarum, offerent ei aurum et thus et murram, I 
 id, est fidem probatam et omni ueritatis splendore fulgentem conuersationisque 
 bene olentis flagrantiam et continentiam luxum uoluptatis 
 et fluitantia carnis incentiua siccantem. qui enim post crebras 
 commonitiones ecclesiasticae fidei contradicunt, duplici languore 
 retinentur nequitiae et-inperitiae et in morem serpentum toti ad 
 terrena conuersi adhaerentesque humo bonis mala praeferunt nec 
 nouerunt, quae sit differentia uitiorum atque uirtutum, et de sanctis 
 scripturis in correptionem et sanitatem sui medicamenta contemnunt 
 in morem praegnantum mulierum ueritatis fastidia sustinentes, 
 quae solitos cibos respuunt et noxia quaeque sectantur, nec ualent 
 contra ueritatis radios clarum animae lumen adtollere: despicientes 
 ecclesiasticam disciplinam quasi porci uolutantur in caeno et unguenta 
 contemnunt.

sed iustum est, ut saltim de exemplis, quae 
 inferimus, recipiant sanitatem. sicut enim oculo officit lippitudo et

 

 
 
 
 totum corpus populatur febris, aes quoque et ferrum paulatim 
 rubigo consumit, ita dogmatum peruersorum perniciosa contagio 
 animarum neglegentium pulchritudinem uiolat et deformi eas 
 mendaciorum pallore perfundit.

obsecro, fratres, ut ignoscatis 
 dolori meo sceleratas doctrinas in medium proferenti. licet enim 
 per Babylonia flumina transierimus, ut captiuos ibidem commorantes 
 ad festiuitatem Hierusalem pergere suaderemus, tamen misericordia 
 dei ipsi captiuitatem non sensimus prosperis uentis scripturarum 
 uela pandentes. nec obruerunt nos doctrinae hereticae gurgites 
 intumescentes nec mendaciorum tempestas conterruit neque torrentes 
 iniquitatis in medium eorum pelagus pertraxerunt, ubi 
 iuxta psalmistam canentem reptilia, quorum non est 
 numerus, et draco diabolus commorantur, uenenatissimum 
 animal sanctorum lusibus patens, nec, ut cuncta breui sermone 
 concludam, ex omni parte uentorum flabra consurgentia ecclesiasticam 
 nauem subuertere potuerunt et studiorum nostrorum saeuo 
 turbine operire remigium.

en cum saluatore domino instar discipulorum 
 illius nauigantes transfretauimus et portum quietis 
 intrantes pulcherrimum diuinorum uoluminum litus amplectimur 
 uarios carpentes flores scientiae et niuea membra sapientiae 
 pressis figentes osculis in eius haeremus amplexibus et, si dominus 
 concesserit, uiuentes cum ea et in illius perseuerantes amore 
 cantamus: amator fui pulchritu dinis. quotquot 
 enim diligentius scripturas sanctas legunt et per picta 
 sermonum caelestium prata discurrunt, hac beatitudine perfruuntur; ^ 
 qui autem relinquentes dominicae sollemnitatis uirorem ad deserta * 
 transcendunt, in morem urbium, quae absque muro sunt, hostiles 
 daemonum impetus sustinent.

Quapropter inminentia festa celebrantes intellegamus et 
 nosmet ipsos et uniuersa, quae nostra sunt, scientiamque et

 

 
 
 
 rationabilem animam nostram quasi matrem cunctis studiis amplexemur 
 habentes radicem sermonis atque rationis scientiae notionem, sermonem 
 autem, ut ita dicam, operis uestibulum, porro opus sermonis 
 et scientiae aedificii tecta perfecta et firmissimum domus 
 culmen inpositum. sermo enim et ratio et scientia et fides absque 
 opere cassa sunt et instabilia.

et — ut aliquid propter eos, qui dialecticis 
 artibus instituti sunt, ex illa doctrina uideamur adsumere — 
 quomodo, si uerbum nomini coniungamus, perfectus sensus efficitur. 
 uerbumque si solum fuerit aut nomen sine uerbo, nihil est omnino, 
 quod dicitur, sic scientia absque opere et opus sine fide infirma 
 sunt et caduca et e contrario scientia operi copulata perfectae uirtutis 
 indicium est. tacita quippe animae cogitatio arcanus eius est 
 sermo, quae per linguam forinsecus resonans profert mentis sententiam. 
 cumque sermo fuerit opere consummatus, scientiae et 
 cogitationi nostrae finis inponitur.

ob quae cogitationis et sermonis 
 et operis reddemus rationem in iudicio accusantibus se inuicem 
 cogitationibus nostris siue defendentibus in die, qua iudicaturus est 
 deus abscondita hominum per Iesum Christum, sicut Paulus apostolus 
 scribit.

Quod cum ita sit, adpropinquante festiuitate domini dicamus 
 ad eos, quos Origenis error inuoluit et fraudulentia captiuos tenet: 
 fugite de medio Babylonis et resaluate unusquisque 
 animam suam. quamuis enim iuxta uaticinium 
 prophetale Babylon calix aureus esse dicatur et conpositione ac 
 lepore uerborum ueritatis pulchritudinem praeferat et transfiguret 
 se in angelum lucis, tamen sciendum, quod, quicumque bibunt de 
 uino illius, mouentur et corruunt et contriti lamentatione sunt digni.

nos autem mortiferis perturbationibus resistentes muro continentiae 
 uallemus animam et libertatem illius cotidiana uirtutum

 

 
 
 
 exercitatione tueamur. sicut enim uenditi serui eorum, qui pro eis dedere 
 pretium, famuli et uerberones uocantur, ita, qui animas suas uariis 
 uendidere desideriis, horum, quibus se tradiderunt, famuli nuncupantur 
 et quasi crudelibus oboediunt dominis.

cumque et emendatores 
 erroris sui rigida fronte contemnant, temeritate stultitiam 
 defendentes ignorant, quod audacia nihil sit aliud, ut mihi quidem 
 uidetur, nisi absque sensu et cogitatione sententia procul a se fugans 
 gubernatorem perturbationum animum. cumque tali fuerit conspoliata 
 praesidio, praeceps in profundum fertur inpietatis et quasi 
 quodam amarissimo flegmate lumen mentis obscurat oculumque 
 eius secundum eloquium scripturarum tractabili tenebrarum nocte 
 circumdat.

Unde, qui Origenis erroribus delectantur, festiuitatis dominicae 
 non spernant praeconia nec unguenta, aurum et margaritas 
 quaerant in luto neque matrem suam ecclesiam, quae eos genuit et 
 nutriuit, in magnis urbibus lacerent, qui aliquando nostri nunc 
 propter illum et discipulos eius gentilium in nos odia superant et 
 in delectatione eorum in nos maledicta congeminant diuitumque 
 obsident fores nec audire metuunt cum Iudaeis: filios genui 
 et exaltaui, ipsi autem me spreuerunt.

qui mihi 
 uidentur nescire omne uerbum ueritatis non habens fundamentum, 
 etsi ad horam audientem inlexerit, ut putet uerum esse, quod non 
 est, paulatim dissolui et in nihilum redigi uniuersamque sententiam, 
 quae in morem torrentis de pessima mente profertur, obruere auctorem 
 suum et litteras syllabasque, quibus fuerat contexta, perdentem 
 absque sensu et sono et ulla imagine derelinqui et instar 
 uenenatissimi colubri percutere prolatorem suum statimque retrahere 
 caput et quasi in foramine mentis tabescere atque consumi. 
 nam mendaciorum finis interitus est.

illi, qui quondam iactabant 
 se solitudinis amatores, saltim paruulam ad occultanda maledicta

 

 
 
 
 super labia furoris sui aedificent cellulam, non de sanctis Hierusalem 
 lapidibus, sed de informibus Babylonis saxis, quae indolata et inaequalia 
 ruiturae domus parietes fulciant.

quamquam efremmatis 
 auribus et gentilium odiis se nostri detractatione commendent car- - ; 
 pentes ecclesiasticam disciplinam et patientia nostra quasi quodam 
 temeritatis fomite abutentes, tamen aliquando taceant et quiescant 
 et audiant prophetam dicentem: prohibe linguam tuam 
 a malo et labia tua ne loquantur dolum, desiderentque 
 ea sapere, quae digna sunt uita solitaria, et ecclesiae principem 
 ac magistrum non contristent deum.

Uos autem obsecro, fratres, ut in commune oremus pro eis et 
 prophetali uoce dicamus: quis dabit capiti meo aquam 
 et oculis meis fontem lacrimarum? et plorabo 
 die et nocte uulneratos filiae populi mei, dei 
 misericordiam deprecantes, ut liberet eos errore, quo uincti sunt, 
 et odium, quo aduersum nos frustra insaniunt, amore conmutent.

unde et nos obliti iniuriarum indulgentissimo eos cupimus recipere 
 sinu et illorum sanitatem et conuersionem ad deum propriam sanitatem 
 et gloriam conputamus. et si aliter non possunt curari nisi 
 nostra humilitate, ultro eis satisfaciamus; nihil eis tulimus, nihil 
 nocuimus, tametsi indignantur et saeuiunt contra ecclesiae medicamina, 
 quibus uulneratis sanitas redditur. nos, quae scimus, loquimur 
 et, quae didicimus, praedicamus orantes, ut, qui ecclesiasticas 
 despiciunt regulas, normam recipiant ueritatis nec propter hominum 
 confusionem, per quam difficulter errantes corrigi solent, perdant 
 utilitatem paenitentiae.

et nunc dicimus et ante praediximus et 
 idem frequenter ingerimus: uagari eos nolumus nec per alienas errare 
 prouincias, sed ad extorres et furibundos cum propheta clamamus 
 et loquimur: saluamini de terra et reuertimini 
 et nolite stare; recordamini, qui procul estis

 

 
 
 
 a domino, et Hierusalem ascendat super cor 
 uestrum.

Forsitan haec audientes ecclesiasticae congregationis amor 
 subeat et recordentur fraternae in commune laetitiae et hymnorum, 
 quibus cum ceteris domino concinebant, frigusque odiorum dilectionis 
 calore conmutent et intellegant nos medicos, non inimicos, indulgentissimos 
 patres, non hostili tumentes superbia. neque enim fieri 
 potest, ut, quos saluari uolumus, perire cupiamus et non eis ecclesiasticam 
 uirgam conuerti in baculum, si tamen relinquentes 
 errorem ueritatem sequi uelint et omittere temeritatem lasciuientium 
 puerorum.

sin autem respuunt eam et contemnentes ecclesiasticam 
 disciplinam eleuant cornu suum contra regulas eius et salutaria 
 spernentes consilia proiciunt retrorsum, audiant dominum comminantem: 
 homo, qui fecerit in superbia, ut non 
 audiat sacerdotem, qui stat ad ministrandum 
 in nomine domini dei tui, uel iudicem, quicumque 
 fuerit in diebus illis, morietur homo ille 
 et auferes malum de Israhel et omnis populus 
 audiens timebit et non inpie aget ultra.

uerum 
 ne occupati circa uulneratorum curationem nostri inmemores, 
 simus et propria neglegamus ac, iuxta quod scriptum est, aliis 
 praedicantes ipsi reprobi inueniamur, commonemus stantes, 
 ut caueant, ne, dum iacentibus manum porrigunt, ipsi corruant 
 et ut seruantes ecclesiasticam disciplinam futurum iudicium 
 25 reformident.

Igitur dominicum pascha celebrantes sanctis scripturarum 
 purificemur eloquiis et ad tropaea saluatoris respicientes cuncta 
 \'offendicula, quibus uitae nostrae curriculum retardatur, auferamus 
 I e medio. auaritiam quasi faeneratorem pessimum declinantes uanae 
 gloriae cupiditatem ut insatiabilem iugulemus feram et fornicationis 
 blandum ac lubricum colubrum sollicita mente uitemus.

si quando 

 

 

 

 
 
 
 nobis prosperior rerum aura successerit, humilitate et mansuetudine 
 tumorem animi temperemus; si aduersi uenti flauerint, fortitudinem 
 praesumentes iacentem animum suscitemus ipsique nostri peccati 
 accusatores simus et sciamus nos hoc salutis habere principium. inpossibile 
 est enim sollemnitate domini dignos fieri, nisi nosmet ipsos 
 corripiamus et iugi meditatione uirtutum libertatem animae, quae 
 uitiis oppressa est, recuperemus.

quapropter positi in certamine et 
 sudore ac labore praesentium futuram nobis sollemnitatis caelestis 
 gloriam praeparantes, priusquam stemus ante tribunal Christi,, 
 praeterita peccata paenitentia corrigamus, praesenti fletu redimamus 
 futura gaudia aculeoque conscientiae in morem apium\' 
 noxios peccatorum fucos repellamus plena ceris ac melle aluearia 
 reseruantes. curemus diuersa uitiorum uulnera et rapinas diuitum, 
 quibus uel maxime hoc hominum capitur genus, crebris commonitionibus 
 reprimamus.

et sic poterimus inminentium ieiuniorum iter 
 carpere incipientes quadragesimam a tricesima die mensis Mechir 
 et ebdomadam salutaris paschae quinta die mensis Pharmuthi 
 finientesque ieiunia secundum euangelicas traditiones uespere sabbati 
 decima die Pharmuthi et inlucescente statim dominica festa ! 
 celebremus undecima die eiusdem mensis iungentes et septem reliquas 
 ebdomadas sanctae pentecostes, ut cum his, qui trinitatis unam 
 confitentur diuinitatem, in caelis praemia recipiamus in Christo Iesu, 
 domino nostro, per quem et cum quo deo patri gloria et imperium 
 cum spiritu sancto in saecula saeculorum. amen.

Salutate inuicem in osculo sancto. salutant uos omnes, 
 qui mecum sunt, fratres. et hoc necessario scribimus, ut sciatis pro 
 sanctis et beatis episcopis, qui in domino dormierunt, ordinatos 
 /

 

 
 
 
 esse in t Limnodos pro Herone Mnaseam, in Erythro pro Sabbatio 
 Paulum, in Omboes pro Siluano Uersen. his ergo scribite et ab his 
 accipite pacificas iuxta ecclesiasticum morem litteras.

Ex eo tempore, quo beatitudinis tuae accepi epistulas iuncto 
 paschali libro, usque in praesentem diem ita et maerore luctus et

 

 

 

 

 

 

 

 

 

 

 

 

 

 

 
 
 
 sollicitudine ac diuersis super ecclesiae statu hinc inde rumoribus 
 exagitatus sum, ut uix uolumen tuum potuerim in Latinum uertere. 
 optime enim nosti iuxta ueterem sententiam non esse tristem eloquentiam, 
 maxime, si ad aegritudinem animi accedat corporis aegritudo.

et hanc ipsam epistulam febre aestuans et quintum lam diem 
 decumbens lectulo nimia festinatione dictaui breuiter indicans 
 beatitudini tuae magnum me laborem sustinuisse in translatione 
 eius, ut omnes sententias pari uenustate transferrem et Graecae 
 eloquentiae Latinum aliqua ex parte responderet eloquium.

In principiis philosopharis et generaliter agens, dum omnes 
 erudis, unum iugulas; in reliquis autem, quod uel difficillimum est, 
 rhetoricae eloquentiae iungis philosophum et Demosthenen atque 
 Platonem nobis consocias. o quanta dicuntur in luxuriam, quantis 
 praeconiis extollitur continentia! et de intimis sapientiae disciplinis 
 diei et noctis, lunae cursus ac solis ratio et mundi istius natura 
 describitur; et hanc ipsam disputationem ad scripturarum refers 
 auctoritatem, ne in paschali libro uidearis de saecularibus quippiam 
 fontibus mutuatus.

quid plura? m os laudajre te uereor, ne assentandi 
 crimen incurram. optimus liber est et in philosophis et agens 
 susceptam causam absque inuidia personarum. unde, obsecro te, 
 ignoscas tarditati meae; ita enim sanctae et uenerabilis Paulae dormitione 
 confectus sum, ut absque translatione huius libri usque in 
 praesentiarum nihil aliud diuini operis scripserim. perdidimus enim, 
 ut ipse nosti, repente solacium, quod—ut conscientiae nostrae testis 
 est dominus - non ut proprias dicimus (spectantes) necessitates, sed

 
 
 
 I ut sanctorum refrigeria, quibus illa sollicite seruiebat.

sancta et 
 uenerabilis filia tua Eustochium, quae nullam pro matris absentia 
 recipit consolationem, te et uniuersa fraternitas suppliciter salutat. 
 libros, quos dudum scripsisse te nuntiasti, uel legendos nobis uel 
 uertendos transmitte.

Nunc quoque dei uiua sapientia nos ad sanctum prouocat 
 pascha celebrandum omnes cupiens eius esse participes. unde propero 
 ad illud currentes gradu ieiuniis et continentia omnique adflictione 
 corporis pugnantes contra uirtutum industriam uoluptates 
 redigamus ad nihilum fulti saluatoris auxilio et peccata nostra deo, 
 qui sanare potest, simpliciter confitentes uerum conscientiae iudicium 
 formidemus, ut cum Dauid uociferantes atque dicentes: p e ccata 
 adulescentiae meae et ignorantiae ne 
 memineris; secundum misericordiam tuam 
 memor esto mei, terrore ignis aeterni crescentia uitia consumamus, 
 quorum finis est talia ultra non facere et exordium.

 

 

 

 

 

 

 
 
 
 salutis praeteritorum obliuio.

sicut enim principium uiae bonae 
 facere iusta, sic exordium cessantium peccatorum eorum impetus 
 cohibere, dum aut ratione frenantur aut metu ad praecipitia non 
 ueniunt. cumque legis fuerit in animo recordatio, ilico fugiunt et cessantes 
 ultra procedere in triumphantium uirtutum castra concedunt 
 paulatimque paenitendo referentes pedem et sapientium iudicium 
 declinantes instar fumi resoluuntur in nihilum.

difficile sanantur 
 mala, quae non statim, ut crescere coeperunt, opprimuntur; facilis 
 est eorum eradicatio, cum, qui dudum peccauerunt, per paenitentiam 
 ad prudentiam conuertuntur et finem peccandi emolumentum inuenerint 
 paenitendi. neque enim possumus opprimere incentiua 
 uitiorum, nisi uirtutes facere coeperimus, aut cessabunt uetera, 
 prius quam nouorum operibus excludantur.

et quomodo, si contra 
 superuenientes uoluptates firmo animo resistamus, praeterita peccata 
 delentur, ita, si perseuerans fuerit praeteritorum obliuio, futura 
 delicta ultra crescere non ualebunt. malorum quippe operatores 
 quasi in dicionem suam redigentes eos, qui possunt prohibere nec 
 prohibent, tota ad peccandum debacchantur insania et silentium 
 in consensum trahentes, quidquid animi libido suggesserit, opere 
 explere nituntur. libertas praesentium uitiorum futura germinat 
 uitia et, si priora neglexeris, fons et seminarium futurorum est.

Quae cum ita sint, qui possunt prohibere peccantes et 
 laboris fugainertique silentio dissimulant et crescere patiuntur mala, 
 participes eorum rectissime iudicabuntur, qui auctores scelerum 
 sunt, et neglegentiae poenas luent, dum inrationabile otium sudori 
 ulciscentium praetulerunt. malentes quietem culpabilem quam seueritatem 
 uitia succidentem.

si enim recedamus a uitiis, penitus 
 interibunt et eorum fraudulenta dulcedo siccabitur omnesque impetus 
 uoluptatis quodam, ut ita dicam, languore torpescent, quando 
 mens nostra fuerit uirtutis hospitium. legis recordatio non sinit 
 peccata generari nec ea crescere patitur; cumque futurum tribunal 
 et formidolosum iudicii diem cogitauerit, tam principium quam 


 
 
 
 medium finemque peccati prohibebit et amaros illius fluctus atque 
 intumescentes gurgites usque ad ipsum fontem uenasque siccabit.

uirtus lege comitata uitiorum opprimit semina et animum de humilibus 
 ad excelsa sustollit; e contrario uitia, nisi coerceantur, superbiunt 
 et oboedientes sibi ad inferna detrudunt, cumque semel possederint 
 animas, opprimunt eas inlecebris uoluptatum nec sinunt 
 iuxta humani corporis statum in sublime erectumque suspicere, sed 
 instar pecudum ad terrena declinant. de quibus psalmista testatur 
 dicens: uocauerunt nomina sua in terris suis.

Dicat aliquis hic: \'si tantam habent uitia fortitudinem et tam 
 plurimos blanda persuasione supplantant, quid debent agere, qui 
 peccare se sentientes cupiunt mutare peccata uirtutibus et amore 
 meliorum peiora contemnunt?\' audi ad huiusce modi loquentem 
 Moysen: peccasti? desine, fine peccati priora subuertens 
 et efficacissimo medicamine uitia emendans, cessatione uitiorum.

Idulcis mali uita mlecebras et blandientes corporis uoluptates quasi 
 noxia uenena declina nec per lubricam et mollem deliciarum ingrediaris 
 semitam, quia ieiuniis et continentia sollemnitas adprehenditur 
 et uix laborantes atque sudantes mala bonis possumus inmutare 
 et repugnantes opprimere uoluptates paucique sunt, qui 
 calcatis uitiis tramitem teneant ueritatis, dum malitia innumeris 
 nocendi utitur artibus et uinci non potest, nisi sapientiae desuper 
 fulciamur auxilio clamantis nobis atque dicentis: noli timere, 
 quia tecum sum.

mali interitus est mala ultra non facere, 
 radix uitiorum legis scita contemnere. ut peccata germinat neglegentia, 
 ita sollicitudo uirtutes parit. lex custodita fugat ignominiam, 
 neglecta parturit poenas et, quanto, si despiciatur, seueri 
 iudicis imitatur truculentiam, tanto, si seruetur, clementissimi patris 
 exhibet mansuetudinem. igitur peccati cessatio uirtutis principium 
 est et medicina praeteritorum ac praesentium futurorumque uitiorum 
 legis indefessa meditatio, quae cum possessoris sui habuerit

 

 
 
 
 securitatem, cunctis perturbationibus caret. sapientia - quippe in nobis 
 operatur bonum, postquam ei mundum cordis praebuerimus habitaculum 
 et cogitationes in opera uerterimus.

nec ambigitur, quin in 
 utramque partem, uel faciendi uel non faciendi bona, habeamus 
 liberam facultatem et oppressis prauis recta nascantur tuncque 
 uirtutum inter se concinat chorus, cum uitiorum in animis fuerit 
 solitudo. sicut enim continentia in corporibus nostris obtinens principatum 
 infirmitates nasci prohibet et amatores sui nec debilitat 
 nec occidit praeteritosque languores in pristinam restituit sanitatem 
 et expellens, quod contra naturam est, reuocat ea, quae naturae 
 congrua sunt, ut aequali temperamento uitae huius ratio conseruetur, 
 sic anima legum iussa conseruans, quantum recipere potest 
 humana natura, a malorum contagione secernitur et ex omni parte i 
 sollicita seque circumspiciens nihil ad se introire permittit, quod I 
 contrarium sit praeclaris cogitationibus.

quin potius in templum 
 uersa dei caelesti. iugiter sollemnitate perfruitur habens diuitias obseruantiam 
 legis, quae iacentes suscitat aliosque puniens alios corrigit 
 et semper clamitans: numquid qui cecidit, non 
 resurget aut, qui auersus est, non reuertetur? 
 spem salutis largitur paenitentibus, dum monet, ut prosit, corripit, 
 ut emendet, pudoremque pristinorum iniciens peccatorum facit 
 meliora sectari, quae appetere non possunt, nisi prius conscientiae 
 uulnera condemnarint.

Uerum quia lex neglegentes sui et in errore demersos consiliis 
 optimis ad meliora reuocare festinat quasi norma prauorum operum, 
 eos autem, qui sibi oboediunt, absque praemio esse non patitur 
 neque aeternis angustiis premi, quotquot sanctum pascha celebramus, 
 continentia atque ieiuniis latorem legis amicum nobis esse 
 faciamus et propheta his, qui pascha celebrant, promittente: eris 
 corona decoris in manu domini et diadema 
 regni in manu dei tui, opulentum uirtutum conuiuium 
 requiramus ornantes nos scientia scripturarum quasi sollemnibus

 

 
 
 
 I uestimentis.

sancta laetantibus nobiscum angelis in caelo oscula 
 praeparemus fugantes omnem neglegentiam et rumpentes moram, 
 ut alacri cum discipulis ad saluatorem pergamus incessu dicamusque 
 ei: ubi uis paremus tibi pascha? atque in caelorum 
 cenaculo constituti ac mysticum pascha facientes possimus 
 canere: quam dilecta tabernacula tua, domine 
 uirtutum! ibi enim angelorum repperiemus choros et cum eis 
 festa celebrantes habebimus eos socios mysteriorum dei et exultatione 
 ineffabili gestiemus sapientiae cum illis sacramenta discentes, 
 ubi nulla fraudis deceptio est, ubi, qui uestem non habet nuptialem, 
 conuiuium intrare prohibetur, licet in praesenti saeculo iustum esse 
 se iactet.

omnes sunt ibi senescentis ac prouectae plenaeque aetatis 
 nullusque ibi iuxta prophetam inmaturae sapientiae repperietur: 
 erit enim, inquit, iuuenis centum annorum magnitudine 
 numeri perfectionem eruditionis ostendens. unde, fratres 
 sancti caelestisque uocationis participes, saluatorem per prophetam 
 audiamus clamantem: ueniam congregare omnes 
 gentes et uenient et uidebunt gloriam meam 
 et dimittam super eos signum mundi.

Ad sollemnitatem properemus atque dicamus mihi autem . 
 absit gloriari nisi in cruce Christi. dabit, inquam, 
 dabit laborantibus gaudium et ieiunantibus benedicens loquetur: 
 erunt domui Iuda in gaudiumetlaetitiam etin 
 sollemnitates bonas et laetabimini;ueritatem 
 ac pacem diligite; non est enim omnium sollemnitas, sed 
 domui Iuda, id est ecclesiae Christi.

igitur, quia secundum psalmistam 
 tempus faciendi domino et Paulus scribit: 
 nox praecessit, dies autem adpropinquauit; 
 abiciamus ergo opera tenebrarum et induamur

 

 
 
 
 armis lucis, sicut in die honeste ambulemus, 
 non comessationibus et ebrietatibus, non cubilibus 
 et inpudicitiis, non contentione et 
 aemulatione, sed induite dominum Iesum 
 Christum et carnis curam ne feceritis in desideriis, 
 iustum est cunctos domini timore purgatos dignam sollemnitatem 
 continentiis et ieiuniis redimere castitatem et dormien-\' 
 tem sensum uigili suscitare fide imitarique sapientissimum Danihelem, 
 de quo scribitur: est uir in regno tuo, in quo 
 est spiritus dei, et in diebus patris tui uigilantia 
 et sapientia inuentae sunt in eo.

qui 
 enim curam sui gerunt, ut ad meliora proficiant, habentes legem 
 quasi fortissimum ducem, parent imperiis eius et uenientia contra 
 se peccata subuertunt splendore operum inlustrantes paschae festiuitatem 
 et securitate conscientiae perturbationum iacula neglegentes 
 spe anticipant uictoriam.

qui autem horum imitatores sunt, 
 antequam ineant proelium, desiderio uirtutis palmam occupant 
 triumphorum coronamque, quam uictores lubricae uoluptatis in 
 caelestibus possident, reuelata facie animo contemplantes uociferantur 
 et dicunt: dominus deus fortitudo mea et 
 ponet pedes meos in consummationem super 
 excelsa statuens me, ut uincam in cantico eius.

Nec putemus, fratres carissimi, certamen esse perpetuum et 
 idcirco lassemur, sed sciamus finem huius coronam esse iustitiae, 
 quam nulla saeculorum corrumpet aetas. stadium uitae istius et 
 certaminis temporale est; qui autem inoffenso cucurrerint gradu et 
 ad calcem uenerint praemiorum, nouas inuenient mansiones uictoriam 
 canticis demonstrantes. itaque gratia domini triumphos nobis 
 de sceleratissimis daemonibus pollicente ieiunia rite celebremus, ut 
 sollemnitatis quoque rite participes simus.

nequaquam diebus

 

 
 
 
 quadragesimae, sicut luxuriosi diuites solent, uini poculum suspiremus 
 neque in procinctu et proelio, ubi labor et sudor est necessarius, 
 carnium edulio delectemur. crapula quippe et ebrietas et ceterae 
 huius uitae inlecebrae opulentissimum animarum thesaurum exhauriunt 
 et sementem scientiae doctrinaeque uberrimam sui admixtione 
 suffocant.

quam ob rem dommus atque saluator prouocans 
 discipulos suos ad rigorem continentiae loquebatur: adtendite 
 uobis, ne forte grauentur corda uestra in crapula 
 et ebrietate et curis huius uitae et superueniat 
 in uos repentina dies illa; tamquam laqueus 
 enim superueniet in omnes, qui sedent 
 super faciem omnis terrae. surgite, abeamus 
 hinc, quos ob neglegentiam sui poenae ilico consequentur. qui 
 autem legum praecepta custodiunt, ignorant uinum in ieiuniis, 
 carnium esum repudiant et insatiabilem auaritiam dei timore conpescunt. 
 unde ad continentes scriptura cotidie clamitat: \'uinum 
 et siceram non bibent\' et e contrario Iudaei ob culpam audiunt: dabatis 
 bibere sanctis uinum prophetis praecipiebatis 
 dicentes: ne prophetetis.

non possunt 
 suscipere correptionem, qui luxuriae oblectatione capiuntur, neque 
 uentris ingluuiem ratione et consiliis non refrenantes amare ieiunia, 
 qui desidia et peritura cito uoluptate studium uirtutis infamant 
 non erubescentes et uinum clam bibere et auidis faucibus arbitros 
 declinantes in cubiculis mulsa potare, ut inediam et ieiunia, quae 
 ultro adpetere debebant, ieiuniorum tempore luxuria et ebrietate 
 conmutent, nescientes, quod, etiamsi hominum conscientiam fugiant 
 et clausis parietibus uescantur carnibus atque aues altiles diebus 
 quadragesimae et propinquante pascha inmundis manibus lacerent 
 tristi uultu foris ieiunia promittentes, corripiat huiusce modi dominus

 

 
 
 
 et dicat: iniquitates magnas faciunt isti, ut recedant 
 a sanctis meis.

non decet ieiunantes tempore agonis et 
 proelii uesci carnibus monente scriptura: adfligetisanimas 
 uestras neque Fasides aues sollicito labore perquirere et garrulas 
 uolucres earumque pinguedinem hianti ingerere gulae nec inuestigare 
 magni pretii cocos, qui uentris rabiem iure multiplici et carnibus 
 contusione mutatis diuersoque ciborum sapore demulceant fumantibus 
 patinis et nidore sui furori gutturis blandientibus, cum in iniuriam 
 continentiae diuersi saporis et coloris uina quaeruntur.

Docet nos sancti Danihelis historia et trium puerorum uirtus 
 consona adpetere et honorare ieiunia, qui, ut longos sermones breui 
 artem conpendio, in seruitutem libertate mutata, cum captiui debuerint 
 desiderare delicias, contempserunt Babylonias dapes et sim- ! 
 plicem cibum regali mensae praetulerunt. praeceperat quippe rex ■ 
 Nabuchodonosor eunuchorum principi, ut de filiis captiuitatis Israhel 
 et de regio semine pueros, in quibus nulla esset macula, pulchros corpore 
 et aptos ad sapientiam perdiscendam introduceret palatium, ut 
 essent in aula regis discerentque litteras ac linguam Chaldaeorum et 
 de reliquiis mensae eius uiuerent atque inde accepta uina potarent. j

eliguntur itaque de tribu Iuda Danihel, Ananias, Azarias, Misahel et 
 genere concordes et fide, quorum nobilitatem dura mutauerat seruitus. 
 e quibus Danihel, sicut scriptura testatur, posuitincorde 
 suo non coin quinari de mensa regis. tres quoque 
 pueri non minus religione quam propinquitate sociati suscipiunt uiri 
 consilium et adprobant sapientiam simulque eunuchorum principem 
 deprecantes dei opitulante clementia inpetrant, quod desiderant, et 
 m terra captiuitatis seruant generis nobilitatem.

nam tjmentem praepositum, 
 ne aliorum puerorum uultus hilarior capitali se poenae addiceret, 
 ratione et consilio leniunt his uerbis loquentes: tempta 
 pueros tuos diebus decem et detur nobis de

 

 
 
 
 seminibus et comedemus et aquam bibemus 
 et appareant in conspectu tuo uultus nostri 
 et uultus puerorum, qui comedunt de mensa 
 regis, et, sicut uideris, ita facies cum seruis 
 tuis. fidebant enim, quod uirtutis desiderium dei clementia sustentatum 
 pulchra et fortia corpora conseruaret et omnem deformitatem 
 fides uinceret et nitorem pulchritudinis nulla macies conmutaret.

Haec idcirco, fratres carissimi, replicauimus, ut Pauli 
 apostoli de sanctorum uirtutibus praedicantis uerba noscentes, in 
 quibus ait: quorum considerantes exitum conuersatio nis 
 imitamini fidem, suadeamus eis, qui tempore 
 ieiuniorum esu carnium delectantur, imitari sanctorum continentiam, 
 qui nulla ui superari potuerunt, ut rigorem uirtutis amitterent, ut 
 Babyloniorum imperium formidantes captiuam in se ostenderent 
 uoluptatem, sed manserunt liberi uentrisque desideria ratione superarunt 
 et titillantem gulae uicere luxuriam nobisque suae fortitudinis 
 exemplaria reliquerunt habitantes in Babylone corporibus,. 
 sed sensu et fide cum angelis in caelesti Hierusalem morantes, ut 
 omnem deinceps aetatem docerent ieiuniorum tempore a uino et 
 carnibus abstinendum, quaerenda terrae semina, potandam aquam, 
 quibus comitibus utitur pudicitia.

Quid memorem insignes Machabeorum uictorias? qui, ne 
 inlicitis carnibus uescerentur et communes tangerent cibos, corpora 
 obtulere cruciatibus totiusque orbis in ecclesiis Christi laudibus 
 praedicantur fortiores poenis, ardentiores, quibus conburebantur, 
 ignibus. uicta sunt in eis omnia crudelitatis ingenia et, quidquid 
 ira persecutoris inuenerat, patientium fortitudo superauit.

inter 


 

 
 
 
 poenas magis paternae legis quam dolorum memores — lacerabantur 
 uiscera, tabe et sanie artus defluebant et tamen sententia perseuerabat 
 inmobilis; liber erat animus et mala praesentia futurorum 
 spe despiciebat. lassabantur tortores et non lassabatur fides; frangebantur 
 ossa et uolubili rota omnis conpago neruorum atque artuum 
 soluebatur et in inmensum spirantia mortem incendia consurgebant; 
 plenae erant feruentis olei sartagines et ad frigenda sanctorum corpora 
 terrore incredibili personabant — et tamen inter haec omnia 
 paradisum animo deambulantes non sentiebant, quod patiebantur, 
 sed quod uidere cupiebant.

mens enmi dei timore uallata flammas 
 superat, uarios tormentorum spernit dolores, cumque semel uirtuti 
 se tradiderit, quidquid aduersi euenerit, calcat et despicit; qualis 
 fuit Paulus scribens in his omnibus superamus per I 
 eum, qui nos dilexit. quod enim sustinere non potest carnis 
 fragilitas naturali infirmitate superata, uincit animus fide conloquens 
 deo

Ergo, qui ieiunia, id est conuersationem angelicam, imitantur 
 in terris et meminerunt illius dicti: regnum dei non 
 est cibus et potus, sed iustitia et gaudium 
 et pax et laetitia, per continentiam breui et paruo labore 
 magna sibi et aeterna conciliant praemia et multo plus accipiunt, 
 quam offerunt, et futuri temporis gloria praesentes angustias mitigant, 
 quia in hoc stadio pro uirtute pugnantibus finis erit aliquando 
 certaminis. qui autem pugnam ineunt contra uitia et sapientiae 
 disciplinis suas animas dedicarunt, quantumque patitur humana 
 condicio, scientiam adpetunt futurorum, per speculum et imaginem 
 sensu et fide caelorum regna cernentes consequentur aeterna praemia 
 et nullo temporum fine claudenda.

dies et nox certis horarum sibi 
 succedunt spatiis paulatimque decrescentes, quod amittunt, recipiunt 
 et, quod receperint, tribuunt ad eandem mensuram bis in

 

 
 
 
 anno conuenientes nec manent in eodem statu, sed breuitate et longitudine 
 horarum momenta discriminant, ut utilem mundo faciant 
 temporum diuersitatem. namque dies ordine et circulo suo de noctis 
 temporibus mutuatur et rursum nox recipit, quod largita est; dumque 
 uicissim et tribuunt et accipiunt et orbe quodam, quod paulatim 
 amiserant, decrescentes sensim et crescentes recipiunt, creatoris 
 dei interpretantur sapientiam.

atque ex hac uicissitudine spatiorum 
 uel menstruus lunae. orbis efficitur uel solis sua per uestigia reuertentis 
 annus inpletur, dumque crescunt dumque decrescunt et lapsui 
 praeteritorum futura succedunt, eadem semper atque alia tempora 
 conmutantur. unde et luna prudentissimo dei artificio condita et 
 formarum mutans uarietates ad plenitudinem tendit et festinat ad 
 diminutionem, ut, quidquid crescens adquisierat, perdat amittatque 
 decrescens, nec stat in eodem statu, sed quibusdam gradibus 
 ascendens atque descendens de paupertate pergit ad diuitias et de 
 diuitiis redit ad paupertatem ipsa diuersitate formarum mutabilem 
 et conditam se esse demonstrans.

-quis uero possit digno sermone 
 exprimere solis cursum et anni circulum rationi menstruae congruentem, 
 dum per quattuor uoluitur tempora et in se semper 
 reuertitur eademque mensura conscendit atque descendit et 
 aeterno ordine labitur, ut, quod lunare spatium triginta diebus 
 inplet ac noctibus, hoc solis cursus spatiis anni uertentis efficiat? 
 cumque ad aequalitatem diei noctisque peruenerit et parumper 
 in libra iusti cursus steterit, festinat ad inaequalitatem deserens, 
 ad quod peruenerat.

quod puto Ecclesiasten, ne de alienis nostra 
 fontibus hauriamus, in uolumine suo dicere: gyrans gyrando 
 uadit spiritus et in circulos suos reuertitur 
 spiritus, annuum solis cursum significantem, qui eadem temporum 
 rota in semet reuertitur rediens ad ea, unde profectus fuerat.

Sancta uero caelestisque sollemnitas radios nobis sui splendoris 
 emittens nullis spatiis terminatur; cumque sanctorum certamina 
 et praesentis saeculi labor finem acceperint, succedent perpetuum 
 gaudium et aeterna festiuitas. unde perfecti uiri animas suas ab 
 omni errorum caligine separantes iam nunc festa decantant:

introeamus portas eius in confessione, atria eius 
 in hymnis saluatoris aduentum laetis uocibus personantes. cum 
 enim in toto orbe regnaret malitia et tenebras humanis oculis daemones 
 offudissent neque posset eis ullus opitulari iuxta illud, quod 
 scriptum est: respexi, et non erat, qui auxilia retur; 
 consideraui, et nullus, qui susciperet, ut finem\' 
 haberet aliquando inpietas et destrueretur idolatriae fraudulentia, 
 uiuens sermo dei nihil de nostra relinquens similitudine absque solo 
 peccato, quod substantiam non habet, nouo modo ad nos uenire 
 dignatus est, ut fieret filius hominis et permaneret dei filius.

natus, 
 quippe ex uirgine hoc tantum stultis mentibus credebatur, quod 
 oculi demonstrabant, ex operibus uero et signorum magnitudine 
 deus inuisibilis a prudentibus cernebatur, quemque facies hominem 
 demonstrabat, hunc uirtutes significabant deum seruilis formae 
 uilitate coopertum. quamquam enim tradiderint eum Iudaei et 
 crucifigendum uocibus inpiis conclamarint interfectione corporis 
 eius deum blasphemantes, immo occisione carnis dominicae serui 
 inpietatis effecti, tamen ad mortem intrepidus accedens, ut nobis 
 uirtutis praeberet exemplum, dominus gloriae in ipsa passione monstratus 
 est, inpassibilis diuinitatis permanens maiestate et carne 
 passibilis iuxta beati Petri repertus eloquium.

et ideo pro nobis patiens 
 non fugit mortem, ne nos timore mortis eius pro pietate bellantes 
 uictoriam perderemus. nam si timuisset crucem contraria his, quae 
 docuerat, gerens, quis discipulorum eius libens pro religione pugnasset 
 ? inridetur itaque ab stultis et incredulis, qui orbem terrarum 
 suae subiecit fidei et nominis Christiani sanctis largitus est dignitatem. 
 cumque magnitudo uirtutum eius omnibus clareat,

 

 
 
 
 blasphemare non cessant.

ille uero, qui inridetur, deus operibus demonstratus 
 est, ut daemonum templa subuerteret, ut Origenistarum 
 inpietatem argueret uersipellem, quorum auctor Origenes ita aures 
 simplicum et leuiorum sua persuasione decepit, ut solent in litora ex 
 alto uenientes inlidi gurgites et in semet spumanti mole confringi.

Nos ergo ad eum, qui ausus est scribere ruina rationabilium 
 creaturarum esse corpora fabricata, zelo fidei concitati loquamur: 
 \'si tibi huiusce modi inpietas placet, quomodo Paulus apostolus scribit: 
 uolo adulescentulas nubere, filios procreare? 
 utrum idcirco praecepit nuptias, ut ex mulieribus nascentia corpora 
 ruentibus de caelo angelis et uersis iuxta te in animas carceres praepararent, 
 an ut coniunctio maritalis dei sententiae seruiens conseruet 
 humanum genus ?

si enim uult adulescentulas nubere et filios procreare, 
 per quas nascuntur corpora humana, corporibus autem 
 propter poenas atque supplicia errantes animae uestiuntur, nulli 
 dubium, quin propter poenas animarum et non propter generationis 
 ordinem nuptiarum adulescentulis uincla tribuantur\'. uerum absit, 
 ut ita esse credamus et mariti uxorisque foedera non ob benedictionem, 
 sed ob peccatum iuncta credamus.

nec Adam et Euam 
 plasmans deus propter animas de caelo mentes et lapsum rationabilium 
 creaturarum benedictione sociauit: crescite et multiplicamini, 
 dicens, et replete terram. si enim propter 
 peccata in caelis praecedentia ad terras missae sunt animae, ut corporibus 
 ligarentur, mentitur Paulus scribens: honorabiles 
 nuptiae et cubile inmaculatum.

sed nequaquam ille 
 mentitur; igitur non propter ruinam animarum corpora fabricantur, 
 sed ut mundus successione nascentium morientium damna conpenset 
 et breuitatem humanae uitae uincat successione perpetua. nam si 
 mentes uinctaeque corporibus benedicuntur a deo, melioris condicionis 
 erunt, postquam corpora susceperint; quodsi idcirco deiciuntur,

 

 

 

 
 
 
 ut in ultionem peccatorum corpora accipiant, quomodo benedicuntur 
 in corporibus, ad quae ob peccata uenerunt? e duobus enim 
 alterum erit: aut ante ruinam fuisse eas in benedictione aut 
 post ruinam uinctas corporibus nequaquam posse benedici.

si 
 enim illam uitam benedictio sequitur, istam deserit; si ad istam 
 transfertur, in illa non fuisse conuincitur. quodsi et, antequam ruerent 
 necdumque humanis corporibus uestirentur, fuerunt in benedictione 
 et ruentes habentesque corpora rursus benedictae sunt, 
 similis erit iuxta benedictionis condicionem et prior uita et posterior; 
 quod nequaquam consequens est, quia peccatrices supplicia, non 
 peccantes benedictionem merentur.

quidquid e duobus uerum 
 esse responderint, uitio subiacebunt nolentes ecclesiasticae doctrinae 
 regulam custodire. siue enim propter peccata de caelo animae cor-I 
 ruentes instar carceris et catenarum corporibus inligatae sunt, respondeant, 
 quomodo Adam et Eua, masculus et femina, uiuentes 
 in corporibus benedicti sunt — neque enim iuxta deliramenta eorum 
 nudae animae uir et mulier appellantur, sed corpora, quae sexum 
 utrumque distingunt —; siue ante corpora in caelestibus morabantur 
 et beata eis tunc erat dignaque benedictione absque corporibus conuersatio, 
 qua ratione aut, priusquam ruerent, benedictae sunt aut, 
 postquam corruerunt et in poenam ruinae crassis corporibus 
 copulatae sunt, rursus benedictione donantur ?

neque enim ld ipsum 
 est benedictio atque supplicium, quae et nominibus et operibus procul 
 distant, nec possunt ullo modo inter se sociari, quas tanta diuidit 
 repugnantia. quomodo autem et iustis multitudo liberorum pro 
 benedictione promittitur propheta dicente: qui minimus 
 est, erit in milia et, qui nouissimus, in gentem 
 magnam?

Ergo, qui uolunt domini festa celebrare, Origenis simulacra 
 contemnant et turpitudinem dogmatum illius ratione superent. sicut 
 enim ethnicorum inpiissimi errorem et consuetudinem praeferunt

 

 
 
 
 ueritati fabricantes in hominum similitudinem idola et inuisibilem 
 blasphemantes deum, dum formam et membra et organa genitalia 
 in eo esse confingunt nunc uirum nunc feminam confitentes, e t 
 mutauerunt gloriam incorruptibilis dei in 
 similitudinem imaginis corruptibilis hominis 
 uariarumque formarum, ita Origenes facilitate et inpietate 
 credentium quasi delubra idolorum tractatuum suorum monumenta 
 dimisit, quae nos auctoritate scripturarum et zelo fidei subuertentes 
 utamur ilia similitudine.

ut enim caementarn quadram uolentes 
 aedificare domum aequales ex omni parte parietes metiuntur eosque 
 norma et perpendiculo dirigentes, quod animo depinxerint, opere 
 extruunt et eiusdem mensurae per quadrum latera quattuor iungunt 
 angulis sursum ac deorsum coeptam aequalitatem paulatim per 
 incrementa seruantes, ut materiae diuersitatem iungat operis pulchritudo 
 et angulares lineas artifex structura custodiat, sic ecclesiae 
 praeceptores habentes testimonia scripturarum firma doctrinae 
 iaciunt fundamenta et intrepidi permanent offerentes opera sua 
 Christo atque dicentes: confirma me in uerbis tuis. 
 ipse est enim, de quo scriptum est:

lapidem, quem reprobauerunt 
 aedificantes, hic factus est in caput 
 anguli, nos et eos, qui sursum sunt, una sollemnitate consocians, 
 ad quam cursu celeri nauigantes rabiem contra nos hereticorum 
 fluctuum uelociter dissoluendam minime formidemus.

Sicut enim gubernatores magnarum nauium, cum uiderint 
 inmensum ex alto uenire gurgitem, quasi uenatores ferocissimam 
 bestiam spumantes fluctus suscipiunt eosque prorae obiectione sustentant 
 flectentes in diuersum gubernacula et, prout uentorum flatus 
 et necessitas imperarit, stringentes funiculos uel laxantes, cumque 
 unda subsederit, ex utroque nauis latere laborantia clauorum uincla 
 dimittunt, ut parumper quiescentia uenturo gurgiti praeparentur,

 

 

 
 
 
 qui cum rursus aduenerit, stringunt clauorum capita et palmulas 
 dilatant, ut huc atque illuc scissis flatibus aequalis sit utriusque 
 lateris laboret, quod simul non poterat sustineri, diuisum tolerabilius 
 fiat, ita, qui sui curam gerunt, imitantur exempli similitudinem 
 et diuinorum dispensatione uerborum quasi gubernaculo utentes 
 occurrunt hereticorum tempestati et fluctibus legem dei pro arte 
 retinentes, ut, qui conruerant, suscitentur, qui stant, firmo perseuerent 
 gradu, ut omnes in commune doctrinae opitulatione seruentur.

quod enim gubernatori clauus, hoc animo est lex dei, in qua dominicum 
 pascha facientes caritati dei et proximi nihil in mundo aliud 
 praeferamus neque pro uarietate humanorum casuum, qui huc 
 illucque uertuntur, sententiam conmutemus, ut, quibus dudum pro 
 potentia turpi adulatione seruiuimus, si forte reflauerint uenti et 
 paupertate diuitiae, humilitate sublimitas, ignominia gloria fuerint 
 inmutata, in hostes repente uertamur resistentes eis in faciem, quos 
 ueneratione dignos ducebamus, temporibus, non fide, necessitudinem 
 ponderantes, immo latentes inimicitias necessitatis tempore demonstrantes 
 et in similitudinem serpentum procedentes de foueis, ut 
 non solum ingrati simus in eos, quorum beneficiis sustentabamur 
 gaudentes, si nomina clientium possideremus, sed quasi perduelles 
 eos usque ad sanguinem persequamur deiectos prostratosque 
 calcantes, quos dudum propter diuitias suspiciebamus, pessimos 
 omnium conclamantes, postquam opes paupertate mutauerunt, 
 laudantes potentiam et infelicitatem calumniantes nec pro rerum 
 natura, sed pro uarietate casuum honorantes aliquem uel contemnentes, 
 ut, quos prius dominos et patronos uocabamus, eosdem quasi 
 uerberones et seruos nequissimos appellemus atque ex omni parte 
 appareat nostra iniquitas, dum aut indignos laudamus aut dignos 
 obtrectatione persequimur imitantes illud, quod ad beatum Iob exprobrantes 
 loquebantur: pauca, pro quibus peccasti, 
 uerberatus es.

Nequaquam igitur dubias opes, sed uirtutem firmissimam 
 diligamus. non nos duritia humiliet paupertatis, non extollant diuitiae, 
 quae stultissimos hominum deprimere et eleuare consuerunt, 
 sed utrumque pro rerum honestate moderemur et tristia et laeta 
 aequali animo sustinentes. diuitiarum cura somnos interrumpit 
 dulcissimos, innoxiis calumnias struit et, cum infinitas opes congregauerit, 
 materiam aeternis ignibus parat. postquam uero insatiabilis 
 furor quaesitis opibus incubuerit, non expletur auaritia, sed 
 contemnit leges, gehennae flammas despicit, futuri iudicii tribunal 
 habet pro nihilo.

nec tantum aduersarii contra hostes suos, quantum 
 diuitiae contra uirtutes dimicant, nisi ratione et in proximos misericordia 
 temperentur. hae in urbibus nobilitati praeferuntur, hae nouis 
 hominibus antiquam donant familiam. numquam diuitiarum desiderium 
 ullis diuitiis satiari potest; eget semper, qui auarus est; 
 nescit mensuram, cui tantum deest, quod habet, quantum, quod 
 non habet. infernus mortuis non expletur, sed, quanto plures susceperit, 
 tanto plures desiderat; imitatur ergo eum auaritia nec satiari- 
 potest, sed, quo plus habuerit, plus requirit.

minus putat ab eo, 
 quod cupit, omne, quod possidet, semper inmensa, semper inmodica, 
 ardorem pectoris opum magnitudine non restinguens, in conuiuiis 
 non cibos uorans, sed iniustitiam; in iudiciis iurgia miscens atque 
 discordias inuidiam parturit, per quam ad homicidium peruenitur; 
 non est compos mentis, sed quasi ebria fluctuat unam habens mensuram 
 extra mensuram semper inquirere. mare litoribus cluditur, 
 uenientes ex alto fluctus et rabiem intumescentium gurgitum portus 
 uel manu facti uel natura firmissimi prohibent; diuitiarum cupidinem, 
 nisi ratione frenetur, nec consilium temperat nec lex mitigare 
 potest nec ulla satiat abundantia.

non erubescit, non futurum 
 iudicium reformidat, sed desiderio plus habendi, ut luxuriosi et dediti 
 uoluptatibus solent gestire in amplexus et insanire ad libidinem, ita

 

 
 
 
 calumniarum et dissensionum urbes ac uiculos uillasque conplet. 
 insulas, maria, terras, litora, uias, transitus studia possident auaritiae, 
 dum desiderio plus habendi negotiatione merces huc illucque 
 conmutat et fraudibus atque periuriis diuitiarum iacit inexplebilia 
 fundamenta. \'

Itaque huiusce modi rabiem contemnentes diuitias cultum 
 dei et firmissimas possessiones castitatis sanctimoniam requiramus 
 adorantes patris et filii et spiritus sancti unam diuinitatem; resurrectionem 
 mortuorum incorruptibilem et iugiter permanentem esse 
 credentes. neque enim fieri potest, ut eam mors superet, quae 
 Christi passione firmata est suscitantis incorruptum et in aeternum 
 permanens templum corporis sui.

oremus pro piissimis imperatoribus 
 et obseruatione legis dei ieiuniorum praecepta decoremus, 
 quia uirtus absque ulla necessitate custodit sectatores suos et sensum 
 in cogitationes uarias fluctuantem de terrenis ad excelsa sublimat 
 nequaquam pulchritudinem corporum, sed conuersationis ac 
 morum ordinem contemplans, ostendens ei laetantium in caelo angelorum 
 choros et docens splendentium disciplinarum fulgura, ut in 
 praesenti saeculo quasi athleta fortissimus inlatas sustineat plagas 
 et futuram pro his gloriam praestoletur, nequaquam uitiis subiacens, 
 sed interiorem hominem desiderio sui ad aeterna sustollens 
 atque omnes impetus uoluptatis ratione conpescens ut illud cogitet, 
 quod futurus est, et, quantum potest sustinere humana fragilitas, 
 recedat a corporalium rerum sollicitudine praeferens carnalibus 
 spiritalia, ut etiam ipsum corpus despiciens et praesentium studia 
 uoluptatum duriorem, sed meliorem uitam inire persuadeat, ut, qui 
 dudum libidini seruiebat, libertate bona seruiat castitati et retractus 
 a praecipitiis mollia ieiuniorum frena suscipiat.

etenim, si absque 
 rectore fuerit ac magistro corporum infirma natura nec imperanti 
 animo uoluerit oboedire, et sibi et rectori concitat infinita naufragia 
 et pertrahit eum ad turpissimas libidines ac baratrum uoluptatum,

 

 
 
 
 ut nequaquam honesta consideret, sed. fugiens bona in caeno ac 
 sordibus uolutetur. uirtus uero, cum in aurigae modum animum 
 rexerit et quasi in curru stans impetus eius et uarios adpetitus doctrinae 
 habenis conpescuerit, de humilibus eum ad excelsa subleuat 
 et inuisibilia aeternaque pro uisibilibus ostendens mansionem in 
 caelis parat et amicos illi efficit eos, qui dei ministerio seruientes 
 spiritalibus deliciis perfruuntur, ut, quod hic cernebat in imagine, 
 ibi in ueritate perspiciat et maiorem solis radiis uideat claritatem, 
 quae nobis huc ex parte descendit, unde a minoribus ad maiora tendamus 
 et quasi per litteras ac syllabas ad legendum proficiamus, 
 quia et illa his et haec illis indigent.

ibi cum fuerimus beatorum iuncti 
 consortio, audiemus: e u. g e, serue bone et fidelis, quia, 
 super pauca fuisti fidelis, supra multa te constituam; 
 intra in gaudium domini tui.

Incipientes sanctae quadragesimae ieiunia ab undecima 
 die mensis Famenoth et ebdomadam dominicae passionis sexta 
 decima die mensis Farmuthi finiamus ieiunia uespere sabbati,_ 
 uicesima prima die eiusdem mensis Farmuthi, et sequenti die dominica 
 pascha celebremus, uicesima et secunda die eiusdem mensis.

post quae iungamus septem ebdomadas sanctae pentecostes pauperum 
 memores, amantes deum et proximum, orantes pro inimicis, 
 persecutoribus blandientes, infirmorum ruinas consolatione et misericordia 
 subleuantes, ut lingua semper in dei laudibus personet, ut 
 ecclesiae iusta iudicia nequaquam inrationabili clementia destruantur 
 nec legi dei arbitria praeferantur humana; cuius si 
 desiderauerimus amicitias, caelestem gloriam consequemur in 
 Christo Iesu, domino nostro, per quem et cum quo deo patri claritas 
 et imperium cum spiritu sancto in saecula saeculorum. amen.

Salutate inuicem in osculo sancto. salutant uos fratres, qui 
 mecum sunt. et hoc nosse debetis pro defunctis episcopis in 
 locis singulorum constitutos in urbe Niciu pro Heopempto Theodosium, 
 in Terenuthide Arsintheum, in oppido Geras pro Eudemone 
 Pisozum, in t Acheus pro Appolline Museum, in Athribide pro 
 Isidoro Athanasium, in Cleopatride Offellium, in oppido Laton 
 pro Timotheo Appellen. his ergo scribite et ab eis iuxta morem ecclesiasticas 
 suscipite litteras.

Audiui peruenisse in manus tuas litteras meas, sed, quod 
 adhuc rescripta non merui, nequaquam inputauerim dilectioni tuae; 
 aliquid procul dubio inpedimenti fuit. unde agnosco a me dominum 
 potius deprecandum, ut tuae uoluntati det facultatem mittendi, 
 quod rescripseris; nam rescribendi iam dedit, quia, cum uolueris, 
 facillime poteris.

Etiam hoc ad me sane perlatum utrum quidem crederem,, 
 dubitaui, sed hinc. quoque tibi aliquid utrum scriberem, dubitare 
 non debui. hoc autem breue est: suggestum caritati tuae a nescio 
 quibus fratribus mihi dictum est, quod librum aduersus te scripserim 
 Romamque miserim. hoc falsum esse noueris.

deum nostrum testor 
 hoc me non fecisse, sed si forte aliqua in aliquibus scriptis meis reperiuntur, 
 in quibus aliter aliquid quam tu sensisse reperiar, non 
 contra te dictum, sed, quod mihi uidebatur, a me scriptum esse puto 
 te debere cognoscere aut, si cognosci non potest, credere. ita sane 
 hoc dixerim, ut ego non tantum paratissimus sim, si quid te in meis 
 scriptis mouerit, fraterne accipere, quid contra sentias, aut de 
 correctione mea aut de ipsa tua beniuolentia gauisurus, uerum 
 etiam hoc a te. postulem ac flagitem.

0 si licuisset etsi non cohabitante saltem uicino te in domino 
 perfrui ad crebrum et dulce conloquium! sed quia id non est datum, 
 peto, ut hoc ipsum, quod in Christo, quam possimus, simul simus, 
 conseruare studeas et augeri ac perfici et rescripta quamuis rara 
 non spernere.

saluta obsequio meo sanctum fratrem Fauiimanum 
 et omnes fratres, qui tecum ac de te in domino gaudent. memor nostri 
 exaudiaris a domino in omni sancto desiderio tuo, domine carissime 
 et desiderantissime et honorande merito frater.

In ipso profectionis articulo sancti \'filii nostri Asterii hypodiaconi 
 beatitudinis tuae ad me litterae peruenerunt, quibus satis

 

 

 

 

 

 

 

 

 

 

 

 
 
 
 facis te contra paruitatem meam librum Romam non misisse. hoc 
 nec ego factum audieram, sed epistulae cuiusdam quasi ad me 
 scriptae per fratrem nostrum Sisinnium diaconum huc exemplaria 
 peruenerunt, in qua hortaris me, ut zzakivoidiav super quodam 
 apostoli capitulo canam et imiter Stesichorum inter uituperationem 
 et laudes Helenae fluctuantem, ut, qui detrahendo oculos perdiderat, 
 laudando receperit.

ego simpliciter fateor dignationi tuae, licet 
 stilus et ἐπιχειρήματα tua mihi uiderentur, tamen non temere 
 exemplaribus litterarum credendum putaui, ne forte me respondente 
 laesus iuste expostulares, quod probare ante debuissem tuum esse 
 sermonem et sic rescribere. accessit ad moram sanctae et uenerarabilis 
 Paulae longa infirmitas.

dum enim languenti multo tempore 
 adsidemus, paene epistulae tuae uel eius, qui sub tuo nomine scripserat, 
 obliti sumus memores illius uersiculi: musica in luctu 
 inportuna narratio. itaque, si tua est epistula, aperte 
 scribe uel mitte exemplaria ueriora, ut absque ullo rancore stomachi 
 in scripturarum disputatione uersemur et uel nostrum emendemus 
 errorem uel alium frustra reprehendisse doceamus.

Absit autem a me, ut quidquam de libris beatitudinis tuae 
 adtingere audeam. sufficit enim mihi probare mea et aliena non 
 carpere. ceterum optime nouit prudentia tua unumquemque in 
 suo sensu abundare et puerilis esse iactantiae, quod olim adulescentuli 
 facere consueuerant, accusando inlustres uiros suo nomini

 

 
 
 
 famam quaerere. nec tam stultus sum, ut diuersitate explanationum 
 tuarum me laedi putem, quia nec tu laederis, si nos contraria senserimus. 
 sed illa est uera inter amicos reprehensio, si nostram peram 
 non uidentes aliorum iuxta Persium manticam consideremus.

superest, 
 ut diligas diligentem et in scripturarum campo iuuenis senem 
 non prouoces. nos nostra habuimus tempora et cucurrimus, quantum 
 potuimus; nunc te currente et longa spatia transmittente nobis debetur 
 otium simulque, ut cum uenia et honore tuo dixerim, ne 
 solus mihi de poetis aliquid proposuisse uidearis, memento Daretis 
 et Entelli et uulgaris prouerbii, quod bos lassus fortius figat pedem. 
 tristes haec dictauimus; utinam mereremur conplexus tuos et conlatione 
 mutua uel doceremus aliqua uel disceremus!

Misit mihi temeritate solita maledicta sua Calpurnius cognomento 
 Lanarius, quae ad Africam quoque studio eius didici peruenisse. 
 ad quae breuiter ex parte respondi et libelli eius uobis misi 
 exemplaria latius opus, cum oportunum fuerit, primo missurus tempore; 
 in quo illud caui, ne in quoquam existimationem laederem 
 Christianam, sed tantum, ut delirantis inperiti mendacium ac 
 uecordiam confutarem.

memento mei, sancte ac uenerabilis papa. 
 uide, quantum te diligam, ut ne prouocatus quidem uoluerim respondere 
 nec credam tuum esse, quod in altero forte reprehenderem. 
 frater Communis suppliciter te salutat.

Anno praeterito per fratrem nostrum Asterium hypodiaconum 
 dignationi tuae epistulam miseram promptum reddens 
 salutationis officium, quam tibi arbitror redditam. nunc quoque 
 per sanctum fratrem meum Praesidium diaconum obsecro primum, 
 ut memineris mei, dein, ut baiulum litterarum habeas commendatum 
 et mihi scias germanissimum et, in quibuscumque necessitas 
 postularit, foueas atque sustentes, non quo aliqua re Christo 
 tribuente indigeat, sed quod bonorum amicitias auidissime expetat 
 et se in his coniungendis maximum putet beneficium consecutum. 
 cur autem ad occidentem nauigauerit, ipso poteris narrante cognoscere.

Nos in monasterio constituti uariis hinc inde fluctibus qua-. 
 timur et peregrinationis molestias sustinemus. sed credimus in 
 eo, qui dixit: confidite e, ego uici mundum, quod ipso

 

 

 

 

 

 

 

 

 

 

 

 
 
 
 tribuente et praesule contra hostem diabolum uictoriam consequamur.

sanctum et uenerabilem fratrem nostrum papam Alypium 
 ut meo obsequio salutes, obsecro. sancti fratres, qui nobiscum in 
 monasterio domino seruire festinant, oppido te salutant. incolumem 
 te et memorem mei Christus, deus noster, tueatur omnipotens, 
 domine uere sancte et suscipiende papa.

Ex quo coepi ad te scribere ac tua scripta desiderare, num- . 
 quam mihi melior occurrit occasio, quam ut per dei seruum ac i 
 ministrum fidelissimum mihique carissimum mea tibi adferretur I 
 epistula, qualis est filius noster Cyprianus diaconus. per hunc certe I 
 ita \'spero litteras tuas, ut certius in hoc rerum genere quidquam

 

 

 

 

 

 

 

 

 

 

 

 
 
 
 sperare non possim.

nam necstudium in petendis rescriptis memorato 
 filio nostro deerit nec gratia in promerendis nec diligentia in custodiendis 
 nec alacritas in perferendis nec fides in reddendis; tantum, 
 si aliquo modo mereor, adiuuet dominus et adsit cordi tuo et desiderio 
 meo, ut fraternam uoluntatem nulla uoluntas maior inpediat.

Quia ergo duas iam epistulas misi, nullam autem tuam 
 postea recepi, easdem ipsas rursus mittere uolui credens eas non 
 peruenisse. quodsi et peruenerunt ac fortasse tuae potius ad me 
 peruenire minime potuerunt, ea ipsa scripta, quae iam misisti, iterum 
 mitte, si forte seruata sunt; sin minus, rursus dicta, quod legam, 
 dum tamen his respondere ne graueris, quod iam diu est, ut expecto.

primas etiam, quas ad te adhuc presbyter litteras praeparaueram 
 mittendas per quendam fratrem nostrum Profuturum, qui postea 
 collega nobis factus iam ex hac uita migrauit nec eas tunc ipse 
 perferre potuit, quia continuo, dum proficisci disponit, episcopatus 
 sarcina detentus ac deinde breui defunctus est, etiam nunc mittere 
 uolui, ut scias, in tua conloquia quam olim inardescam et quam uim 
 patiar, quod a me tam longe absunt sensus corporis tui, per quos 
 adire possit ad animum tuum animus meus, mi frater dulcissime 
 et in domini membris honorande.

In hac autem epistula hoc addo, quod postea didicimus Iob 
 ex Hebraeo te interpretatum, cum iam quandam haberemus interpretationem 
 tuam eius prophetae ex Graeco eloquio uersam in 
 Latinum, ubi tamen asteriscis notasti, quae in Hebraeo sunt et 
 Graeco desunt, obeliscis autem, quae in Graeco inueniuntur et in

 
 
 
 Hebraeo non sunt, tam mirabili diligentia, ut quibusdam in locis 
 ad uerba singula stellas significantes uideamus eadem uerba esse 
 in Hebraeo, in Graeco autem non esse.

porro in hac posteriore interpretatione, 
 quae uersa est ex Hebraeo, non eadem uerborum fides 
 occurrit. nec parum turbat cogitantem, uel cur in illa prima tanta 
 diligentia figantur asterisci, ut minimas etiam particulas orationis 
 indicent deesse codicibus Graecis, quae sunt in Hebraeis, uel cur 
 in hac altera, quae ex Hebraeis est, neglegentius hoc curatum sit, 
 ut hae eaedem particulae locis suis inuenirentur.

aliquid inde exempli 
 gratia ponere uolui, sed mihi ad horam codex defuit, qui ex Hebraeo 
 est. uerum tamen, quia praeuolas ingenio, non solum, quid dixerim, 
 uerum etiam, quid dicere uoluerim, satis, ut opinor, intellegis, ut 
 causa reddita, quod mouet, edisseras.

Ego sane mallem Graecas potius canonicas te nobis interpretari 
 scripturas, quae septuaginta interpretum perhibentur. perdurum 
 enim, si tua interpretatio per multas ecclesias frequentius 
 coeperit lectitari, quod a Graecis ecclesiis Latinae ecclesiae dissonabunt, 
 maxime quia facile contradictor conuincitur Graeco prolato 
 libro, id est linguae notissimae.

quisquis autem in eo, quod ex 
 Hebraeo translatum est, aliquo insolito permotus fuerit et falsi crimen 
 intenderit, uix aut numquam ad Hebraea testimonia peruenitur, 
 quibus defendatur obiectum. quodsi etiam peruentum fuerit, tot 
 Latinas et Graecas auctoritates damnari quis ferat? huc accedit, 
 quia etiam consulti Hebraei possunt aliud respondere, ut tu solus

 
 
 
 necessarius uidearis, qui etiam ipsos possis conuincere, sed tamen. 
 quo iudice, mirum si potueris inuenire.

Nam quidam frater noster episcopus, cum lectitari instituisset 
 in ecclesia, cui praeest, interpretationem tuam, mouit quiddam 
 longe aliter abs te positum apud Ionam prophetam, quam erat 
 omnium sensibus memoriaeque inueteratum et tot aetatum successionibus 
 decantatum. factus est tantus tumultus in plebe maxime 
 Graecis arguentibus et inflammantibus calumniam falsitatis, ut cogeretur 
 episcopus — Oea quippe ciuitas erat - Iudaeorum testimonium 
 flagitare.

utrum autem illi inperitia an malitia hoc esse in Hebraeis 
 codicibus responderunt, quod et Graeci et Latini habebant atque 
 dicebant ? quid plura ? coactus est homo uelut mendositatem corrigere 
 uolens post magnum periculum non remanere sine plebe. 
 unde etiam nobis uidetur aliquando te quoque in nonnullis falli 
 potuisse et uide, hoc quale sit in eis litteris, quae non possunt conlatis 
 usitatarum linguarum testimoniis emendari.

Proinde non paruas deo gratias agimus de opere tuo, quod 
 euangelium ex Graeco interpretatus es, quia — et paene in omnibus — 
 nulla offensio est, cum scripturam Graecam contulerimus. unde, 
 si quisquam ueteri falsitati contentiosus fauerit, prolatis conlatisque 
 codicibus uel docetur facillime uel refellitur. et si quaedam rarissime 
 merito mouent, quis tam durus est, qui labori tam utili non 
 facile ignoscat, cui uicem laudis referre non sufficit?

quid tibi 
 autem uideatur, cur in multis aliter se habeat Hebraeorum codicum 
 auctoritas, aliter Graecorum, quae dicitur - Septuaginta, uellem 
 dignareris aperire. neque enim paruum pondus habet illa, quae sic 
 meruit diffamari et qua usos apostolos non solum res ipsa indicat,

 

 

 
 
 
 sed etiam te adtestatum esse memini. ac per hoc plurimum profueris, 
 si eam scripturam Graecam, quam Septuaginta operati sunt, Latinae 
 ueritati reddideris, quae in diuersis codicibus ita uaria est, ut 
 tolerari uix possit, et ita suspecta, ne in Graeco aliud inueniatur,\' 
 ut inde aliquid proferre aut probare dubitetur.

breuem putabam 
 futuram hanc epistulam, sed nescio quo modo ita mihi dulce; 
 factum est in ea progredi, ac si tecum loquerer. sed obsecro te per 
 dominum, ne te pigeat ad omnia respondere et praestare mihi, 
 quantum potueris, praesentiam tuam.\'

Crebras ad me epistulas dirigis et saepe conpellis, ut re- i 
 spondeam cuidam epistulae tuae, cuius ad me, ut ante iam scripsi, I 
 per fratrem Sisinnium diaconum exemplaria peruenerunt absque 
 subscriptione tua et quae primum per fratrem Profuturum, secundo

 

 

 

 

 

 

 

 

 

 

 

 

 
 
 
 per quendam alium te misisse significas, et interim Profuturum 
 retractum de itinere et episcopum constitutum ueloci morte subtractum, 
 illum, cuius nomen retices, maris timuisse discrimina et 
 nauigationis mutasse consilium.

quae cum ita sint, satis mirari nequeo, 
 quomodo ipsa epistula et Romae et in Italia haberi a plerisque 
 dicatur et ad me solum non peruenerit, cui soli missa est, praesertim 
 cum idem frater Sisinnius inter ceteros tractatus tuos dixerit eam 
 se non in Africa, non apud te, sed in insula Hadriae ante hoc ferme 
 quinquennium repperisse.

De amicitia omnis tollenda suspicio est et sic cum amico quasi 
 cum altero se loquendum. nonnulli familiares mei et uasa Christi, 
 quorum Hierosolymis et in sanctis locis permagna copia est, suggerebant 
 non simplici a te animo factum, sed laudem atque rumusculos 
 et gloriolam populi requirente, ut de nobis cresceres, ut multi 
 cognoscerent te prouocare, me timere, te scribere ut doctum, me 
 tacere ut inperitum et tandem repperisse, qui garrulitati meae modum 
 inponeret.

ego autem, ut simpliciter fatear, dignationi tuae 
 primum idcirco respondere nolui, quia tuam liquido epistulam non 
 credebam nec, ut uulgi de quibusdam prouerbium est, litum melle 
 gladium; deinde illud cauebam, ne episcopo communionis meae 
 uiderer procaciter respondere et aliqua in reprehendentis epistula 
 reprehendere, praesertim cum quaedam in illa heretica iudicarem;

ad extremum, ne tu iure expostulares et diceres: \'quid enim? 
 epistulam meam uideras et notae tibi manus in subscriptione signa 
 deprehenderas, ut tam facile amicum laederes et alterius malitiam 
 in meam uerteres contumeliam?\' igitur, ut ante iam scripsi, aut

 

 
 
 
 mitte eandem epistulam tua subscriptam manu aut senem latitantem 
 in cellula lacessere desine.

sin autem tuam uis uel ostentare 
 uel exercere doctrinam, quaere iuuenes et disertos et nobiles, quorum 
 Romae dicuntur esse quam plurimi, qui possint et audeant tecum 
 congredi et in disputatione sanctarum scripturarum iugum cum 
 episcopo ducere. ego quondam miles, nunc ueteranus et tuas et 
 aliorum debeo laudare uictorias, non ipse rursus effeto corpore 
 dimicare, ne, si me adscribendum frequenter inpuleris, illius recorder 
 historiae, quod Hannibalem iuueniliter exultantem Quintus Maximus 
 patientia sua fregerit.

omnia fert aetas, animum quoque; saepe ego longos 
 cantando puerum memini me condere soles . 
 nunc oblita mihi tot carmina; uox quoque , Moerim 
 iam fugit . 
 
 et — ut magis de scripturis sanctis loquar — Berzelli ille Galaadites 
 regis Dauid beneficia omnesque delicias iuueni delegans filioĮ 
 ostendit senectutem haec appetere non debere nec oblata suscipere.

Quod autem iuras te aduersum me librum non scripsisse neque 
 Romam misisse, quem non scripseris, sed, si forte aliqua in tuis 
 scriptis repperiantur, quae a meo sensu discrepent, non me a te 
 laesum, sed a te scriptum, quod tibi rectum uidebatur, quaeso, ut

 

 
 
 
 : me patienter audias. non scripsisti librum. et quomodo mihi reprehensionis 
 a te meae per alios scripta delata sunt ? cur habet Italia, 
 quod tu non scripsisti? qua ratione poscis, ut rescribam ad ea, 
 quae scripsisse te denegas ? nec tam hebes sum, ut, si diuersa senseris, 
 me laesum putem.

sed, si mea com minus dicta reprehendas et rationem 
 scriptorum expetas et, quae scripserim, emendare conpellas 
 et ad παλι v ωδια av prouoces et oculos mihi reddas, in hoc laeditur 
 amicitia, in hoc necessitudinis iura uiolantur. ne uideamur certare 
 pueriliter et fautoribus inuicem uel detractoribus nostris tribuere 
 materiam contendendi, haec scribo, quia te pure et Christiane diligere 
 cupio nec quicquam in mea mente retinere, quod distet a labiis.

non enim conuenit, ut ab adulescentia usque ad hanc aetatem m 
 monasteriolo cum sanctis fratribus labore desudans aliquid contra 
 episcopum communionis meae scribere audeam et eum episcopum, 
 quem ante coepi amare quam nosse, qui me primus ad amicitias 
 prouocauit, quem post me orientem in scripturarum eruditione 
 laetatus sum. igitur aut tuum negato librum, si forte non tuus est, 
 et desine flagitare rescriptum ad ea, quae non scripsisti, aut, si tuus 
 est, ingenue confitere, ut, si in defensione mei aliqua scripsero, in 
 te culpa sit, qui prouocasti, non in me, qui respondere conpulsus sum.

Addis praeterea te paratum esse, ut, si quid me in tuis scriptis 
 mouerit aut corrigere uoluero, fraterne accipias et non solum mea 
 in te beniuolentia gauisurum, sed, ut hoc ipsum faciam, deprecaris.

 

 
 
 
 rursum dico, quod sentio: prouocas senem, tacentem stimulas, uideris 
 iactare doctrinam. non est autem aetatis meae putari maliuolum erga 
 eum, cui magis fauere debeo. et si in euangeliis ac prophetis peruersi 
 homines inueniunt, quod nitantur reprehendere, miraris, si 
 in tuis libris et maxime in scripturarum expositione, quae uel obscurissimae 
 sunt, quaedam a recti linea discrepare uideantur ?

et hoc dico, 
 non quod in operibus tuis quaedam reprehendenda iam censeam. 
 neque enim lectioni eorum umquam operam dedi nec horum exemplariorum 
 apud nos copia est praeter Soliloquiorum tuorum libros 
 et quosdam commentariolos in psalmos, quos si uellem discutere, 
 non dicam a me, qui nihil sum, sed a ueterum Graecorum docerem 
 interpretationibus discrepare. uale, mi amice carissime, aetate fili, 
 dignitate parens, et hoc a me rogatus obserua, ut, quicquid mihi ] 
 scripseris, ad me primum facias peruenire. 1

Uere in uobis apostolicus et propheticus sermo conpletus est: 
 in omnem terram exiit sonus eorum et in 
 fines orbis terrae uerba eorum. quis hoc crederet, 
 ut barbara Getarum lingua Hebraicam quaereret ueritatem et 
 dormitantibus, immo contendentibus Graecis ipsa Germania 
 spiritus sancti eloquia scrutaretur ? in ueritate cognoui, 
 quod non est personarum acceptor deus, sed 
 in omni gente, qui timet deum et operatur 
 dei iustitiam, acceptus est illi.

dudum callosa 

 

 

 

 

 

 

 

 

 

 

 

 

 
 
 
 tenendo capulo manus et digiti tractandis sagittis aptiores ad stilum 
 calamumque mollescunt et bellicosa pectora uertuntur in mansuetudinem 
 Christianam. nunc et Esaiae uaticinium cernimus opere 
 conpletum: concident gladios suos in aratra 
 et lanceas suas in falces et non adsumet gens 
 contra gentem gladium et non discent ultra 
 pugnare.

rursumque in eodem: pascetur lupus cum 
 agno et pardus requiescet cum haedo et uitulus 
 et leo et taurus pascentur simul et puer 
 paruulus ducet eos et bos et ursus in commune 
 pascentur paruulique eorum erunt pariter 
 et leo et bos comedent paleas, non ut simplicitas 
 in feritatem transeat, sed ut feritas discat simplicitatem.

Quaeritis a me rem magni operis et maioris inuidiae, in qua 
 scribentis non ingenium, sed eruditio conprobetur, ut, dum ipse 
 cupio iudicare, de ceteris, iudicandum me omnibus praebeam et in 
 opere Psalterii iuxta digestionem schedulae uestrae, ubicumque inter 
 Latinos Graecosque contentio est, quid magis Hebraeis conueniat, 
 significem.

in quo illud breuiter admoneo, ut sciatis aliam esse 
 editionem, quam Origenes et Caesariensis Eusebius omnesque Graeciae tractatores κοινά — id est communem - appellant atque 
 uulgatam et a plerisque nunc Λουκιάνειος dicitur, aliam septuaginta 
 interpretum, quae et in ἑξαπλοῖς codicibus repperitur et a nobis in 
 Latinum sermonem fideliter uersa est et Hierosolymae atque in orientis 
 ecclesiis decantatur. super qua re et sanctus filius meus Auitus 25

 

 
 
 
 saepe quaesierat et, quia se occasio fratris nostri Firmi presbyteri de-\' 
 dit, qui mihi uestram epistulam tradidit a uobis, scribens in commune 
 respondeo et me magno amicitiae libero faenore, quod, quanto magis 
 soluimus, plus debemus.

sicut autemm nouo testamento, si quando 
 apud Latinos quaestio exoritur et est inter exemplaria uarietas, 
 recurrimus ad fontem Graeci sermonis, quo nouum scriptum est 
 instrumentum, ita et in ueteri testamento, si quando inter Graecos 
 Latinosque diuersitas est, ad Hebraicam confugimus ueritatem, ut, 
 quicquid de fonte proficiscitur, hoc quaeramus in riuulis.

κοινὴ 
 autem ista, hoc est communis, editio ipsa est, quae et Septuaginta. 
 sed hoc interest inter utramque, quod pro locis et temporibus 
 et pro uoluntate, scriptorum uetus corrupta editio est, ea 
 autem, quae habetur in ἑξαπλοῖς et quam nos uertimus, ipsa 
 est, quae in eruditorum libris incorrupta et inmaculata septuaginta 
 interpretum translatio reseruatur. quicquid ergo ab hac discrepat, 
 nulli dubium est, quin ita et ab Hebraeorum auctoritate discordet.

Prima de quinto psalmo quaestio fuit: neque habitabit 
 iuxta te malignus. pro quo habetur in Graeco: οὔτε 
 παροικήσει σοι πονηρὸς siue πονηρευόμενος , ut uulgata editio 
 continet. et miramini, cur παροικίαν , id est \'incolatum\', Latinus 
 interpres non uerterit, sed pro hoc posuerit \'habitationem\', quae 
 Graece dicitur κατοικία .

quod quidem in alio loco fecisse conuincitur: 
 heu mihi, quia incolatus meus prolongatus 
 est. et in quarto decimo psalmo rursum pro incolatu 
 habitationem posuit: domine, quis habitabit in 
 tabernaculo tuo? et sciendum, quod, si uoluerimus dicere: 
 \'domine, quis incolet tabernaculum tuum?\' uel illud de quinto:

 

 
 
 
 neque incolat iuxta te malignus\', perdes εὐφωνίαν et, dum interpretationis 
 κακοζηλίαν sequimur, omnem decorem translationis 
 amittimus; et hanc esse regulam boni interpretis, ut ἰδιώματα 
 linguae alterius suae linguae exprimat proprietate.

quod et Tullium 
 in Protagora Platonis et in Οἰκονομικῷ Xenofontis et in 
 Demosthenis contra Aeschinen oratione fecisse conuincimus et 
 Plautum, Terentium Caeciliumque, eruditissimos uiros, in Graecis 
 comoediis transferendis. nec ex eo quis Latinam linguam angustissimam 
 putet, quod non possit uerbum transferre de uerbo, cum etiam 
 Graeci pleraque nostra circuitu transferant et uerba Hebraica non 
 interpretationis fide, sed linguae suae proprietatibus nitantur 
 exprimere.

De eodem, psalmo: dirige conspectu meo 
 uiam tuam — pro quo habetur in Graeco: κατεύθυνον ἐνώπιόν σου τὴν ὁδόν μου , hoc est: dirige in conspectu tuo 
 uiam meam —, quod nec Septuaginta habent nec Aquila nec 
 Symmachus nec Theodotio, sed sola κοινὴ editio.

denique et in Hebraeoita 
 scriptum repperi: oser laphanoi darchach, quod 
 omnes uoce simili transtulerunt: dirige in conspectu meo 
 uiam tuam, secundum illud, quod et in oratione dominica dicitur: 
 paternoster, qui es in caelis, sanctifi-cetur 
 nomen tuum, non quo nobis orantibus sanctificetur, quod

 

 
 
 
 per se sanctum est, sed quo petamus, ut, quod per naturam sui 
 sanctum est, sanctificetur in nobis. ergo et nunc propheta 
 postulat, ut uia domini, quae per se recta est, etiam sibi recta fiat.

De sexto psalmo: erubescant et conturbentur 
 uehementer omnes inimici mei. et dicitis in Graeco 
 \'uehementer\' non haberi. scio, sed hoc uulgata. ceterum et in 
 Hebraeo habet m o d, id est \'uehementer\', et omnes αϕόδϱα similiter 
 transtulerunt.

De septimo psalmo: iudica me, domine, secundum 
 iustitiam meam. pro quo habetur in Graeco: xata 
 vrjv δι x αιοσύ v η v cov , id est \'iuxta iustitiam tuam\'. sed et in hoc 
 male; in Hebraeo enim sedechi habet, quod interpretatur \'iustitia 
 mea\', et non \'sedecach\', quod \'iustitiam tuam\' sonat. sed omnes 
 interpretes iustitiam meam uoce simili transtulerunt.

nec cuiquam 
 uideatur temerarium, quod iudicari secundum iustitiam suam 
 postulet, cum et sequens uersiculus hoc ipsum significet: e t 
 secundum innocentiam meam super me et sexti 
 decimi psalmi hoc exordium sit: exaudi, domine, iustitiam 
 mean et in septimo decimo quoque dicatur: retribuet 
 mihi dominus secundum iustitiam meam et 
 secundum puritatem manuum mearum reddet 
 mihi, in uicesimo quoque quinto psalmo scriptum sit: proba 
 me, domine, et tempta me; ure renes meos et cor 
 meum, et in quarto dicatur: cum inuocarem, exaudiuit 
 me deus iustitiae meae, et in octogesimo quinto: 
 custodi animam meam, quoniam sanctus sum, 
 Iacob quoque loquatur in Genesi: exaudiet me cras iustitia 
 mea.

De octauo psalmo: quoniam uidebo caelos tuos. 
 et dicitis, quod \'tuos\' in Graeco non habeat. uerum est, sed in 
 Hebraeo legitur samacha, quod interpretatur \'caelos tuos\' et 
 de editione Theodotionis in septuaginta interpretibus additum est 
 sub asterisco; cuius rei breuiter uobis sensum aperiam.

ubi quid 
 minus habetur in Graeco ab Hebraica ueritate, Origenes de translatione 
 Theodotionis addidit et signum posuit asterisci, id est 
 stellam, quae, quod prius absconditum uidebatur, inluminet et in 
 medium proferat; ubi autem, quod in Hebraeo non est, in Graecis 
 codicibus inuenitur, obelon, id est iacentem, praeposuit, quam nos 
 Latine \'ueru\' possumus dicere, quo ostenditur iugulandum esse 
 et confodiendum, quod in authenticis libris non inuenitur. quae 
 signa et in Graecorum Latinorumque poematibus inueniuntur. ,

Sexto decimo: oculi tui uideant aequitates. 
 [pro quo in Graeco] uos legisse dixistis: ol ὀϕϑαλμοί fiov , id est \'oculi 
 mei\'; sed rectius \'oculi tui\', quia et supra dixerat: de uultu tuo tuo 
 iudicium meum prodeat, ut oculi dei in propheta operante 
 non praua, sed recta conspiciant. in ipso: custodi meut pupillam 
 oculi. dicitisque in Graeco legi: custo dime, domine, 
 quod nec in Hebraeo nec in ullo habetur interprete.

in eodem: 
 exurge, domine, praeueni eum et subplanta 
 e u m. pro quo in Graeco sit: πϱόϕϑασο v avvovg , id est \'praeueni

 

 
 
 
 eos et subplanta eos\'; sed melius, si legatur numero singulari, si 
 quidem de inpio dictum est, de quo statim sequitur: praeueni 
 eum et subplanta eum; eripe animam meam ab 
 inpio. nullique dubium, quin diabolum significet.

Septimo decimo: grando et carbones ignis. et 
 quaeritis, cur Graecus istum uersiculum secundum non habeat 
 interpositis duobus uersibus. sed sciendum, quia de Hebraico et 
 Theodotionis editione in septuaginta interpretibus sub asterisco 
 additum sit.

in eodem: qui perfecit pedes meos tamquam 
 ceruorum. pro quo scribitis in Graeco inueniri: ω̒σεὶ 
 iZaquov , id est \'tamquam cerui\', singularem numerum pro plurali. 
 sed in Hebraeo pluralis numerum positus est chaialoth et omnes 
 interpretes pluralem numerum transtulerunt.

in eodem: et dedisti 
 mihi protectionem salutis tuae. pro quo in 
 Graeco uos legisse dixistis: rfjg σωτηϱίαζ μο v , id est \'salutis meae\'. 
 sed in Hebraeo iesacha \'salutis tuae\' significat, non \'meae\'; quod 
 et omnes interpretes transtulerunt.

in ipso: subplantasti 
 insurgentes in me subtus me. pro quo in Graeco plus 
 inuenisse uos dicitis: omnes insurgentes; sed \'omnes\' additum 
 est.

in eodem: uiuit dominus et benedictus deus 
 meus. et dicitis m Graeco non haberi meus. quod non sub asterisco, 
 sed ab ipsis Septuaginta de Hebraica ueritate translatum 
 est; et cuncti interpretes in hac parte consentiunt.

in eodem: 
 liberator meus de gentibus iracundis. pro quo in 
 Graeco inuenisse uos dicitis: ab inimicis meis fortibus siue 
 potentibus. et quia semel ueritati studemus, si quid uel

 

 
 
 
 transferentis festinatione uel scribentium uitio deprauatum est, simpliciter 
 confiteri et emendare debemus.

in Hebraeo nihil aliud habet: liberator 
 meus ab inimicis meis. Septuaginta autem \'iracundis\' 
 addiderunt. et pro \'gentibus\' tam in Hebraeo quam in 
 cunctis interpretibus \'inimici\' positi sunt; et miror, quomodo pro 
 \'inimicis\' \'gentes\' mutatae sint.

Octauo decimo: exultauit ut gigans ad currendam uiam suam. 
 et dicitis, quod in Graeco \'suam\' non habeat; 
 sed hoc nos sub ueru additum repperimus et in Hebraeo non esse 
 manifestum est.

Nono decimo: tribuat tibi secundum cortuum. 
 et dicitis in Graeco uos hoc uersiculo additum nomen domini repperisse, 
 quod superfluum est, quia ex superioribus axco xoivov subauditur, 
 unde coepit et psalmus: exaudiat te dominus in 
 die trib u 1 ati o nis, ut et hic sub eodem sensu dicatur: 
 tribuat tibi secundum cor tuum, id est ipse dominus, 
 de quo supra dictum est.

m eodem: etexaudinosm die, 
 qua inuocauerimus te. pro quo legisse uos dicitis: in 
 quocumque die; sed superius cum Hebraica ueritate concordat, 
 ubi scriptum est biom, id est \'in die\'.

Uicesimo primo: tu autem, domine, ne elongaueris 
 auxilium tuum a me. pro quo dicitis inuenisse

 

 
 
 
 uos meum; quod et uerum est et ita corrigendum. breue enim: si 
 quid scriptorum errore mutatum est, stulta credimus contentione 
 defendere.

in eodem: uniuersum semen Iacob, magni- ficate eum, pro quo in Graeco scriptum sit: δοξάστε avvov, 
 id est \'glorificate eum\'. sed sciendum, quod, ubicumque in Graeco 
 \'glorificate\' scriptum est, Latinus interpres \'magnificate\' transtulerit 
 secundum illud, quod in Exodo dicitur: cantemus 
 domino; gloriose enim magnificatus est, pro quo in 
 Graeco scribitur glorificatus est; sed in Latino sermone, si transferatur, 
 fit indecora translatio et nos emendantes olim psalterium, 
 ubicumque sensus idem est, ueterum interpretum consuetudinem 
 mutare noluimus, ne nimia nouitate lectoris studium terreremus.

Uicesimo secundo: calix meus inebrians quam 
 praeclarus est. pro quo in Graeco legisse uos dicitis: calix 
 tuus; sed hoc in xoivfj errore obtinuit. ceterum et Septuaginta et 
 Hebraicum et omnes interpretes \'calix meus\' habent, quod Hebraice 
 dicitur chosi; alioquin \'calix tuus\' esset \'chosach\'.

Uicesimo quarto: confundantur omnes inique 
 agentes. et dicitis, quod \'omnes\' in Graeco non habeat, et bene; 
 nam nec in Hebraeo habet, sed in Septuaginta sub ueru additum 
 est.

m eodem: mnocentes et recti adhaeserunt 
 mihi, quia sustinuite. et dicitis in Graeco uos repperisse 
 domine, quod superfluum est

Uicesimo sexto: et nunc ecce exalta uit caput 
 meum. sed \'ecce\' superfluum est. in eodem: exquisiuit 
 facies mea, pro quo in Graeco sit positum: quaesiuit te 
 facies mea. sed melius superius.

Uicesimo septimo: exaudi uocem deprecationis 
 meae, pro quo uos inuenisse dixistis: exaudi, domine. 
 sed et hoc additum est.

Uicesimo octauo: et in templo eius omnis dicet 
 gloriam, pro quo in Graeco sit: πα̃ςτις . quod si transferre uoluerimus 
 ad uerbum\' omnis quis\', in x α x οςηλία v interpretationis incurrimus 
 et fit absurda translatio.

in eodem: dominus diluuium 
 inhabitare facit, pro quo legisse uos dicitis: dominus 
 diluuium inhabitat; quorum prius ad gratiam pertinet 
 credentibus, secundum ad eius, in quo credunt, habitaculum. sed 
 quia iasaph uerbum ambiguum est et potest utrumque sonare — nam et \'sessio\' et \'habitatio\' dicitur et in ipso psalmo de gratia 
 baptismatis dicebatur: uox domini super aquas; dominus 
 super aquas multas et: uox domini praeparantis 
 ceruos et reuelabit condensa et in templo 
 eius omnis dicet gloriam —, de ipsis sentire uolu- mus, qui glorificant dominum, et interpretati sumus: dominus . 
 diluuium inhabitare facit.

Tricesimo: quoniam tues protec tormeus.

 

 
 
 
 rursum et in hoc loco additum nomen domini est; et ne eadem semper 
 inculcem, obseruare debetis nomen domini et dei\' saepissime additum 
 et id uos debere sequi, quod de Hebraico et de septuaginta 
 interpretibus emendauimus.

m eodem: ego autem dixi ln 
 excessu mentis meae. pro quo in Latinis codicibus legebatur: 
 in pauore meo, et nos iuxta Graecum transtulimus: iv 
 tfj ἐ x στάει μου , id est \'in excessu mentis meae\'; aliter enim 
 ἔ x στασι v Latinus sermo exprimere non potest nisi \'mentis excessum\'. 
 aliter me in Hebraico legisse noueram: in stupore et in 
 admiratione mea.

Tricesimo primo: nec est in spiritu eius dolus. 
 pro quo in Graeco legisse uos dicitis: sv τω̨̃ στόματι avtov , id est 
 in ore eius dolus, quod solus Symmachus posuit. alioquin 
 et septuaginta interpretes et Theodotion et Quinta et Sexta et 
 Aquila et ipsum Hebraicum in spiritu eius habet, quod 
 Hebraice dicitur\'brucho\'. sin autem esset in ore eius, scriberetur 
 \'baffio\'. in eodem: conuersus sum in aerumna mea. in 
 Graeco mea non esse suggeritis, quod ex Hebraico et de translatione 
 Theodotionis sub asterisco additum est, et in Hebraeo 
 legitur \'lasaddi\'. \'lasaddi\' * * * .

Tricesimo quarto: omnia ossa mea dicent: domine. 
 pro quo in Graeco bis \'domine\' inuenisse uos dicitis. sed 
 sciendum, quod multa sint exemplaria apud Hebraeos, quae ne 
 semel quidem \'dominum\' habeant.

Tricesimo sexto: et uiam eius uolet. in Graeco 
 uolet nimis uos legisse dixistis. quod additum est nec apud 
 quemquam habetur interpretum.

Tricesimo octauo: uerumtamen uane conturba turom nis homo. 
 et dicitis uos in Graeco non inuenisse 
 \'conturbatur\'. sed et hoc sub ueru in Septuaginta additum est 
 . et hinc apud uos et apud plerosque error exoritur, quod scriptorum 
 neglegentia uirgulis et asteriscis subtractis distinctio uniuersa 
 confunditur.

Tricesimo nono: et legem tuam in medio cordis 
 m e i. pro quo in Graeco repperisse uos dicitis: in medio uentris 
 m e i, quod et in Hebraeo scriptum est \'batthoch meai\'. 
 sed propter euphoniam apud Latinos \'in corde\' translatum est; 
 et tamen non debemus subtrahere, quod uerum est.

in eodem: 
 domine, in adiutorium meum respice. pro quo in Graeco repperisse uos dicitis: σπευ̃σο v , id est \'festina\'. sed apud 
 Septuaginta πϱόσσχες , id est \'respice\', scriptum est.

Quadragesimo: et si ingredie batur, ut uideret. 
 et dicitis, quod \'si\' in Graeco non sit positum, cum manifestissime 
 et in Hebraeo et in cunctis interpretibus scriptum sit et Septua- ginta transtulerint: xai ei εἰζεποϱεύετο tov ἰδει̃ v .

Quadragesimo primo: salutare uultus mei, deus

 

 
 
 meus. pro quo inuenisse uos dicitis: et deus meus. sed sciendum 
 hoc in isto psalmo bis inueniri et in primo positum esse: salutare 
 uultus mei, deus meus, in secundo autem, id est in 
 fine ipsius psalmi: salutare uultus mei et deusmeus, 
 ita dumtaxat, ut \'et\' coniunctio de Hebraeo et de Theodotione 
 sub asterisco addita sit.

in eodem: exprobrauerunt mihi, 
 qui tribulant me. pro quo uos inuenisse dixistis: οἱ ἐχθροί μου , 
 id est \'inimici mei\', cum et apud Septuaginta scriptum 
 sit: οἱ θλίβοντες et apud Hebraeos \'sorarai\', id est \'hostes 
 mei.

in eodem: spera in deum, quoniam adhuc confitebor 
 illi. et dicitis \'adhuc\' in Graeco non inueniri. quod 
 sub asterisco additum est; ita enim et in Hebraeo scriptum repperimus 
 \'chi od\', quod significatur ὅτι ἔτι Latineque dicitur 
 \'quoniam adhuc\'. hoc ipsum etiam in quadragesimo secundo 
 intellegendum.

Quadragesimo tertio: et non egredieris uirtutibus 
 nostris. pro quo in Graeco repperisse uos dicitis: et 
 non egredieris, deus. sed superfluum est.

in ipso: posuisti 
 nos ln similitudinem gentibus, pro quo in 
 Graeco scriptum sit ἐν τοῖς ἔθνεσιν sed, si dictum fuisset 
 in Latino \'in similitudinem in gentibus\', κακόφωνον esset, 
 et propterea absque damno sensus interpretationis elegantia conseruata 
 est. alioquin in Hebraico ita scriptum repperi: p osuisti 
 nos prouerbium in gentibus.

in eodem: 
 exurge, adiuua nos. pro quo more solito in Graeco nomen 
 domini additum est.

Quadragesimo quarto: sagittae tuae acutae. pro 
 quo in Graeco legisse uos dicitis: acutae, potentissime. 
 sed hoc male et de superiore uersiculo additum est, in quo legitur: 
 accingere gladio tuo super femur tuum, potentissime.

Quadragesimo septimo: quoniam ecce reges congregati 
 sunt. pro quo in Graeco legisse uos dicitis: quoniam 
 ecce reges eius congregati sunt. quod 
 superfluum esse ipse lectionis textus ostendit; et in ueteribus 
 codicibus Latinorum scriptum erat reges terrae, quod nos 
 tulimus, quia nec in Hebraeo nec in Septuaginta repperitur.

in 
 ipso: sicut audiuimus, sic uidimus. pro quo in 
 Graeco repperisse uos dicitis: sic et uidimus, quod superfluum 
 est; legitur enim in Hebraeo \'chen rainu\', quod interpretatur 
 οὕτως εἴδομεν , hoc est sic uidimus.

in eodem: suscepimus, 
 deus, misericordiam tuam in medio 
 templi tui. pro eo, quod nos de Hebraico et de septuaginta 1 
 interpretibus uertimus templi tui, in Graeco legisse uos dicitis\' 
 populi tui, quod superfluum est. in Hebraico scriptum est 
 \'echalach\', id est τοῦ ναοῦ σου , hoc est \'templi tui\', et non 
 \'ammach\', quod \'populum tuum\' significat.

Quadragesimo octauo: homo, cum in honore esset. 
 pro quo in Graeco inuenisse uos dicitis: et homo, in honore 
 cum esset.. sed sciendum, quod iste uersiculus bis in hoc psalmo 
 sit et in priori additam habeat \'et\' coniunctionem, in fine non 2.habeat.

in eodem: et dominabuntur eorum iusti. pro

 

 
 
 
 \'iustis\' εὐθεῖς , id est \'rectos\', in Graeco legisse uos dicitis; sed 
 hoc propter εὐφωνίαν ita in Latinum uersum est. alioquin et in eo 
 loco, ubi scriptum legimus: in libro εὐϑεῖς , \'iustorum libro\' 
 intellegimus, et non debemus sic uerbum de uerbo exprimere, ut, 
 dum syllabam sequimur, perdamus intellegentiam.

in eodem: de 
 manu inferni cum liberauerit me. pro quo in 
 Graeco legisse uos dicitis: cum acceperit me. quod quidem 
 et nos ita de Septuaginta uertimus et miror, a quo in uestro 
 codice deprauatum sit.

Quadragesimo nono: sedens aduersus fratrem 
 tuum loquebaris. pro quo in Graeco repperisse uos dicitis: 
 κατὰ τοῦ ἀδελφοῦ κατελάλεις , et putatis non bene uersum, quia 
 diximus: aduersus fratrem tuum loquebaris, et 
 debuisse nos dicere: \'aduersus fratrem tuum detrahebas\'; quod 
 uitiosum esse et in nostra lingua non stare etiam stultis patet. 
 nec ignoramus, quod καταλαλιὰ dicatur \'detractio\'; quam si 
 uoluerimus ponere, non possumus dicere: \'aduersus fratrem 
 tuum detrahebas\', sed: \'de fratre tuo detrahebas\'.

quod si 
 fecerimus, rursum contentiosus uerborum calumniator inquiret, 
 quare non dixerimus: κατὰ τοῦ ᾶδελφοῦ , hoc est \'aduersus 
 fratrem tuum\'. haec superflua sunt et non debemus in putida 
 nos uerborum interpretatione torquere, cum damnum non sit 
 in sensibus, quia unaquaeque lingua, ut ante iam dixi, suis 
 proprietatibus loquitur.

in ipso: ne quando rapiat et 
 sit, qui eripiat. et in Graeco repperisse uos dicitis: et 
 non sit, qui eripiat, quod et a nobis uersum est et in

 

 
 
 
 nostris codicibus sic habetur. et miror, quomodo uitium librarii 
 dormitantis ad culpam referatis interpretis, nisi forte fuerit hoc: 
 ne quando rapiat nec sit, qui eripiat, et ille pro 
 \'nec\' \'et\' scripserit.

in eodem: sacrificium laudis 
 honorificabit me. pro quo in Graeco scribitur: δόξάσει με , 
 id est glorificabit me, de quo et supra diximus. in euangelio 
 in eo loco, ubi in Graeco legimus: πάτεϱ, δόξασον με τῇ 
 δόξῃ, ἧ εἶχον παρὰ σοὶ πρὸ τοῦ τὸν κόσμον γενέσθαι , in Latino 
 legitur: pater, clarifica me. noluimus ergo inmutare, 
 quod ab antiquis legebatur, quia idem sensus erat.

Quinquagesimo quarto: expectabam eum, qui 
 saluum me fecit. et dicitis uos inuenisse in Graeco: e x pectabam 
 deum, quod additum est.

in eodem: a pusi 1 lanimitate 
 spiritus. et in Graeco inuenisse uos dicitis: 
 ὀλιγοψυχίας , quod proprie \'pusillanimitas\' dicitur. sed sciendum, quod pro ὀλιγοψυχία Aquila et Symmachus et Theodotio et 
 quinta editio interpretati sunt: ἀπὸ πνεύματος , id est \'a spiritu\', 
 et in Hebraeo scriptum sit \'merucha\' omnisque sensus ita 
 apud eos legatur: festinabo, ut saluer a spiritu 
 tempestatis et turbinis.

in eodem: quoniam, si 
 inimicus maledixisset. in Graeco ὠνείδισεν , hoc est 
 \'exprobrasset\', positum est. sed inter maledicta et obprobria 
 sensum non discrepare perspicuum est.

Quinquagesimo quinto: quoniam multi bellantes 
 aduersum me, ab altitudine diei timebo. 
 et dicitis in Graeco uos inuenisse: non timebo, quod 
 \'additum est. et est ordo: \'quoniam multi dimicant aduersum me, 
 idcirco ego ab altitudine diei timebo\', hoc est: \'non bellantes 
 aduersum me, sed tuum excelsum timebo lumen\'.

in ipso: in ira 
 populos confringes. pro quo m Graeco legitur: sv ogyy 
 laovg x ατάξις , (id est \'deicies\', non x ατεα\'εις ,) id est \'confringes\'. 
 et apud Latinos pro eo, quod est \'deicies\', id est x ατάξεις , male 
 10 error obtinuit x ατεάξειζ , id est \'confringes\'; nam et in Hebraeo 
 \'hored\' habet, id est x αταβι̇βασο v , quod nos possumus dicere 
 \'depone\' et Symmachus interpretatus est zarayays .

Quinquagesimo octauo: quia deus susceptor 
 meus. pro quo in Graeco positum est: susceptor meuses 
 tu. sed sciendum in Hebraeo nec \'es\' scriptum nec \'tu\' et apud 
 Septuaginta solos inueniri.

in ipso: deusmeus, uoluntas 
 eius praeueniet me. pro quo in Graeco scriptum est: vo 
 ἔλεοζ avrov , idest misericordia eius, quod et uerius est. 
 sed in Hebraeo scriptum est: misericordia mea praeueniet 
 m e.

in eodem: deus ostendit mihi inter inimicos 
 meos. pro quo m Graeco positum est: deus meus; 
 sed \'meus\' additum est.

in eodem: neoccidaseos, ne 

 

 
 
 
 quando obliuiscantur populi tui. pro quo in Graeco 
 scriptum est: legis tuae; sed in Septuaginta et in Hebraeo 
 non habet \'populi tui\', sed populi mei; et a nobis ita 
 uersum est.

m eodem: et scient, quia deus dominator 
 Iacob finium terrae. pro quo in Graeco scriptum est: et finium terrae, sed \'et\' coniunctio addita est; et 
 ordo est: ,\'scient, quia deus Iacob dominator finium terrae\'.

Quinquagesimo nono: quis deducet me usque 
 in Idumaeam? pro quo in Graeco habet: aut quis deducet 
 in e? sed superfluum est.

Sexagesimo: quo niam tu, deusmeus, exaudisti 
 orationem meam, pro quo legatur in Graeco: quia tu, 
 deus, exaudisti me. quod non habet in Hebraeo nec in 
 septuaginta interpretibus et in Latino additum est.

m eodem : 
 psallam nomini tuo in saeculum saeculi, pro quo 
 in Graeco sit: in saeculum. et in Hebraeo semel habet laed\', id ^ 
 est \'in aeternum\', et non \'lolam\', quod est \'in saeculum\'.

Sexagesimo primo: quia deus adiutor noster 
 in aeternum. pro quo in Graeco est: deus adiutor 
 noster. ergo \'in aeternum\' obelus est.

Sexagesimo secundo: sitiuit tibi anima mea, 
 pro quo in Graeco sit: sitiuit in te anima mea. sed in 
 Hebraeo non habet \'attha\', quod significat \'te\', sed \'lach\', quod ostenditur 
 \'tibi\', quod et omnes interpretes transtulerunt. ergo secundum 
 linguae proprietatem uersum est in Latinum. 25

Sexagesimo tertio: sagittae paruulorum ulorum factae sunt plagae eorum. 
 pro quo in Graeco: sagitta paruulorum; 
 sed, si sic dicamus, non resonat in Latino: \'sagitta 
 paruulorum factae sunt plagae eorum\'. pro quo melius habet\' 
 in Hebraeo: percutiet eos deus iaculo repentina 
 et inferentur plagae eorum eorum.

Sexagesimo quarto: qui conturbas profundum 
 maris, sonum fluctuum eius. in Graeco additum 
 scribitis: quis sustinebit ? quod superfluum est; subauditur 
 enim: \'qui conturbas profundum maris et conturbas sonum fluctuum 
 eius\'.

in eodem: parasti cibumillorum, quoliiam 
 ita est praeparatio eius. et dicitis, quod in 
 Graeco non sit \'eius\', cum in Hebraeo \'thechina\' manifeste \'praeparationem 
 eius\' significet; \'eius\' autem, id est \'terrae\', de qua 
 supra dixerat: uisitasti terram et inebriasti eam.

Sexagesimo quinto: holocausta medullata offeram 
 tibi cum incensu arietum. pro quo dicitis inuenisse 
 uos: I cum incensu et arietibus, sed male; in 
 Hebraeo enim scriptum est: \'em catoroth helim\', quod interpretatur: 
 μετὰ ϑυμιάματος κϱιῶν , id est: \'cum incensu arietum\'. 
 in eodem: propterea. exaudiuit deus. pro quo in 
 Graeco inuenisse uos dicitis: exaudiuit me deus, quod 
 superfluum est.

Sexagesimo septimo: et exultent in conspectu 
 eius. pro quo in Graeco inuenisse uos dicitis: et exultate in

 

 
 
 
 conspectu eius. quod ita uersum est et a nobis, sed a quo 
 m codice uestro corruptum sit, scire non possum.

in eodem: ete nim 
 non credunt inhabitare dominum. pro quo 
 in Graeco legisse uos dicitis: r.ai yag ἀπειϑου̃ v ταζ του̃ x ατασ x η v ω̃ - 
 ( jal . quod utrumque falsum est. nos enim transtulimus: et enim 
 non credentes in habitare dominum, ut sit sensus 
 et pendeat ex superioribus: \'ascen disti in altum, cepisti 
 captiuitatem, accepisti dona in hominibus et 
 eos, qui non credebant dominum inhabitare posse mortalibus.

in 
 eodem: deus benedictus dominus die cottidie. 
 pro quo in Graeco inuenisse uos dicitis: dominus benedictus 
 deus, benedictus dominus die cottidie; sed 
 melius et uenus, quod supra.

m eodem: uiderunt ingressus 
 tui, deus, pro quo in Graeco scriptum sit: nisi sunt ingressus 
 tui, deus. in Hebraeo ita habet: \'rachua alichatach\', 
 quod Aquila et Symmachus et Theodotio et quinta sextaque editio 
 interpretati sunt: uiderunt itinera tua, deus, et, quod 
 sequitur: itinera dei mei regis, qui est in sancto. 
 ergo a nobis ita legendum est: uiderunt ingressus tuos, 
 deus, et scriptoris uitium relinquendum, qui nominatiuum posuit 
 pro accusatiuo, licet in Septuaginta et in \' Εξαπλοι̃ς ita reppererim: 
 ἐϑεώϱησα v at ποϱει̃αι̇ GOV, Ó ϑεόζ , et pro eo, quod est ἐϑεώϱησα v , 
 hoc est \'uiderunt\', in multis codicibus habet ἐϑεωϱήϑησα v , quod 
 et obtinuit consuetudo. in eodem: ingressus dei mei,

 

 
 
 
 regis mei, qui est in sancto; subauditur: \'uiderunt ingressus 
 dei mei, regis mei\'. quod autem dicitis \'mei\' in Graeco in \'rege\' non 
 adpositum, apertissimi mendacii est; secundo enim ponitur et \'dei 
 mei\' et \'regis mei\' blandientis affectu, ut, qui omnium deus et rex 
 est, suus specialiter deus fiat et rex merito seruitutis. denique in 
 Hebraeo scriptum habet: \'heli melchi\', quod \'deum meum et regem 
 meum\' significat.

in eodem: regnaterrae, cantate deo, 
 psallite domino. et dicitis hoc in isto uersiculo non esse 
 scriptum: psallite domino, quoniam statim sequatur: 
 diapsalma. psallite deo, qui ascendit super 
 caelum caeli ad orientem, cum iste uersiculus magis 
 habere debeat iuxta Hebraicam ueritatem: cantate deo, 
 psallite e domino, et illud, quod sequitur in principio uersus 
 alterius, psallite deo non sit in libris authenticis, sed obelo 
 praenotatum. ergo et uos legite magis ea, quae uera sunt, ne, dum 
 additum suscipitis, quod a propheta scriptum est, relinquatis.

Sexagesimo octauo: laudabo nomen dei cum 
 cantico. pro quo dicitis uos repperisse in Graeco: dei mei, 
 sed \'mei\' superfluum est.

Septuagesimo: deus, ne elongeris a me. quod 
 dicitis in Graeco positum: deusmeus, superfluum est.

m eodem: 
 deus, docuisti me ex iuuentute mea. et in hoc, quod 
 apud Graecos inuenisse uos dicitis, deus meus superfluum est. 
 in eodem: donec adnuntiem brachium tuum.

et 
 dicitis in Graeco uos repperisse: mirabilia tua, quod de 
 superiori uersiculo est: et usque nunc pronuntiabo 
 mirabilia tua. bene ergo hic habet \'brachium\'.

Septuagesimo primo: et adorabunt eum omnes 
 reges. illud, quod in Graeco inuenisse uos dicitis: reges terr 
 a e, superfluum est.

in eodem: benedictus dominus 
 deus, deus Israhel. dicitis in Graeco bis \'deus\' non haberi, 
 cum in Hebraico sit et apud Septuaginta manifestissime triplex 
 domini deique nuncupatio mysterium trinitatis sit.

in eodem: 
 et benedictum nomen maiestatis e.ius in aetern 
 u m. hoc ergo, quod in Graeco inuenisse uos dicitis: in aeternum 
 et in saeculum saeculi, superflue a Graecis sciatis 
 adpositum, quod nec Hebraeus habet nec septuaginta interpretes.

Septuagesimo secundo: prodiet quasi ex adipe. 
 et dicitis uos apud Graecos inuenisse ἐξελεύσο v τ a ι , id est \'pro- J 
 dient\', quod falsum est. nam et apud septuaginta interpretes ita I 
 scriptum est: ἐξελεύσετ a ι cbg ex στέ a τος rj ddiyua avvcov .

in eodem: I 
 quomodo scit deus. in Graeco dicitis non esse \'deum\', cum 
 et apud Septuaginta scriptum sit: arcoc ἔγ v ω 6 ϑεός , et omnes I 
 interpretes similiter de Hebraeo transtulerint.

in eodem: inte11egam 
 in nouissimis eorum. pro quo in Graeco legisse uos \' 
 dicitis: et intellegam; sed hic \'et\' coniunctio superflua est.

in eodem: defecit caro mea et cor meum. pro quo male 
 peruersum ordinem quidam tenent: defecit cor meum et 
 caro m e a.

in eodem: ut adnuntiem omnes praecationestuas. 
 pro quo uos in Graeco legisse dixistis: tag 
 alveoeig cov , id est \'laudes tuas\'. et sciendum, quod in Hebraeo 
 \'malochothach\' scriptum habet, quod Aquila dyys?Jag cov , id est 25

 

 
 
 
 \'nuntios tuos\', Septuaginta tag ̓̕επαγγελι̇ας cov , id est- \'praedicationes\' 
 uel \'promissa\' interpretati sunt, licet et laus et praedicatio 
 unum utrumque significet.

Septuagesimo tertio: ut quid, deus, reppulisti 
 in finem? pro quo male apud Graecos legitur ordine commutato: 
 ut quid reppulisti, deus?

in eodem: quanta malignatus 
 est inimicus in sancto! miror, quis codice 
 uestro emendando peruerterit, ut pro \'sancto\' \'sanctis\' posuerit, 
 cum et in nostro codice in sancto inueniatur.

in eodem: 
 incendamus omnes dies festos dei a terra. pro 
 quo in Graeco scriptum est x αταπαύσωμε v et nos ita transtulimus: 
 quiescere faciamus omnes dies festos dei a 
 terra. et miror, quomodo e latere adnotationem nostram nescio 
 quis temerarius scribendam in corpore putauerit, quam nos pro 
 eruditione legentis scripsimus hoc modo: \'non habet x αταπαύσωμε v , 
 ut quidam putant, sed x ατα x αύσωμε v , id est incendamus\'.

etquia 
 retulit mihi sanctus presbyter Firmus, qui huius operis exactor fuit,. 
 inter plurimos hinc habitam quaestionem, plenius de hoc disputandum 
 uidetur. in Hebraeo scriptum est: \'sarphu chol moedahu 
 hel baares\', quod Aquila et Symmachus uerterunt: ἐ v επύϱισα v πάσας 
 vag ovwayag tov tfsov , id est: incenderunt omnes s o llemnitates 
 dei in terra, Quinta: xa τέ x α v σα v , id est 
 \'conbusserunt\', Sexta: x ατα x αύσωμε v , id est \'conburamus\', 
 quod et Septuaginta iuxta exemplorum ueritatem transtulisse 
 perspicuum est. Theodotion quoque ἐ v επυϱι̇σαμε v uertit, id est

 

 
 
 
 \'succendimus\'.

ex quo perspicuum est sic psallendum, ut nos interpretati 
 sumus, et tamen sciendum, quid Hebraica ueritas habeat. 
 hoc enim, quod Septuaginta transtulerunt, propter uetustatem in 
 ecclesiis decantandum est et illud ab eruditis sciendum propter 
 notitiam scripturarum. unde, si quid pro studio e latere additum 
 est, non debet poni in corpore, ne priorem translationem pro 
 scribentium uoluntate conturbet.

in eodem: contribulasti 
 capita draconum in aquis; tu confregisti capita 
 draconis. sic lectionis ordo sequitur, ut in priori uersu 
 \'tu\' non habeat, sed in secundo, et \'aquae\' plurali numero 
 scribantur, non singulari, sicut et Aquila uerbum Hebraicum \'ammaim 
 TOJV ύδάτω v , id est aquarum, interpretatus est.

in eodem: 
 ne obliuiscaris uoces inimicorum tuorum. pro 
 quo in Graeco tcbv ι x ετω̃ v cov , id est \'deprecantium te\\ scriptum 
 dicitis. in Hebraeo \'sorarach\' legitur, quod Aquila \'hostium\' 
 tuorum\', Symmachus \'bellantium contra te, Septuaginta 
 et sexta editio inimicorum tuorum interpretati sunt.

et esti 
 sensus pendens ex superioribus: \'memor esto inproperiorum 
 tuorum, eorum, quae ab insipiente 
 sunt tota die; ne obliuiscaris uoces inimicorum 
 tuorum, id est uoces, quae te blasphemant tibique in 
 populo tuo detrahunt\'. unde sequitur: superbia eorum, 
 qui teoderunt, ascendit semper, id est: \'dum tu 
 differs poenas, illi proficiunt in blasphemiis\'.

Septuagesimo quarto: narrabimus mirabilia 
 tua. pro quo male apud Graecos legitur: narrabo omnia 
 mirabilia tua.

Septuagesimo quinto: omnes uiri diuitiarum 
 manibus suis. et non, ut uos a nescio quo deprauatum legitis: 
 in manibus suis. in eodem: terribili et ei, qui aufert 
 spiritus principum. dicitis, quod \'ei\' non sit scriptum in 
 Graeco; uerum est, sed, nisi apposuerimus \'ei\', Latinus sermo non 
 resonat. neque enim possumus recte dicere: \'terribili et qui 
 aufert spiritus principum\'.

Septuagesimo sexto: et meditatus sum nocte 
 cum corde meo et exercitabar et scopebam 
 spiritum meum. pro quo in Hebraeo legimus: recordabar 
 psalmorum meorum in nocte, cum corde 
 meo loquebar etscopebam spiritum meum. pro 
 \'exercitatione\' ἀδολεσχι̇α v , id est \'decantationem\' quandam et 
 \'meditationem\' Septuaginta transtulerunt et pro eo, quod nos 
 diximus \'scopebam\', illi posuerunt ἔο x αλλο v , quod Symmachus 
 transtulit ἀ v ηϱεύ v ω v , id est \'perscrutabar\' siue \'quaerebam\' et
 
 Quinta similiter. proprie autem σ x αλισμὸς m agri cultura in sariendo 
 dicitur, id est sarculando; et, quomodo ibi quaeruntur herbae 
 sarculo, quae secentur, sic et iste retractatum cogitationum suarum 
 μεταϕοϱι x ω̃ς a sarculo demonstrauit. et sciendum, quod eoxalov 
 semel, ἔσ x αλλο v frequenter significat. m eodem: a gene- 

 

 
 
 
 ratione in generationem. hoc, quod in Graeco sequens 
 inuenisse uos dicitis: consummauit uerbum, recte non 
 habet in Latino, quia et in nullo habetur interpretum.

Septuagesimo septimo: et narrabunt filiis suis. 
 pro quo in Graeco habet ἀναγγελοῦσι , quod est \'adnuntiabunt\'. 
 sed sciendum, quod in Hebraeo \'iasaphpheru\' scriptum est, quod 
 Aquila et Symmachus narrabunt transtulerunt.

in eodem: et 
 occidit pingues eorum. sic habet et in Hebraeo, hoc est 
 \'bamasmnehem\', quod Aquila interpretatus est ἐν λιπαροῖς αὐτῶν , 
 Symmachus τοὺς λιπαρωτάτους αὐτῶν , Septuaginta et Theodotion 
 et Quinta ἐν τοῖς πίοσιν αὐτῶν . quod quidam non intellegentes pro 
 πίοσιν putauerunt scriptum πλείοσιν .

in eodem: dilexerunt 
 eum in ore suo et lingua sua mentiti sunt ei. et 
 in Hebraeo ita scriptum est: \'icazbulo\', et omnes uoce simili transtulerunt: 
 ἐψεύσαντο αὐτῷ , id est \'mentiti sunt ei\'. quis autem uoluerit 
 pro \'ei\' ponere \'eum\' et uitiare exemplaria, non est mei iudicii.

in eodem: et propitius fiet peccatis eorum et 
 non disperdet eos. dicitis, quod \'eos\' in Graeco non habeat, 
 quod et uerum est; sed nos, ne sententia pendeat, Latinum sermonem 
 sua proprietate conpleuimus. si quis autem putat διαϕϑεϱεῖ 
 non \'perditionem\' sonare, sed \'corruptionem\', recordetur illius 
 tituli, in quo scribitur: τέλος μὴ διαϕϑείϱης , hoc est: in 
 finem ne disperdas et non, ut plerique κακοζήλως 

 

 
 
 
 interpretantur, ne corrumpas.

in eodem: et induxit eos 
 in montem sanctificationis suae, montem, quem 
 adquisiuit dextera eius. pro quo apud Septuaginta legitur: 
 ogog rovro , o ἐ x τήσατο fj dsfya avvov — et non, ut uos 
 ponitis, o ἐ x τι̇σατο —, hoc est: quem adquisiuit 
 dex.tera eius. ergo secundum Hebraicam proprietatem interpretatus 
 est Symmachus: montem, quem adquisiuit 
 dextera eius.

in eodem: et auerterunt se et non 
 seruauerunt pactum, quemadmodum patres 
 eorum. scio, quod \'pactum\' non habeat in-Hebraeo, sed, 
 quando omnes uoce simili transtulerunt ἠσυ v ϑέτησα v et apud 
 Graecos συ v ϑή x η \'pactum\' dicitur, ex uno uerbo significatur: 
 non seruauerunt pactum, licet Septuaginta ἠϑέτησα v 
 posuerint. in eodem: in terra, quam fundauit in 
 saecula. pro quo scriptum inuenisse uos dicitis: in terra 
 fundauit eam in saecula. in Hebraeo ita scriptum est, 
 ut uertit et Symmachus: sig trjv rijv, η̒̀̀ v ἐϑεμελι̇ωσε v sigtov alÕJva . 
 si autem non de terra dicitur, quod fundata sit, sed de alia, 
 quae fundata uideatur in terra, probent ex prioribus et sequentibus, 
 quis sensus sit, ut nescio quid, quod non dicitur, fundatum 
 uideatur in terra. sin autem sanctificium in terra fundatum 
 putant, debuit scribi: in terra fundauit illud in saecula.

in eodem: et in intellectibus manuum 
 suarum deduxit eos. non habet iv tfj avvsast , ut scribitis, 
 numero singulari, sed sv taig συ v έσεσι v , quod \'intellegentias\' sonat, 
 sicut habetur et in Hebraeo \'bathabunoth\', quod est \'intellectibus\'.

Septuagesimo octauo: posuerunt Hierusalem in

 

 

 

 
 
 
 pomorum custodiam. quod Graece εἰς ὀπωροφυλάκιον 
 dicitur nec aliter potest uerti, quam a nobis translatum est; significat 
 autem speculam, quam custodes agrorum et pomorum habere 
 consuerunt, ut de amplissima urbe paruum tuguriunculum uix 
 remanserit. hoc secundum Graecos. ceterum in Hebraeo \'lichin\' 
 scriptum habet, quod Aquila uertit λιθαόριον , id est \'aceruum et 
 cumulum lapidum\', quibus uineae et agri purgari solent.

Septuagesimo nono: et plantasti radices eius 
 hinc. et dicitis, quod in Graeco \'hinc\' non habeat; et bene, nam 
 et in nostris codicibus non habetur; et miror, quis inperitorum uestros 
 libros falsauerit.

Octogesimo secundo: hereditate possideamus 
 sanctuarium dei. et dicitis, quod in Graeco sit scriptum 
 κληρονομήσομεν , id est \'possideamus nobis\'. quae 
 superflua quaestio est; quando enim dicitur \'possideamus\', intellegitur 
 et \'nobis\'.

Octogesimo tertio: cormeum et caro mea exultauit in deum 
 uiuum. pro quo in Graeco scriptum dicitis 
 exultauerunt. in hoc nulla contentio est; si enim legimus 
 \'exultauit\', intellegitur \'cor meum exultauit et caro mea 
 exultauit\'; sin autem \'exultauerunt\', duo pariter exultauerunt, id 
 est cor et caro. et quaeso uos, ut huius modi ineptias et superfluas 
 contentiones, ubi nulla est sensus inmutatio, declinetis.

m 
 eodem: beatus uir, cuius est auxilium abs te. in 
 Graeco inuenisse uos dicitis: cui est auxilium eius abs

 

 
 
 
 te; quod quia nos in Latina interpretatione uitauimus, ut dicitis, reprehendimur. 
 cui enim non pateat, quod, si dicere uoluerimus: cui 
 est auxilium eius, apertissimum uitium sit et, quando 
 praecesserit \'cui\', sequi non debeat \'eius\' ? nisi forte uitii arguimur, 
 quod uitauimus uitium. in eodem: in ualle lacrimarum.

pro quo dicitis in Graeco scriptum esse κλαυθμῶνος , id est \'plorationis\', 
 ted, siue ploratum siue planctum siue fletum siue lacrimas 
 dixerimus, unus est sensus. et nos hoc sequimur, ut, ubi nulla 
 de sensu est inmutatio, Latini sermonis elegantiam conseruemus.

Octogesimo quarto: benedixisti, domine, terram 
 tuam. pro eo, quod est \'benedixisti\', in Graeco scriptum 
 dicitis εὐδόκησας . et quaeritis, quomodo hoc uerbum exprimi debeat 
 in Latinum. si contentiose uerba scrutamur et syllabas, possumus 
 dicere: \'bene placuit, domine, terra tua\' et, dum uerba 
 sequimur, sensus ordinem perdimus. aut certe addendum est 
 aliquid, ut eloquii ordo seruetur, et dicendum: \'conplacuit 
 tibi, domine, terra tua\'. quod si fecerimus, rursum a nobis 
 quaeritur, quare addiderimus \'tibi\', cum nec in Graeco sit nec in 
 Hebraeo. eadem igitur interpretandi sequenda est regula, quam saepe 
 diximus, ut, ubi non fit damnum in sensu, linguae, in quam transferimus, 
 εὐφωνία et proprietas conseruetur.

in eodem: misericordia 
 et ueritas obuiauerunt sibi. et dicitis, quod 
 in Graeco \'sibi\' non habeat. nec in Hebraeo habet et apud Septuaginta 
 obelo praenotatum est, quae signa dum per scriptorum 
 neglegentiam a plerisque quasi superflua relinquuntur, magnus in 
 legendo error exoritur. sin autem non fuerit additum \'sibi\', misericordia 
 et ueritas non sibi, sed alii occurrisse credentur nec iustitia 
 et pax sibi dedisse osculum, sed alteri.

Octogesimo quinto: et non proposuerunt te in 
 conspectu suo. et dicitis, quod in uestro codice \'te\' non habeat. 
 addite \'te\' et emendato errore librarii uestrum quoque errorem 
 emendabitis.

in eodem: et tu, domine deus, miserator et 
 misericors. in Graeco inuenisse uos dicitis: et tu, domine 
 deus meus, quod superfluum est; \'meus\' enim nec in Hebraeo 
 habetur nec in Septuaginta.

Octogesimo octauo: magnus et horrendus. pro 
 quo in Graeco inuenisse uos dicitis ϕοβεϱός , quod significat \'terribilis, 
 timendus, formidandus\'. ego puto in id ipsum significari et 
 \'horrendum\' — non, ut uulgus existimat, despiciendum et squalidum 
 — secundum illud: 
 
 mihi frigidus horror 
 membra quatit 
 

 et: 

 
 horror ubique animo, simul ipsa silentia terrent 
 

 et: 

 
 monstrum horrendum, ingens 
 

 
 et multa his similia.

in eodem: tunc locutus es in 
 uisione sanctis tuis. pro quo in Graeco filiis tuis 
 inuenisse uos dicitis. sed sciendum, quod in Hebraeo \'laasidach\' 
 habet, quod omnes τοῖς ὁσίοις , id- est \'sanctis tuis\', 
 transtulerunt et sola sexta editio prophetis tuis 
 interpretata est sensum magis quam uerbum exprimens; et 
 in κοινῇ tantum pro sanctis filios repperi.

in eodem: tu 
 uero reppulisti et respexisti. pro quo in Graeco 
 ἐξουδένωσας inuenisse uos dicitis. unius litterae mutatio quantum

 

 
 
 
 uobis fecit errorem! non enim \'respexisti\', sed \'despexisti et pro 
 nihilo duxisti\' interpretati sumus. nisi forte ̓εξουδέ v ωσας non 
 putatis transferendum \'despexisti\', sed secundum disertissimum 
 istius temporis interpretem \'adnihilasti\' uel \'adnullasti\' uel \'nullificasti\' 
 et si qua alia possunt inueniri apud inperitos portenta uerborum.

Octogesimo nono: a saeculo et usque in saeculum tues, 
 deus. et dicitis,. quod in Graeco non sit \'deus\'. quod 
 apud eos deesse manifestum est. nam est in Hebraico et omnes alii 
 interpretes et Septuaginta similiter transtulerunt: ἀπὸ tov alcbvog 
 aal ecog tov alcbvog av et, o ϑεός , quod Hebraice dicitur: 
 meolam ad olam ath he!.

\' m eodem: quoniam superuenit 
 mansuetudo et corripiemur. in Graeco 
 uos dicitis inuenisse: mansuetudo supernos. sed et 
 hoc superfluum est.

Nonagesimo: dicet domino: susceptor meus 
 es tu. et dicitis, quod in Graeco \'es\' non habeat. ego uobis amplius 
 dicam, quod apud Hebraeos nec \'es\' habeat nec \'tu\', sed apud 
 Septuaginta et apud Latinos pro εὐϕω v ια et uerborum consequentia 
 positum sit.

Nonagesimo tertio: beatus homo, quem tu erudieris, 
 domine. dicitis in Graeco non esse \'tu\'. et uerum est, 
 sed apud Latinos propter εὐϕω v ια v positum. si enim dicamus: 
 \'beatus homo, quem erudieris, domine\', conpositionis elegantiam 
 non habebit. et quando dicitur \'domine\' et apostrofa fit

 

 
 
 
 ad dominum, nihil nocet sensui, si ponatur et \'tu\'.

in eodem: et 
 in malitia eorum disperdet eos. in Graeco dicitis non 
 esse praepositionem \'in\', sed legi: malitia meorum disperdet. 
 sciendum autem, quod et in Hebraeo et in cunctis interpretibus 
 positum sit: in malitia eorum disperdet eos. 
 si autem uoluerimus legere: malitiam eorum disperdet, 
 id, quod in Septuaginta sequitur in fine uersiculi \'eos\', et superfluum 
 erit et uitiosum.

Nonagesimo septimo: recordatus est misericordiae 
 suae. pro quo in Graeco inuenisse uos dicitis: misericordiae 
 suae Iacob; sed hic \'Iacob\' nomen superfluum est.

Centesimo: oculi mei ad fideles terrae, ut sederent 
 mecum. pro quo in Graeco inuenisse uos dicitis: xov 
 σ v γ x αϑη̃σϑαι avtovg tuST * efiov . quis non talem fugiat interpretationem, 
 ut uerbum ad uerbum exprimens dicat: \'ut consederent 
 ipsi mecum\'?

Centesimo primo: uigilaui et factus sum sicut 
 passer solitarius in tecto. et dicitis uos in Graeco inuenisse 
 im δώματι , quod antiqui codices Latinorum interpretati sunt in 
 aedificio. dcbfia in orientalibus prouinciis ipsum dicitur, quod 
 apud nos \'tectum\'; in Palaestina enim et Aegypto, ubi uel scripti 
 sunt diuini libri uel interpretati, non habent in tectis culmina, sed 
 δώματα , quae Romae uel solaria uel Maeniana uocant, id est plana 
 tecta, quae transuersis trabibus sustentantur. denique et Petrus

 

 
 
 
 in Actibus apostolorum, quando ascendit in δω̃μα , in tectum aedificii 
 ascendisse credendus est et, quando praecipitur nobis, ut 
 faciamus δώματι nostro coronam, hoc praecipitur, ut in tecto faciamus 
 per circuitum quasdam eminentias, ne facilis in praeceps lapsus 
 sit. et in euangelio: quae, inquit, auditis in aure, dicite 
 super δώματα , id est super tecta. et in Esaia: quid 
 uobis est, quod omnes ascendistis in tecta 
 uana et multa istius modi.

in eodem: factus sum sicut 
 νυκτικόραξ in domicilio. quod similiter habetur in Graeco; 
 et quaeritis, quid significet νυκτικοόραξ apud Latinos. in Hebraeo 
 pro nycticorace uerbum \'bos\' scriptum est, quod Aquila et Septuaginta 
 et Tbeodotio et quinta editio \'nycticoracem\' interpretati 
 sunt, Symmachus \'upupam\', sexta editio \'noctuam\', quod et nos 
 magis sequimur. denique, ubi apud nostros et Graecos legitur: 
 factus sum νυκτικόραξ in domicilio, apud 
 Hebraeos dicitur: factus sum sicut noctua in ruinosis. 
 plerique \'bubonem\' contentiose significari putant.

in 
 eodem: a facie irae et indignationis tuae. pro 
 quo in Graeco inuenisse uos dicitis: a facie irae tuae, 
 cum manifestissimum sit, quod et apud Hebraeos et apud 
 septuaginta interpretes sic habet: ᾶπὸ προσώπου τῆς ὀργῆς σου καὶ τοῦ σου .

in eodem: quoniam placuerunt 
 seruis tuis lapides eius et terrae eius 
 miserebuntur. pro terra in Hebraeo \'afar\' positum est, 
 quod omnes χοῦν transtulerunt; et potest tam \'puluis\' quam 
 \'humus\', id est \'terra\', interpretari.

Centesimo secundo: non in perpetuo irascetur. 
 pro quo in Graeco inuenisse uos dicitis: non in finem. sed 
 uerbum Hebraicum \'nese\' et \'perpetuum\' et \'finis\' et \'uictoria\' pro 
 locorum intellegitur qualitate.

Centesimo tertio: q\'u i facis angelos tuos spiritus. 
 pro quo in Graeco inuenisse uos dicitis: o ποιω̃ν lovg dyyeAovg 
 avvovidest : qui facit angelos suos. a quibus breuiter 
 quaerite, quomodo, cum ad deum sermo sit, quasi ad alium loquens 
 propheta repente mutetur. maxime cum sic incipiat: domine, 
 deus meus, magnificatus es uehementer; confessionem 
 et decorem induisti, et: qui tegis in 
 aquis superiora eius — id est caeli —, qui ponis nubem 
 ascensum tuum, qui ambulas super pennas 
 uentorum. et statim sequitur: qui facis angelos tuos 
 spiritus et ministr-os tuos ignem urentem. qui 
 fundasti terram super stabilitatem suam. et 
 post paululum: ab increpatione tua fugient, a uoce 
 tonitrui tui formidabunt. et: in loco, quem fundasti 
 eis. qui emittisfontesin conuallibus. et 
 illud: uteducas panem de terra. si ergo omnia ad secundam 
 personam sunt, id est ad deum, quomodo in uno uersiculo 
 tertia persona subito et extra ordinem introducitur?

in 
 eodem: a uoce tonitrui tui formidabunt. habet et in 
 Hebraeo tonitrui tui; et miror, quomodo apud Latinos 
 scriptorum errore subtractum sit.

in eodem: hoc marema-25 
 gnum et spatiosum manibus. dicitis in Graeco \'manibus\'

 

 
 
 
 non haberi. et ego noui, sed ex Hebraico et de Theodotionis editione 
 in Septuaginta sub asterisco additum est. denique et in Hebraeo 
 ita scriptum est: \'ze haiam gadol uarab idaim\', quod 
 Aquila sic interpretatus est: αὐλὴ καὶ χερσὶν et omnes 
 interpretes: αὕτη ἡ θάλασσα ἡ μεγάλη εὐϱύχωϱος χεϱσίν et hoc 
 secundum Hebraicam dicitur proprietatem μεταϕοϱιϰῶς , quod 
 quasi expansas manus habeat et in se cuncta suscipiat.

in eodem: 
 ut educas panem deterra. pro quo inuenisse uos dicitis: 
 ut educat; sed non potest aliud ad ipsum, aliud de ipso dici. 
 aut omnia quasi ad deum loquebatur propheta aut omnia ad alium 
 de eo referebat. cum autem pleraque ad ipsum dirigantur, et ea, quae 
 ambigua sunt, ad ipsius personam dirigenda sunt.

in eodem: 
 herodii domus dux est eorum. pro herodio, quod in 
 Hebraeo dicitur \'asida\', Symmachus ἰκτῖνα , idest \'miluum\', interpretatus 
 est. denique et nos ita uertimus in Latinum: ibi aues nidificabunt; 
 milui abies domus est, quod scilicet semper in 
 excelsis et arduis arboribus nidos facere consueuerit. unde et sexta 
 editio manifestius interpretata est: miluo cupressi ad nidifican 
 dum. pro abietibus autem et cupressis in Hebraeo ponitur 
 \'barusim\', quod magis abietes quam ϰυπαϱίσσους significat.

in 
 eodem: petra refugium erinaciis. pro quo in Hebraeo 
 positum est \'sphannim\' et omnes τοῖς χοιϱογϱυχχίοις uoce simili

 

 
 
 
 transtulerunt exceptis Septuaginta, qui \'lepores\' interpretati sunt. 
 sciendum autem animal esse non maius ericio, habens similitudinem 
 muris et ursi, unde et in Palaestina doxdfivg dicitur. et magna 
 est in istis regionibus huius generis abundantia semperque in 
 cauernis petrarum et terrae foueis habitare consuerunt.

Centesimo quarto: dedit terra eorum ranas. pro 
 quo in Graeco ένη̃ϱψεν uos legisse dixistis. quod potest ita interpretari: 
 \'ebulliuit terra eorum ranas\'; sed et in hoc nulla est in 
 sensu mutatio et nos antiquam interpretationem sequentes, quod 
 non nocebat, mutare noluimus.

in eodem: et contriuit lignum 
 finium eorum. pro quo in Graeco inuenisse uos dicitis 
 omne lignum.

sed et hoc additum est et superfluum. m eodem: 
 quoniam memor fuit uerbi sancti sui, quod 
 habuit ad Abraham, puerum suum. pro quo in Graeco 
 legisse uos dicitis ov διέϑετο , id est: quod disposuit. ita enim 
 et in Hebraeo et apud septuaginta habetur interpretes: on έμνήσϑη I 
 tov koyov tov ayiov avvov , xov πϱός \' Αβϱαάμ TovdovXov avvov .I 
 ergo, quod in Graeco dicitur ov διϑετο , in hoc loco et superfluum 
 est et radendum.

Centesimo quinto: confitemini domino, quoniam 
 bonus. pro quo in Graeco legisse uos dicitis: quoniam 
 χϱηστός , id est su aui s. sed sciendum, quod χϱηστός et in \'bonum\' 
 et in \'suaue\' uerti potest. denique et in Hebraeo ita scriptum est:

 

 


 
 
 \'chi tob\', quod omnes uoce simili transtulerunt: quia bonus. ex 
 quo perspicuum est, quod et χϱηστός bonus intellegatur.

meodem: 
 non fuerunt memores multitudinis. misericordiae 
 tuae. dicitis, quod in Graeco inueneritis: et non fuerunt 
 memores. et coniunctio superflua est.

m eodem: et inritauerunt 
 ascendentes in mare, Mare Rubrum. 
 pro quo in Graeco inuenisse uos dicitis: καὶ παϱεπίϰϱαναν , 
 et putatis uerbum e uerbo debere transferri: \'et amaricauerunt\'. 
 sed et haec interpretatio \'adnullationi\' consimilis est siue \'adnihilationi\'. 
 legite Ezechiel et inuenietis παϱαπιϰρασμός \'inritationem 
 et exacerbationem\' semper expressum, ubi dicitur: οἶκος παραπικραίνων , 
 id est domus exasperans.

in eodem: et ui dit, 
 cum tribularentur, et audiuit orationem 
 eorum. quidquid extra hoc in Graeco inuenisse uos dixistis, 
 superfluum est.

Centesimo sexto: et statuit procellam eius 
 in auram et siluerunt fluctus eius. hoc ergo, quod 
 pro isto in Graeco -inuenisse uos dicitis: καὶ ἐπετίμησεν τῇ καταιγίδι αὐτῆς καὶ ἔστη εἰς αὔραν ,
 superfluum est.

m eodem: et deduxit 
 eos in portum uoluntatis eorum. pro quo inuenisse 
 uos dicitis: in portum uoluntatis suae. sed in 
 Hebraeo non habet \'ephsau\', quod \'uoluntatis suae\' significat, 
 sed \'ephsam\', quod \'uoluntatis eorum\' sonat.

Centesimo septimo: exurge, gloria mea. quod dicitis in 
 Latino non esse, recte in isto psalmo non habet, quia nec apud 
 Hebraeos nec apud ullum interpretum repperitur, sed habetur in 
 quinquagesimo sexto psalmo, de quo mihi uidetur a quodam in istum 
 locum esse translatum.

in eodem: mihialienigenaeamici 
 facti sunt. pro quo in Graeco inuenisse uos dicitis ύπετάγησαν , 
 hoc est \'subditi sunt\'. sed hoc in quinquagesimo nono psalmo 
 scriptum est; in praesenti autem ita apud omnes inuenimus translatores: 
 έμο ì ἀχχόϕυλοι έϕιλίασαν , idest amici facti sunt, 
 quod Hebraice dicitur \'ethrohe\'.

Centesimo nono: uirgam uirtutis tuae emittet 
 dominus ex Sion. dicitis uos in Graecis codicibus non 
 legisse \'uirtutis tuae\', quod manifeste et in Hebraeo et in septua- I 
 ginta interpretibus habet.

in eodem: dominare in medio 
 inimicorum tuorum. dicitis in Graeco legi: et dominare. 
 sed hoc nec in Hebraeo habetur nec apud Septuaginta I 
 et superfluum est. ^

Centesimo decimo: confitebor tibi, domine, in 
 toto corde. in Graeco inuenisse uos dicitis: in toto corde 
 m e o. sed et hoc hic superfluum est.

Centesimo tertio decimo: deus autem noster in 
 caelo. pro quo in Graeco legisse uos dicitis: in caelo et in 
 terra. sed et hoc superfluum est.

Centesimo quarto decimo: et in diebus meis inuocabo 
 t e. dicitis, quod in Graeco non sit \'te\', et bene; e uestris 
 quoque codicibus eradendum est.

m ipso: placebo domino 
 in regione uiuorum. pro quo in Graeco legisse uos dicitis: 
 placebo in conspectu domini. sed hoc superfluum est.

Centesimo septimo decimo: et in nomine domini, 
 quia ultus sum ineos. dicitis \'quia\' in Graecis codicibus 
 non inueniri; sed et in Latinis sub asterisco legendum est.

Centesimo octauo decimo: et meditabar in mandatis 
 tuis, quae dilexi. in Graeco uehementer additum 
 legisse uos dicitis; sed hoc superfluum est.

m eodem: leuaui 
 manus meas ad mandata tua, quae dilexi. 
 in Graeco legisse uos dicitis: ad mandata tua, (quae dilexi 
 uehementer,〉 sed hoc superfluum est.

in eodem: cogitaui 
 uias meas. in Graeco (iuxta) uias tuas legisse uos dicitis, sed 
 hoc superfluum est et rectius \'meas\' legitur.

in eodem: et uerti 
 pedes meos in testimonia tua. in Graeco legisse uos 
 dicitis: et auerti. sed et hoc superfluum est.

m eodem: ego 
 autem in toto corde scrutabor mandata tua. 
 in Graeco in toto corde meo legisse uos dicitis; sed hic \'meo\'

 

 
 
 
 superfluum est.

in eodem: anima mea in manibus meis 
 semper; et legem tuam non sum oblitus. pro quo in 
 Graeco legisse uos dicitis: anima mea in manibus tuis 
 semper. sed sciendum et apud Hebraeos et apud Septuaginta 
 et omnes alios interpretes scriptum esse \'in manibus meis\',\' et 
 non \'in manibus tuis\', quod Hebraice dicitur \'bachaffi\'; et omnes 
 apud Graecos ecclesiastici interpretes istum locum sic edisserunt 
 et est breuiter hic sensus: \'cottidie periclitor et quasi in manibus 
 meis sanguinem meum porto et tamen legem tuam non obliuiscor\'.

in eodem: exitus aquarum deduxerunt oculi mei, 
 quia non custodierunt legem tuam. pro quo in 
 Graeco legisse uos dicitis, quia non custodiui legem 
 tuam. sed hoc superfluum est, quia et in Hebraeo legitur: riui 
 aquarum fluebant de oculis meis, quia non 
 custodierunt legem tuam.

in eodem: pronuntiabit 
 lingua mea eloquium tuum. pro \'pronuntiabit\' in 
 Graeco ϕϑέγξεται uos legisse dixistis, quod uerbum, siue dicas I 
 \'pronuntiabit\' siue \'effabitur\' siue \'loquetur\', id ipsum significat. I 
 denique et nos de Hebraeo ita uertimus: loquetur lingua 
 mea sermonem tuum.

Centesimo nono decimo: domine, libera animam 
 meam a labiis iniquis, a lingua dolosa. in 
 Graeco legisse uos dicitis: et a lingua dolosa. \'et\' superfluum 
 est.

Centesimo uicesimo sexto: beatus uir, qui inplebit

 

 
 
 
 desiderium suum ex ipsis. in Graeco dicitis \'uir\' non 
 haberi, quod manifestissime et in Hebraeo et in septuaginta 
 interpretibus continetur.

Centesimo uicesimo nono: propter legem tuam sustinuite, domine. dicitis uos in Graeco inuenisse: propter 
 nomen tuum, et nos confitemur plura sic exemplaria 
 repperiri. sed quia ueritati studemus, quid in Hebraeo sit, simpliciter 
 debemus dicere: pro \'nomine\' siue \'lege\' apud eos legitur 
 \'thira\', quod Aquila interpretatus est cpófJov , hoc est \'timorem\', 
 Symmachus et Theodotion vofaov , id est \'legem\', putantes \'thora\' 
 propter litterarum similitudinem iod et uau, quae tantum magnitudine 
 distinguntur. quinta editio «\'terrorem\' interpretata est, 
 sexta \'uerbum\'.

Centesimo tricesimo primo: sicut iurauit domino, 
 uotum uouit deo Iacob. pro eo, quod nos interpretati 
 sumus \'uotum uouit\', in Graeco ηύξτο legisse uos dicitis et putatis 
 interpretari debuisse \'orauit\', sed hoc male; sv/j ) enim pro 
 locorum qualitate et orationem et uotum significat secundum 
 illud: redde deo uota tua, id est tag ev/dg cov .

Centesimo tricesimo quinto: qui fecit luminaria 
 magna. dicitis, quia in Graeco inueneritis: magna na solus; 
 sed hoc de superiori uersiculo est, ubi legimus: quifecit 
 mirabilia magna solus. ibi ergo legendum est et hic 
 quasi superfluum non scribendum.

Centesimo tricesimo septimo: quoniam

 

 
 
 
 magnificasti super omne nomen sanctum tuum. in 
 Graeco repperisse uos dicitis: super omnes. sed in Septuaginta 
 ita legitur: oti έμεγάλυας em JZ&V to όνομα to ayiov cov , sicuti 
 et nos in Latinum uertimus. ceterum apud Hebraeos ita esse 
 cognoscite: quia magnificasti super omne nomen tuum uerbum tuum. iuxta editionem autem Latinam hic 
 sensus est: \'quoniam magnificasti super omne nomen, hoc 
 est, quod in caelo et in terra dici potest sanctum, filium tuum\'.

Centesimo tricesimo octauo: quia non est sermo in 
 lingua mea. pro quo m Graeco legisse uos dicitis: quia a non 
 est dolus in lingua mea, quod solum sexta editio interpretata 
 est. ceterum et apud Septuaginta et apud omnes interpretes 
 et ipsum Hebraicum uel Xakiav uel loyov , id est \'eloquium\' et uerbum\', 
 scriptum habet. denique Hebraice \'mala\' dicitur.

Centesimo tricesimo nono: funes extenderunt in 
 laqueum. pro quo in Graeco inuenisse uos dicitis: funes extenderunt 
 laqueum pedibus meis. sed hoc in hoc loco 
 2 superfluum est. in eodem pro eo, quod est: habitabunt 
 recti cum uultu tuo, in Graeco repperisse uos dicitis: 
 et habitabunt; sed hic \'et\' coniunctio superflua est.

Centesimo quadragesimo: dissipata sunt ossa 
 nostra secus infernum. pro quo in Graeco legisse uos 
 dicitis: ossaeorum. sed et hoc superfluum est.

Centesimo quadragesimo sexto: nec in tibiis uiri 
 bene placitum erit ei. pro \'ei\' \'domino\' legisse uos dicitis, 
 quod non habetur.

Ideo autem, quod et uos in fine scedulae quaeritis et sanctus 
 filius meus Auitus frequenter efflagitat, quomodo Graeca interpretanda 
 sunt uerba, breuiter adnotaui. vsotirjvla mensis 
 exordium est, quod nos secundum Latinae linguae proprietatem 
 kalendas possumus dicere. uerum quia apud Hebraeos mensis 
 secundum lunae cursum supputatur et apud Graecos μήνη luna 
 dicitur, νεομηνία quasi noua luna appellatur.

έϱημος autem desertum 
 uol solitudinem significat, ftgovog sedem uel solium, νυϰτιϰόϱαξ , 
 ut diximus, noctuam. ϰυνόμυια non, ut Latini interpretati sunt, 
 \'musca canina\' dicitur per v Graecam litteram, sed iuxta Hebraicam 
 intellegentiam per dicpftoyyov debet scribi oi, ut sit ϰοινόμυια , 
 id est \'omne muscarum genus\', quod Aquila πάνμιϰον , id est \'omnimodam 
 muscam\', interpretatus est.

λαξευήϱιον autem, pro quo 
 Latinus asciam uertit, nos. genus ferramenti interpretamur, quo 
 lapides dolantur. denique ex Hebraeo uertentes ita diximus: e t 
 nunc sculpturas eius pariter bipinne et dolatoriis 
 deraserunt; λαξευτήϱιον ergo dolatorium dici 
 potest.

Beatus apostolus Paulus scribens ad Corinthios et rudem 
 Christi ecclesiam sacris instruens disciplinis inter cetera mandata 
 hoc quoque posuit dicens: si qua mulier habet uirum 
 infidelem et hic consentit habitare cum ea, ne 
 dimittat uirum. sanctificatus est enim uir infidelis 
 in uxore fideli et sanctificata est mulier 
 infidelis in fratre. alioquin filii uestri inmundi 
 essent, nunc autem sancti sunt.

sicuifortehactenus uidebantur nimium disciplinae uincula laxata et praeceps indulgentia 
 praeceptoris, consideret domum patris tui, clarissimi quidem 
 et eruditissimi uiri, sed adhuc ambulantis in tenebris, et intelleget 
 consilium apostoli illuc profecisse, ut radicis amaritudinem dulcedo 
 fructuum conpensaret et uiles uirgulae balsama pretiosa sudarent. tu es nata de inpari matrimonio: de te et Toxotio meo Paula generata

 

 

 

 

 

 

 

 

 
 
 
 est.

quis hoc crederet, ut Albini pontificis neptis de repromissione 
 matris nasceretur, ut praesente et gaudente auo paruulae adhuc lingua 
 balbuttiens alleluia resonaret et uirginem Christi in suo gremio 
 nutriret et senex ? bene et feliciter expectauimus. sancta et fidelis domus 
 unum sanctificat infidelem. candidatus est fidei, quem filiorum 
 et nepotum credens turba circumdat. ego puto etiam ipsum Iouem, 
 si habuisset talem cognationem, potuisse in Christum credere.

despuat 
 licet et inrideat epistulam meam et me uel stultum uel insanum 
 clamitet, hoc et gener eius faciebat, antequam crederet. fiunt, non 
 nascuntur Christiani. auratum squalet Capitolium, fuligine et aranearum 
 telis omnia Romae templa cooperta sunt, mouetur urbs sedibus 
 suis et inundans populus ante delubra semiruta currit ad 
 martyrum tumulos. si non extorquet fidem prudentia, extorqueat 
 saltim uerecundia.

Hoc Laeta, religiosissima in Christo filia, dictum sit, ut non 
 desperes parentis salutem et eadem fide, qua meruisti filiam, et 
 patrem recipias totaque domus beatitudine perfruaris sciens illud 
 a domino repromissum: quae apud homines inpossibilia, 
 apud deum possibilia sunt. numquam est sera 
 conuersio. latro de cruce transiit ad paradisum; Nabuchodonosor, 
 rex Babylonius, post efferationem et cordis et corporis et

 

 

 
 
 
 beluarum in heremo conuictum mentem recepit humanam.

et, ut omittam 
 uetera, ne apud incredulos nimis fabulosa uideantur, ante paucos 
 annos propinquus uester Graccus nobilitatem patriciam nomine sonans, 
 cum praefecturam regeret urbanam, nonne specu Mithrae et omnia 
 portentuosa simulacra, quibus corax, cryphius, miles, leo, Perses, 
 heliodromus, pater initiantur, subuertit, fregit, exussit et his quasi 
 obsidibus ante praemissis inpetrauit baptismum Christi? solitudinem 
 patitur et in urbe gentilitas, dii quondam nationum cum 
 bubonibus et noctuis in solis culminibus remanserunt; uexilla militum 
 crucis insignia sunt, regum purpuras et ardentes diadematum 
 gemmas patibuli salutaris pictura condecorat.

lam et Aegyptms 
 Serapis factus est Christianus; Marnas Gazae luget inclusus et euersionem 
 templi iugiter pertremescit. de India, Perside et Aethiopia 
 monachorum cotidie turbas suscipimus; deposuit faretras Armenius, 
 Huni discunt psalterium, Scythiae frigora feruent calore fidei; 
 Getarum rutilus et flauus exercitus ecclesiarum circumfert tentoria 
 et ideo forsitan contra nos aequa pugnat acie, quia pari religione 
 confidunt.

Paene lapsus sum ad aliam materiam et currenterota, dum urceum 
 facere cogito, amphoram finxit manus. propositum enim mihi

 

 
 
 
 erat sanctae Marcellae et tuis precibus inuitato ad matrem, id est 
 ad te, sermonem dirigere et docere, quomodo instruere Paululam 
 nostram debeas, quae prius Christo est consecrata quam genita, 
 quam ante uotis quam utero suscepisti.

uidimus aliquid temporibus 
 nostris de prophetalibus libris: Anna sterilitatem alui fecunditate 
 mutauit, tu luctuosam fecunditatem uitalibus liberis conmutasti. 
 fidens loquor accepturam te filios, quae primum foetum domino 
 reddidisti. ista sunt primogenita, quae offeruntur in lege. sic 
 natus Samuel, sic ortus est Samson, sic Iohannes propheta ad introitum 
 Mariae exultauit et lusit. audiebat enim per os uirginis uerba domini 
 pertonantis et de utero matris in occursum eius gestiebat erumpere.

igitur, quae de repromissione nata est, dignam habeat ortu 
 suo institutionem parentum. Samuel nutritur in templo, Iohannes 
 in solitudine praeparatur. ille sacro crine uenerabilis est, uinum 
 et siceram non bibit, adhuc paruulus cum deo sermocinatur; hic 
 fugit urbes, zona pellicia cingitur, lucustis alitur et melle siluestri 
 et in typum paenitentiae praedicat tortuosissimi animalis uestitus 
 exuuiis.

Sic erudienda est anima, quae futura est templum domini. 
 nihil aliud discat audire, nihil loqui, nisi quod ad timorem dei

 

 
 
 
 pertinet. turpia uerba non intellegat, cantica mundi ignoret, adhuc 
 tenera lingua psalmis dulcibus inbuatur. procul sit aetas lasciua 
 puerorum, ipsae puellae et pedisequae a saecularium consortiis 
 arceantur, ne, quod male didicerint, peius doceant.

fiant ei litterae 
 uel buxeae uel eburneae et suis nominibus appellentur. ludat in eis, 
 ut et lusus eius eruditio sit, et non solum ordinem teneat litterarum, 
 ut memoria nominum in canticum transeat, sed ipse inter se crebro 
 ordo turbetur et mediis ultima, primis media misceantur, ut eas non 
 sonu tantum, sed et uisu nouerit.

cum uero coeperit trementi manu 
 stilum in cera ducere, uel alterius superposita manu teneri regantur 
 articuli uel in tabella sculpantur elementa, ut per eosdem sulcos 
 inclusa marginibus trahantur uestigia et foras non queant euagari. 
 syllabas iungat ad praemium et, quibus illa aetas delectari potest, * 
 munusculis inuitetur. habeat et in discendo socias, quibus inuideat, I 
 quarum laudibus mordeatur. non est obiurganda, si tardior sit, sed 
 laudibus excitandum ingenium; et uicisse se gaudeat et uictam I 
 doleat.

cauendum in primis, ne oderit studia, ne amaritudo eorum I 
 percepta in infantia ultra rudes annos transeat. ipsa nomina, per I 
 quae consuescet paulatim uerba contexere, non sint fortuita, sed ^ 
 certa et coaceruata de industria, prophetarum uidelicet atque 
 apostolorum, et omnis ab Adam patriarcharum series de Matheo 
 Lucaque descendat, ut, dum aliud agit, futurae memoriae praeparetur.

magister probae aetatis et uitae atque eruditionis est eligendus 
 nec, puto, erubescit doctus uir id facere uel in propinqua

 

 
 
 
 uel in nobili uirgine, quod Aristoteles fecit in Philippi filio, ut ipse 
 librariorum uilitate initia ei traderet litterarum. non sunt contemnenda 
 quasi parua, sine quibus magna constare non possunt. ipse 
 elementorum sonus et prima institutio praeceptoris aliter de erudito, 
 aliter de rustico ore profertur.

unde et tibi est prouidendum, ne meptis 
 blanditiis feminarum dimidiata dicere filiam uerba consuescas 
 et in auro atque in purpura ludere, quorum alterum linguae, alterum 
 moribus officit, ne discat in. tenero, quod ei postea dediscendum 
 est. Graccorum eloquentiae multum ab infantia sermo matris scribitur 
 contulisse, Hortensiae oratio in paterno sinu coaluit. difficulter 
 eraditur, quod rudes animi perbiberunt. lanarum conchylia quis in 
 pristinum candorem reuocet ? rudis testa diu et saporem retinet et 
 odorem, quo primum imbuta est.

Graeca narrat historia Alexandrum, 
 potentissimum regem orbisque domitorem, et in moribus et in incessu 
 Leonidis, paedagogi sui, non potuisse carere uitiis, quibus paruulus 
 adhuc fuerat infectus. procliuis est enim malorum aemulatio et, quorum 
 uirtutem adsequi nequeas, cito imitere uitia. nutrix ipsa non sit 
 temulenta, non lasciua, non garrula; habeat modestam gerulam, 
 nutricium grauem.

cum auum uiderit, in pectus eius transiliat, 
 e collo pendeat, nolenti alleluia decantet. rapiat eam auia, patrem

 

 
 
 
 risibus recognoscat, sit omnibus amabilis et uniuersa propinquitas 
 rosam ex se natam gaudeat. discat statim, quam habeat et alteram 
 auiam, quam amitam, cui imperatori, cui exercitui tiruncula nutriatur. 
 illas desideret, ad illas tibi minitetur abscessum.

Ipse habitus et uestitus doceat eam, cui promissa sit. caue, 
 ne aures perfores, ne cerussa et purpurisso consecrata Christo ora 
 depingas, ne collum margaritis et auro premas, ne caput gemmis 
 oneres, ne capillum inrufes et ei aliquid de gehennae ignibus auspiceris. 
 habet alias margaritas, quibus postea uenditis emptura est 
 pretiosissimum margaritum.

rraetextata, nobilissima quondam femina, iubente uiro Hymetio, qui patruus Eustochiae uirginis fuit, 
 habitum eius cultumque mutauit et neglectum crinem undanti 
 gradu texuit uincere cupiens et uirginis propositum et matris desiderium. 
 et ecce tibi eadem nocte cernit in somnis uenisse ad se angelum 
 terribili facie minitantem poenas et haec uerba frangentem: \'tune 
 ausa es uiri imperium praeferre Christo ? tu caput uirginis dei sacrilegis 
 adtrectare manibus ? quae iam nunc arescent, ut sentias excruciata, 
 quid feceris, et finito mense quinto ad inferna ducaris. sin 
 autem perseueraueris in scelere, et marito simul orbaberis et filiis\'.

omnia per ordinem expleta sunt et seram miserae paenitentiam uelox 
 signauit interitus. sic ulciscitur Christus uiolatores templi sui, sic 
 gemmas et pretiosissima ornamenta defendit. et hoc retuli, non quod 
 insultare uelim calamitatibus infelicium, sed ut te moneam, cum 
 quanto metu et cautione seruare debeas, quod domino spopondisti.

Heli sacerdos offendit dominum ob uitia liberorum; episcopus 
 fieri non potest, qui filios habuerit luxuriosos et non subditos. at e 
 contrario de muliere scribitur, quod salua fiet per filiorum 
 generationem, si permanserit in fide 
 et caritate et sanctificatione cum pudicitia. 
 si perfecta aetas et sui iuris inputatur parentibus, quanto magis lactans 
 et fragilis et quae iuxta sententiam domini ignorat dexteram 
 aut sinistram, id est boni ac mali nescit differentiam!

sollicita 
 prouides, ne filia percutiatur a uipera; cur non eadem cura prouideas, 
 ne feriatur a malleo uniuersae terrae, ne bibat de aureo 
 calice Babylonis, ne egrediatur cum Dina et uelit uidere filias regionis 
 alienae, ne ludat pedibus, ne trahat tunicas ? uenena non dantur 
 nisi melle circumlita et uitia non decipiunt nisi sub specie umbraque 
 uirtutum. \'et quomodo\', inquies, \'peccata patrum filiis non redduntur 
 nec filiorum parentibus, sed anima, quae peccauerit, 
 ipsa morietur.?

hoc de his dicitur, qui possunt sapere, de 
 quibus in euangelio scriptum est: aetatem habet, pro se 
 loquatur. qui autem paruulus est et sapit ut paruulus, donec 
 ad annos sapientiae ueniat et Pythagorae litterae eum perducant 
 ad biuium, tam mala eius quam bona parentibus inputantur, nisi 
 forte aestimas Christianorum filios, si baptisma non acceperint, 
 ipsos tantum reos esse peccati et non scelus referri ad eos, 
 qui dare noluerint, maxime eo tempore, quo contradicere non 
 poterant, qui accepturi erant, sicut e regione salus infantium

 

 
 
 
 maiorum lucrum est.

offerre necne filiam potestatis tuae fuit, quamquam 
 alia sit tua condicio, quae prius eam uouisti, quam conceperis; ut 
 autem oblatam neglegas, ad periculum tuum pertinet. qui claudam 
 et mutilam et qualibet sorde maculatam obtulerit hostiam, sacrilegii 
 reus est; quanto magis, qui partem corporis sui et inlibatae animae 
 puritatem regiis amplexibus parat, si neglegens fuerit, punietur!

Postquam grandicula esse coeperit et in exemplum sponsi 
 sui crescere sapientia, aetate et gratia apud deum et homines, pergat 
 cum parentibus ad templum ueri patris, sed cum illis non egrediatur 
 e templo. quaerant eam in itinere saeculi, inter turbas et frequentiam 
 propinquorum et nusquam alibi repperiant nisi in adyto 
 scripturarum prophetas et apostolos de spiritalibus nuptiis sciscitantem.

imitetur Mariam, quam Gabriel solam in cubiculo suo repperit 
 et ideo forsitan timore perterrita est, quia uirum, quem non solebat, 
 aspexit. aemuletur eam, de qua dicitur: omnis gloria 
 filiae regis ab intus; loquatur et ipsa electo caritatis 
 iaculo uulnerata: introduxit me rex in cubiculum 
 suum.

numquam exeat foras, ne mueniant eam, qui circumeunt 
 ciuitatem, ne percutiant et uulnerent et auferentes theristrum pudicitiae 
 nudam in sanguine derelinquant; quin potius, cum aliquis 
 ostium eius pulsauerit, dicat: ego murus et ubera mea 
 turris. laui pedes meos, non possum in quinare 
 eo s.

Non uescatur in publico, id est in parentum conuiuio, nec 
 uideat cibos, quos desideret. et licet quidam putent maioris esse uirtutis 
 praesentem contemnere uoluptatem, tamen ego securioris arbitror 
 continentiae nescire, quod quaeras. legi quondam in scholis 
 puer: aegre reprehendas, quod sinas consuescere. 
 discat iam tunc et uinum non bibere, m quo est luxuria.

ante annos robustae aetatis periculosa est teneris grauis abstinentia. 
 usque ad id tempus, si necessitas postularit, et balneas adeat et uino 
 modico utatur propter stomachum et carnium edulio sustentetur, * 
 ne prius deficiant pedes, quam currere incipiant. et haec dico 
 iuxta indulgentiam, non iuxta imperium, timens 
 debilitatem, non docens luxuriam.

alioquin, quod Iudaica superstitio 
 ex parte facit m eiuratione quorundam animalium atque escarum, 
 quod Indorum Bragmanae et Aegyptiorum gymnosophistae in 
 polentae et orizae et pomorum solo obseruant cibo, cur uirgo Christi 
 non faciat in toto? si tanti uitrum, quare non maioris sit pretii 
 margaritum? quae nata est ex repromissione, sic uiuat, ut illi 
 uixerunt, qui de repromissione generati sunt. aequa gratia aequum 
 habeat et laborem. surda sit ad organa; tibia, lyra et cithara cur 
 facta sint, nesciat.

Reddat tibi pensum cotidie scripturarum certum. ediscat Graecorum 
 uersuum numerum. sequatur statim et Latina eruditio; quaesi 
 non ab initio os tenerum conposuerit, in peregrinum sonum lingua 
 corrumpitur et externis uitiis sermo patrius sordidatur. te habeat 
 magistram, te rudis miretur infantia. nihil in te et in patre suo uideat, 
 quod si fecerit, peccet. mementote uos parentes uirginis et magis eam 
 exemplis docere posse quam uoce. cito flores pereunt, cito uiolas 
 et lilia et crocum pestilens aura corrumpit.

numquam absque te 
 procedat in publicum, basilicas martyrum et ecclesias sine matre 
 non adeat. nullus ei iuuenis, nullus cincinnatus adrideat. uigiliarum 
 dies et sollemnes pernoctationes sic uirguncula nostra celebret, ut 
 ne transuersum quidem unguem a matre discedat. nolo de ancillulis 
 suis aliquam plus diligat, cuius crebro auribus insusurret. quicquid 
 uni loquitur, hoc omnes sciant.

placeat ei comes non compta atque 
 formonsa, quae liquido gutture carmen dulce moduletur, sed grauis, 
 pallens, sordidata, subtristis. praeponatur ei probae fidei et morum 
 ac pudicitiae uirgo ueterana, quae illam doceat et adsuescat exemplo 
 ad orationem et psalmos nocte consurgere, mane hymnos canere, 
 tertia, sexta, nona hora quasi bellatricem Christi stare in acie accensaque 
 lucernula reddere sacrificium uespertinum. sic dies transeat, 
 sic nox inueniat laborantem. orationi lectio, lectioni succedat oratio. 
 breue uidebitur tempus, quod tantis operum uarietatibus occupatur.

Discat et lanam facere, tenere colum, ponere in gremio 
 calatum, rotare fusum, stamina.pollice ducere. spernat bombycum

 

 
 
 
 telas, Serum uellera et aurum in fila lentescens. talia uestimenta 
 paret, quibus pellatur frigus, non quibus corpora uestita nudentur. 
 cibus eius holusculum sit et simila raroque pisciculi. et ne gulae praecepta 
 longius traham, de quibus in alio loco plenius sum locutus, sic 
 comedat, ut semper esuriat, ut statim post cibum possit legere, orare, 
 psallere.

displicent mihi in teneris uel maxime aetatibus longa et 
 inmoderata ieiunia, quibus iunguntur ebdomades et oleum in cibo 
 ac poma uitantur. experimento didici asellum in uia, cum lassus 
 fuerit, diuerticula quaerere. faciant hoc cultores Isidis et Cybelae, 
 qui gulosa abstinentia Fasides aues et fumantes turtures uorant, 
 ne scilicet Cerealia dona contaminent. hoc in perpetuo ieiunio praeceptum 
 sit, ut longo itineri uires perpetes supparentur, ne in prima 
 mansione currentes corruamus in mediis.

ceterum, ut ante scripsi, 
 in quadragesima continentiae uela pandenda sunt et tota aurigae 
 retinacula equis laxanda properantibus, quamquam alia sit condicio 
 saecularium, alia uirginum ac monachorum. saecularis homo in 
 quadragesima uentris ingluuiem decoquit et in coclearum morem 
 suo uictitans suco futuris dapibus ac saginae aqualiculum parat; 
 uirgo et monachus sic in quadragesima suos emittant equos, ut 
 sibi meminerint semper esse currendum. finitus labor maior,

 

 
 
 
 infinitus moderatior est; ibi enim respiramus, hic perpetuo 
 incedimus.

Si quando ad suburbana pergis, domi filiam non relinquas; 
 nesciat sine te nec possit uiuere; cum sola fuerit, pertremescat. non 
 habeat conloquia saecularium, non malarum uirginum contubernia, 
 non intersit nuptiis seruulorum nec familiae perstrepentis lusibus 
 misceatur. scio praecepisse quosdam, ne uirgo Christi cum eunuchis 
 lauet, ne cum maritis feminis, quia alii non deponant animos uirorum, 
 aliae tumentibus uteris praeferant foeditatem.

mihi omnino in adulta 
 uirgine lauacra displicent, quae se ipsam debet erubescere et nudam uidere non posse. si enim uigiliis et ieiuniis macerat corpus suum et 
 in seruitutem redigit, si flammam libidinis et incentiua feruentis 
 aetatis extinguere cupit continentiae frigore, si adpetitis sordibus 4 
 turpare festinat naturalem pulchritudinem, cur e contrario balnearum 
 fomentis sopitos ignes suscitat ?

Pro gemmis aut serico diuinos codices amet, in quibus non I 
 auri et pellis Babyloniae uermiculata pictura, sed ad fidem placeat m 
 emendata et erudita distinctio. discat primum Psalterium, his se M 
 canticis auocet et in Prouerbiis Salomonis erudiatur ad uitam. in ^ 
 Ecclesiaste consuescat calcare, quae mundi sunt; in Iob uirtutis et patientiae exempla sectetur. ad Euangelia transeat numquam ea 
 positura de manibus; Apostolorum Acta et Epistulas tota cordis inbibat 
 uoluntate.

cumque pectoris sui cellarium his opus

 

 
 
 
 locupletarit, mandet memoriae Prophetas et Heptateuchum et Regum ac 
 Paralipomenon libros Hesdraeque et Hester uolumina, ut ultimum 
 sine periculo discat Canticum canticorum, ne, si in exordio legerit, 
 sub carnalibus uerbis spiritalium nuptiarum epithalamium non 
 intellegens uulneretur.

caueat omnia apocrypha et, si quando ea 
 non ad dogmatum ueritatem, sed ad signorum reuerentiam legere 
 uoluerit, sciat non eorum esse, quorum titulis praenotantur, multaque 
 his admixta uitiosa et grandis esse prudentiae aurum in luto 
 quaerere. Cypriani opuscula semper in manu teneat, Athanasii 
 epistulas et Hilarii libros inoffenso decurrat pede. illorum tractatibus, 
 illorum delectetur ingeniis, in quorum libris pietas fidei non uacillet; 
 ceteros sic legat, ut magis iudicet, quam sequatur.

Respondebis: \'quomodo haec omnia mulier saecularis in 
 tanta frequentia hominum Romae custodire potero ?\' noli ergo subire 
 onus, quod ferre non potes, sed, postquam ablactaueris eam cum 
 Isaac et uestieris cum Samuhele, mitte auiae et amitae. redde pretiosissimam 
 gemmam cubiculo Mariae et cunis Iesu uagientis inpone.

nutriatur in monasterio, sit inter uirginum choros, iurare non discat, 
 mentiri sacrilegium putet, nesciat saeculum, uiuat angelice, sit m 
 carne sine carne, omne hominum genus sui simile putet et, ut cetera

 

 
 
 
 taceam, certe te liberet seruandi difficultate et custodiae periculo. 
 melius tibi est desiderare absentem quam pauere ad singula, cum 
 quo loquatur, quid loquatur, cui adnuat, quem libenter aspiciat.

trade Eustochio paruulam, cuius nunc et ipse uagitus pro te oratio 
 est, trade comitem futuram sanctitatis heredem. illam uideat, illam 
 amet, illam primis miretur ab annis, cuius et sermo 
 et habitus et incessus doctrina uirtutum est. sit in gremio auiae, 
 quae repetat in nepte, quidquid praemisit in filia, quae longo usu 
 didicit nutrire, docere, seruare uirgines, in cuius corona centenarii 
 cotidie numeri castitas texitur.

felix uirgo, felix Paula Toxotii, quae 
 per auiae amitaeque uirtutes nobilior est sanctitate quam genere! 
 o si tibi contingeret uidere socrum et cognatam tuam et in paruis 
 corpusculis ingentes animos intueri! pro insita tibi pudicitia non 
 ambigerem, quin praecederes filiam et primam dei sententiam secunda 
 euangelii lege mutares. ne tu parui penderes aliorum desideria 
 liberorum et te ipsa magis offerres deo!

sed qaia tempus est 
 amplexandi et tempus longe fieri a conplexibus 
 et uxor non habet potestatem corporis sui 
 et unusquisque in ea uocatione, qua uocatus est, 
 in ea permaneat domino et, qui sub iugo est, sic debet

 

 
 
 
 currere, ne in luto comitem derelinquat, totum redde in subole, quod 
 in te interim distulisti. Anna filium, quem deo uouerat, postquam 
 obtulit tabernaculo, numquam recepit indecens arbitrata, ut futurus 
 propheta in huius domo cresceret, quae adhuc alios filios habere cupiebat.

denique, postquam concepit et peperit, non est ausa ad templum 
 accedere et uacua apparere coram domino, nisi prius redderet, quod 
 debebat, talique inmolato sacrificio reuersa domum quinque liberos 
 sibi genuit, quia primogenitum deo pepererat. miraris felicitatem 
 sanctae mulieris ? imitare fidem. ipse, si Paulam miseris, et magistrum 
 et nutricium spondeo. gestabo humeris, balbutientia senex uerba 
 formabo multo gloriosior mundi philosopho, qui non regem Macedonum 
 Babylonio periturum ueneno, sed ancillam et sponsam Christi 
 erudiam regnis caelestibus offerendam.

Si cuncta mei corporis membra uerterentur in linguas et omnes 
 artus humana uoce resonarent, nihil dignum sanctae ac uenerabilis 
 Paulae uirtutibus dicerem. nobilis genere, sed multo nobilior sanctitate, 
 potens quondam diuitiis, sed nunc Christi paupertate insignior, 
 Gracchorum stirps, suboles Scipionum, Pauli heres, cuius uocabulum 
 trahit, Maeciae Papiriae, matris Africani, uera et germana 
 progenies, Romae praetulit Bethlem et auro tecta fulgentia informis 
 luti uilitate mutauit.

non maeremus, quod talem amisimus, sed 
 gratias agimus, quod habuimus, immo habemus — deo enim uiuunt 
 omnia et, quidquid refertur ad dominum, in familiae numero conputatur, 
 quamquam amissio illius caelestis domus habitatio sit —, quae, 
 quamdiu in corpore fuit, peregrinata est a domino et uoce semper flebili

 

 

 

 

 

 
 
 de sancta paula P epythafium sanctae paulae a beato hieronimo prbo factum 
 a de uita paule K epitaphium (epithapium D) sancte paule ab (a sancto D) 
 hierQnimo, editum ID ierons d epytaphio sanctae paulae B; Hieronymi nomen 
 exhibent alDB 

 

 
 
 
 querebatur dicens: heu mihi, quia peregrinatio mea 
 prolongata est, habitaui cum habitantibus

Cedar, multum peregrmataest anima mea. et 
 mirum, si planxerit se uersari in tenebris — hoc enim Cedar interpretatur 
 -, cum mundus in maligno positus sit? et sicut tenebrae eius 
 eius, ita et lumen eius;luxque in tenebris lucet 
 et tenebrae eam non adprehenderunt. unde et 
 illud crebrius inferebat: aduena sum et peregrina 
 sicut omnes patres mei, et iterum: cupio dissolui 
 et esse cum Christo.

quotiens autem infirmitate corpusculi, 
 quam incredibili abstinentia et duplicatis contraxerat 
 ieiuniis, uexabatur, hoc in ore uoluebat: subicio corpus 
 meum et in seruitutem redigo, ne aliis praedicans 
 ipsa reproba inueniar, et: bonum est 
 uinum non bibere et carnem non manducare 
 et: humiliaui in ieiunio animam meam et: totum 
 lectum meum uersasti in infirmitate et: 
 uersata sum in miseria, dum mihi infigitur 
 spina. atque inter doloris aculeos, quos mira patientia sustinebat, 
 quasi apertos sibi caelos aspiceret, loquebatur: quis dabit mihi 
 pinnas sicut columbae et uolabo et requiescam?

Testor Iesum et sanctos angelos eius ipsumque proprie 
 angelum, qui custos fuit et comes admirabilis feminae, me nihil in 
 gratia, nihil more laudantium, sed, quidquid dicturus sum, pro

 

 

 
 
 
 testimonio dicere et minus eius esse meritis, quam totus orbis canit, 
 sacerdotes mirantur, uirginum chori desiderant, monachorum et 
 pauperum turba deplangit.

uult lector bremter eius scire uirtutes ? 
 omnes suos pauperes pauperior ipsa dimisit. nec mirum de proximis 
 et familiola, quam in utroque sexu de seruis et ancillis in fratres 
 sororesque mutauerat, ista proferre, cum Eustochium, uirginem et 
 deuotam Christo filiam, in cuius consolationem libellus hic cuditur, 
 procul a nobili genere sola fide et gratia diuitem reliquerit.

Carpamus igitur narrandi ordinem. alii altius repetant et 
 ab incunabulis eius ipsisque, ut ita dicam, crepundiis matrem Blesillam 
 et Rogatum proferant patrem - quorum altera Scipionum Gracchorumque 
 progenies est, alter per omnes Graecias usque hodie et 
 stemmatibus et diuitiis ac nobilitate Agamemnonis fertur sangui- I 
 nem trahere, qui decennali Troiam obsidione.deleuit-, nos nihil lau- I 
 dabimus, nisi quod proprium est et de purissimo sanctae mentis fonte 
 profertur.

quamquam dominus atque saluator in euangelio doceat I 
 apostolos sciscitantes, quid sibi redditurus sit, qui omnia sua pro I 
 nomine eius dimiserint, centuplum in praesentiarum recepturos m 
 et in futuro uitam aeternam — ex quo intellegimus non laudis esse 
 possidere diuitias, sed pro Christo eas contemnere, non tumere ad 
 honores, sed pro domini fide eos parui pendere -, uere, quod pollicitus 
 est seruis suis et ancillis saluator, reddidit in praesenti.

nam quae 
 unius urbis contempsit gloriam, totius orbis opinione celebratur; 
 quam Romae habitantem nullus extra Romam nouerat, latentem 
 in Bethlem et barbara et Romana terra miratur. cuius enim gentis

 

 
 
 
 I homines ad sancta loca non ueniunt? quis autem in sanctis locis 
 praeter Paulam, quod plus inter homines miraretur, inuenit ?

et 
 sicut inter multas gemmas pretiosissima gemma micat et iubar solis 
 paruos igniculos stellarum obruit et obscurat, ita cunctorum uirtutes 
 et potentias sua humilitate superauit minimaque fuit inter omnes, 
 ut omnium maior esset, et quanto se plus deiciebat, tanto magis a 
 Christo subleuabatur. latebat et non latebat. fugiendo gloriam 
 gloriam merebatur, quae u i uirtutem quasi umbra sequitur 
 et adpetitores sui deserens adpetit contemptores. sed 
 quid ago? narrandi ordinem praetermittens, dum in singulis teneor, 
 non seruo praecepta dicendi.

Tali igitur stirpe generata iunctaque uiro Toxotio, qui 
 Aeneae et Iuliorum altissimum sanguinem trahit. unde etiam Christi 
 uirgo, filia eius, Eustochium Iulia nuncupatur et ipse 
 Iulius, a magno demissum nomen Iulo. 
 et haec dicimus, non quo habentibus grandia sint, sed quo contemnentibus 
 mirabilia. saeculi homines suspiciunt eos, qui his pollent priuilegiis; 
 nos laudamus, qui pro saluatore ista despexerint. et mirum in 
 modum, quos habentes parui pendimus, si habere noluerint, praedicamus.

his, inquam, orta maioribus et fecunditatė ac pudicitia pro- 
 bata primum uiro, dein propinquis et totius urbis testimonio, cum 
 ! quinque liberos edidisset—Blesillam, super cuius morte eam Romae 
 consolatus sum, Paulinam, quae sanctum et admirabilem uirum et

 

 
 
 
 propositi et rerum suarum Pammachium reliquit heredem, ad quem 
 super obitu eius paruum libellum edidimus, Eustochimñ, quae nunc 
 in sanctis locis uirginitatis et ecclesiae monile pretiosissimum est, 
 Rufinam, quae inmaturo funere pium matris animum consternauit, 
 et Toxotium, post quem parere desiuit, ut intellegeres eam non diu 
 seruire uoluisse officio coniugali, sed mariti desiderio, qui mares 
 optabat liberos, oboedisse —,

postquam uir mortuus est, ita eum planxit, ut prope ipsa 
 moreretur, ita se conuertit ad domini seruitutem, ut mortem eius 
 uideretur optasse. quid ergo referam amplae et nobilis domus et 
 quondam opulentissimae omnes paene diuitias in pauperes erogatas? 
 quid in cunctos clementissimum animum et bonitatem etiam in eos, 
 quos numquam uiderat, euagantem?

quis inopum monens non illiusm 
 uestibus obuolutus est, quis clinicorum non eius facultatibus susten-I 
 tatus? quos curiosissime tota urbe perquirens damnum putabat, 
 si quisquam debilis et esuriens cibo sustentaretur alterius. expoliabat 
 filios et inter obiurgantes propinquos maiorem se eis hereditatem 
 Christi misericordiam dimittere loquebatur.

Nec diu potuit excelsi apud saeculum generis et nobilissimae 
 familiae uisitationes et frequentiam sustinere. maerebat honore suo et ora laudantium declinare ac fugere festinabat. cumque orientis 
 et occidentis episcopos ob quasdam ecclesiarum dissensiones Romam 
 imperiales litterae contraxissent, uidit admirabiles uiros Christique 
 pontifices: Paulinum, Antiochenae urbis episcopum, Epiphanium,

 

 
 
 
 Salaminae Cypri, quae nunc Constantia dicitur, quorum Epiphanium 
 etiam hospitem habuit, Paulinum in aliena manentem doma quasi proprium 
 humanitate possedit.

quorum accensa uirtutibus per momenta 
 patriam deserere cogitabat. non domus, non liberorum, non familiae, 
 non possessionum, non alicuius rei, quae ad saeculum pertinet, 
 memor sola — si dici potest- et incomitata ad heremum Antoniorum 
 atque Paulorum pergere gestiebat. tandemque exacta hieme, aperto 
 mari redeuntibus ad ecclesias suas episcopis ipsa uoto cum eis et 
 desiderio nauigabat. quid ultra differo ?

descendit ad portam fratre, 
 cognatis, affinibus et-quod his maius est — liberis prosequentibus. iam 
 carbasa tendebantur et remorum ductu nauis in altum protrahebatur, 
 paruus Toxotius supplices manus tendebat in litore, Rufina 
 iam nubilis, ut suas expectaret nuptias, tacens fletibus obsecrabat, 
 et tamen siccos oculos tendebat ad caelum pietatem in filios pietate 
 in deum superans. nesciebat matrem, ut Christi probaret ancillam.

torquebantur uiscera et, quasi a suis membris distraheretur, cum dolore 
 pugnabat in eo cunctis admirabilior, quod magnam uinceret 
 caritatem. inter hostium manus et captiuitatis duram necessitatem 
 nihil crudelius est quam parentes a liberis separari; hoc contra 
 iura naturae plena fides patiebatur, immo gaudens animus adpete- 
 Ibat et amorem filiorum maiore in deum amore contemnens in sola

 

 
 
 
 Eustochio, quae et propositi et nauigationis eius comes erat, adquiescebat.

sulcabat interim nauis mare et cunctis, qui cum ea uehebantur, 
 litora respicientibus illa auersos tenebat oculos, ne uideret, 
 quos sine tormento uidere non poterat. fateor, nulla sic amauit filios, 
 quibus, antequam proficisceretur, cuncta largita est exheredans 
 se in terra, ut hereditatem inueniret in caelo.

Delata ad insulam Pontias, quam clarissimae memoriae quondam 
 feminarum sub Domitiano principe pro confessione nominis 
 Christiani Flauiae Domitillae nobilitauit exilium, uidensque cellulas, 
 in quibus illa longum martyrium duxerat, sumptis alis Hierosolymam, 
 sancta loca uidere cupiebat. tardi ei erant uenti, omnis pigra 
 uelocitas.

inter Scyllam et Charybdim Adriatico se credens pelago 
 quasi per stagnum uenit Methonen ibique refocilato paululum 
 corpusculo 

 
 et sale tabentis artus in litore ponens, 
 per Maleas et Cytheram sparsasque per aequor 
 Cycladas et crebris.... freta concita terris 
 

 post Rhodum et Lyciam tandem uidit Cyprum, ubi sancti et uenerabilis 
 Epiphanii genibus prouoluta decem ab eo diebus retenta est 
 non in refectionem, ut ille arbitrabatur, sed in opus dei, ut rebus 
 probatum est.

nam omnia illius regionis lustrans monasteria, prout I 
 habere poterat, refrigeria sumptuum fratribus dereliquit, quos amor I

 

 
 
 
 sancti uiri de toto illuc orbe conduxerat. inde breui cursu transfretauit 
 Seleuciam, de qua ascendens Antiochiam sancti confessorisque 
 Paulini modicum caritate detenta media hieme calente ardore 
 fidei femina nobilis, quae prius eunuchorum manibus portabatur, 
 asello sedens profecta est.

Omitto Syriae Coeles et. Phoenicis iter — neque enimodoeporicum 
 eius disposui scribere -, ea tantum loca nominabo, quae sacris 
 i uoluminibus continentur. Beryto, Romana colonia, et antiqua urbe 
 Sidone derelicta in Sareptae litore Heliae est ingressa turriculam, 
 in qua adorato domino saluatore per harenas Tyri, in quibus Paulus 
 genua fixerat, peruenit Accho, quae nunc Ptolomais dicitur, et per 
 campos Mageddo Iosiae necis. conscios intrauit terram Phylistiim.

mirata ruinas Dor, urbis quondam potentissimae, et uersa uice Stratonis 
 turrem ab Herode, rege Iudaeae, in honorem Caesaris Augusti 
 Caesaream nuncupatam, in qua Cornelii domum Christi uidit ecclesiam 
 et Philippi aediculas et cubiculum quattuor uirginum prophetarum, 
 dein Antipatridasemirutum oppidulum, quod patris ex nomine 
 Herodes uocauerat, et Lyddam uersam in Diospolim, Dorcadis atque

 

 
 
 
 Aeneae res urrectione ac sanitate inclitam, haut procul ab ea Arimathiam, 
 uiculum Ioseph, qui dominum sepeliuit, et Nob, urbem quondam 
 sacerdotum, nunctumulos occisorum, Ioppen quoque, fugientis portum 
 Ionae et — ut aliquid perstringam de fabulis poetarum — religatae 
 ad saxum Andromedae spectatricem, repetitoque itinere Nicopolim, 
 quae prius Emmaus uocabatur, apud quam in fractione panis cognitus 
 dominus Cleopae domum in ecclesiam dedicauit.

atque inde 
 proficiscens ascendit Bethoron inferiorem et superiorem, urbes a 
 Salomone conditas et uaria postea bellorum tempestate deletas, ad 
 dextram aspiciens Aialon et Gabaon, ubi Iesus, filius Naue, contra 
 quinque reges dimicans soli imperauit et lunae et Gabaonitas ob 
 dolum et insidias foederis inpetrati in aquarios lignariosque damnauit, 
 in Gabaa urbe usque ad solum diruta paululum substitit recordata 
 peccati eius et concubinae in frusta diuisae et tribus Beniamin 
 bis trecentos uiros propter Paulum apostolum reseruatos.

Quid diu moror? ad laeuam mausoleo Helenae derelicto, 
 quae Adiabenorum regina in fame populum frumento iuuauerat, 
 ingressa est Hierosolymam, urbem τϱιώνυον : Iebus, Salem, Hieru- m

 

 
 
 
 salem, quae ab Aelio postea Adriano de ruinis et cineribus ciuitatis 
 in Aeliam suscitata est.

cumque proconsule Palaestinae, qui familiam 
 eius optime nouerat, praemissis apparitoribus iussisset parari 
 praetorium, elegit humilem cellulam et cuncta loca tanto ardore 
 ac studio circumiuit, ut, nisi ad reliqua festinaret, a primis non posset 
 abduci, prostrataque ante crucem, quasi pendentem dominum cerneret, 
 adorabat. ingressa sepulchrum resurrectionis osculabatur lapidem, 
 quem ab ostio sepulchri amouerat angelus, et ipsum corporis 
 locum, in quo dominus iacuerat, quasi sitiens desideratas aquas fide, 
 ore lambebat.

quid ibi lacrimarum, quantum gemitum doloris effudent, 
 testis est cuncta Hierosolyma, testis ipse dominus, quem rogabat. 
 unde egrediens ascendit Sion, quae in \'arcem\' uel \'speculam\' 
 uertitur. hanc urbem quondam expugnauit et aedificauit Dauid. 
 de expugnata scribitur: uae tibi, ciuitas Arihel — id est. 
 \'leo dei\' et quondam fortissima -, quam expugnauit Dauid; 
 de ea, quae aedificata est: fundamenta eius in montibus 
 sanctis; diligit dominus portas Sion super 
 omnia tabernacula Iacob, non eas portas, quas 
 hodie cernimus in fauillam et cinerem dissolutas, sed portas, quibus 
 infernus non praeualet, per quas credentium ad Christum ingreditur 
 multitudo.

ostendebatur illic columna ecclesiae porticum sustinens, 
 infecta cruore domini, ad quam uinctus dicitur flagellatus.

 

 
 
 
 monstrabatur locus, ubi super centum uiginti animas spiritus sanctus descendisset, 
 ut Iohelis uaticinium conpleretur.

Deinde pro facultatula sua pauperibus atque conseruis pecunia 
 distributa perrexit Bethlem et in dextra parte itineris stetit 
 ad sepulchrum Rachel, in quo Beniamin non, ut mater uocauerat 
 moriens, Benoni, hoc est \'filium doloris mei\', sed, ut pater prophetauit 
 in spiritu, \'filium dexterae\' procreauit.

atque inde specum saluatoris 
 ingrediens, postquam uidit sacrum uirginis diuersorium et 
 stabulum, in quo agnouit bos possessorem suum et 
 asinus praesepe domini sui, ut inpleretur illud, quod 
 in eodem propheta scriptum est: beatus, qui seminat 
 super aquas, ubi bos et asinus calcant, me audiente 
 iurabat cernere se fidei oculis infantem pannis inuolutum 
 uagientem in praesepe, deum magos adorantes, stellam fulgentem desuper, 
 matrem uirginem, nutricium sedulum, pastores nocte uenien-tes, ut uiderent uerbum, quod factum erat, et iam tunc euangelistae 
 Iohannis principium dedicarent: in principio erat uerbum 
 et uerbum caro factum est, paruulos interfectos, 
 Herodem saeuientem, Ioseph et Mariam fugientes in Aegyptum.

mixtisque gaudio lacrimis loquebatur: \'salue, Bethlem, domus panis, in qua natus est ille panis, qui de caelo descendit. salue, Ephrata, I 
 regio uberrima atque ϰαϱποϕόϱος , cuius fertilitas deus est. de te I

 

 
 
 
 quondam Micheas uaticinatus est: et tu, Bethleem domus 
 Ephrata, nonne minima es in milibus Iuda ? 
 ex te mihi egredietur, qui sit princeps in Israhel, 
 et egressus eius ab initio, a diebus aeternis. 
 propterea dabis eos usque ad tempus parientis. 
 pariet et reliquiae fratrum eius conuertentur 
 ad filios Israhel.

m te enim natus est prmceps, 
 qui ante Luciferum genitus est, cuius de patre natiuitas omnem excedit 
 aetatem. et tam diu in te Dauitici generis origo permansit, donec 
 uirgo pareret et reliquiae populi credentis in Christum conuerterentur 
 ad filios Israhel et libere praedicarent: uobis oportebat 
 primum loqui uerbum dei, sed, quoniam repellitis 
 et indignos uos iudicastis aeternae 
 uitae, conuertimur ad gentes. dixerat enim dominus: 
 non ueni nisi ad oues perditas domus Israhel. 
 et eo tempore Iacob super eo uerba conpleta sunt:

non deficiet 
 princeps ex Iuda et dux de femoribus eius, 
 donec ueniat, cui repositum est, et ipse erit 
 expectatio gentium. bene Dauid iurabat, bene uota faciebat 
 dicens: si introiero in tabernaculum domus 
 meae, si ascendero in lectum stratus mei, si 
 dedero somnum oculis meis et palpebris meis 
 dormitationem et requiem temporibus meis, 
 donec inueniam locum domino, tabernaculum 
 deo Iacob.

et statim, quid desideraret, exposuit atque oculis 
 prophetalibus, quem nos uenisse iam credimus, ille uenturum esse 
 cernebat: ecce audiuimus eum in Ephrata, inuenimus

 

 
 
 
 eum in campis siluae. \'zoth\' quippe sermo Hebraicus, ut te 
 docente didici, non Mariam, matrem domini, hoc est αύτήν , sed \'ipsum\', 
 id est avtov , significat. unde loquitur confidenter: int ro ibimus 
 in tabernacula eius; adorabimus in loco, 
 ubi steterunt pedes eius.

et ego, misera atque peLcatrix, digna sum iudicata deosculari praesepe, in quo dominus paruulus 
 uagiit, orare in spelunca, in qua uirgo puerpera deum fudit infantem ? 
 haec requies mea, quia domini mei patria est.hic habitabo, quoniam 
 saluator elegit eam. paraui lucernam Christo meo. anima 
 mea illi uiuet et semen meum seruiet ipsi\'.

haut procul 
 inde descendit ad turrem Ader, id est 'gregi\', iuxta quam Iacob pauit 
 greges suos et pastores nocte uigilantes audire meruerunt: gloria 
 in excelsis deo et super terram Paxho mini- m 
 bus bonae uoluntatis. dumque seruant oues, inuenerunt 
 agnum dei puro et mundissimo uellere, quod in ariditate totius 
 terrae caelesti rore conplutum est et cuius sanguis tulit peccata mundi 
 et exterminatorem Aegypti litus fugauit in postibus.I

Statimque concito gradu coepit per uiam ueterem pergere,I 
 -<quae ducit Gazam, ad potentiam uel diuitias dei, et tacita secum 
 uoluere, quomodo eunuchus Aethiops gentium populos praefigurans 2 
 mutauerit pellem suam et, dum uetus relegit instrumentum, fontem

 

 
 
 
 repperit euangelii. atque inde ad dexteram transit.

a Bethsur uenit 
 Eschol, quae m botruum uertitur. unde in testimonium terrae 
 fertilissimae et typum eius, qui dicit: torcular calcaui 
 solus et de gentibus uir non fuit mecum, exploratores 
 botruum mirae magnitudinis portauerunt.

nec post 
 longum spatium intrauit Sarrae cellulas uidens incunabula Isaac 
 et uestigia quercus Abraham, sub qua uidit diem Christi et laetatus 
 est. atque inde consurgens ascendit Chebron, haec est Chariatharbe, 
 id est \'oppiduni uirorum quattuor\', Abraham, Isaac et Iacob 
 et Adam magni, quem ibi conditum iuxta librum Hiesu Hebraei 
 autumant, licet plerique Chaleb quartum putent, cuius ex latere 
 memoria demonstratur.

noluit pergere ad Chariath-sepher, id est 
 uinculum litterarum , quia contemnens occidentem litteram reppererat 
 spiritum uiuificantem. magisque mirabatur superiores et inferiores 
 aquas, quas Gothonihel, filius Iephone Cenez, pro australi terra et 
 arida possessione susceperat et quarum ductu siccos prioris instrumenti 
 agros faciebat inriguos, ut redemptionem ueterum peccatorum in 
 aquis baptismi repperirent.

altero die orto iam sole stetit in supercilio 
 Caphar-baruchae, id est \'uillae benedictionis\', quem ad locum 


 

 
 
 
 Abraham dominum prosecutus est. unde latam despiciens solitudinem 
 et terram quondam Sodomae et Gomorrae, Adamae et Seboim 
 contemplata est balsami uineas in Engaddi et Segor, uitulam conternantem 
 , quae prius Bala uocabatur et in Zoaram, id est \'paruulam\', 
 Syro sermone translata est. recordabatur speluncae Loth et uersa 
 in lacrimas uirgines socias admonebat cauendum esse uinum, in quo 
 est luxuria et cuius opus Moabitae sunt et Ammonitae.

Diu haereo in meridie, ubi sponsa cubantem repperit sponsum 
 et Ioseph inebriatus est cum fratribus suis. reuertar Hierosolymam 
 et per Thecuam atque Amos rutilantem montis oliueti crucem aspiciam, 
 de quo saluator ascendit ad patrem, in quo per annos singulos 
 uacca rufa in holocaustum domini cremabatur et cuius cinis expiabat 
 populum Israhel, in quo iuxta Hiezechiel cherubin de templo trans- i 
 migrantes ecclesiam domini fundauerunt.

ingressa sepulchrum Lazari t 
 Mariae et Marthae uidit hospitium et Bethfage, uillam sacerdotalium 
 maxillarum, et locum, in quo pullus lasciuiens gentium domini frena I 
 suscepit apostolorumque stratus uestibus mollia terga praebuit ad M 
 sedendum.

rectoque itinere descendebat Hierichum cogitans illum ^

 

 
 
 
 de euangelio uulneratum et sacerdotibus ac Leuitis mentis feritate 
 praetereuntibus clementiam Samaritae, id est \'custodis\', qui seminecem 
 suo inpositum iumento ad stabulum ecclesiae deportauit, 
 et locum Adommim, quod interpretatur \'sanguinum\', quia multus 
 in eo sanguis crebris latronum fundebatur incursibus, et arborem 
 morum Zacchei, id est bona paenitentiae opera, quibus cruenta dudum 
 et noxia rapinis peccata calcabat excelsumque dominum de excelso 
 uirtutum intuebatur, et iuxta uiam caecorum loca, qui receptis 
 luminibus utriusque populi credentis in dominum sacramenta praemiserant.

ingressa Hierichum uidit urbem, quam fundaait Ahiel in 
 Abiram, primogenito suo, et cuius portas posuit in Segub, nouissimo 
 filiorum. intuita est castra Galgalae et aceruum praeputiorum et 
 secundae circumcisionis mysterium et duodecim lapides, qui de 
 Iordanis illuc translati alueo duodecim apostolorum fundamenta 
 firmauerant, et fontem quondam legis amarissimum et sterilem, 
 quem uerus Heliseus sua condiuit sapientia et in dulcorem ubertatemque 
 conuertit.

uix nox pertransierat, feruentissimo aestu 
 uenit ad Iordanem; stetit in ripa fluminis et orto sole solis iustitiae 
 recordata est, quomodo in medio amnis alueo sicca sacerdotes 
 posuerint uestigia et ad Heliae atque Helisei imperium stantibus 
 ex utraque parte aquis iter unda praebuerit pollutasque diluuio 
 aquas et totius humani generis interfectione maculatas suo dominus 
 mundarit baptismate.

Longum est, si uelim de ualle Achor dicere, id est \'tumultus 
 atque turbarum\', in qua furtum et auaritia condemnata est, et de 
 Bethel, \'domo dei\', in qua super nudam humum nudus et pauper 
 dormiuit Iacob et posito subter caput lapide, qui in Zaccharia septem 
 oculos habere describitur et in Isaia lapis dicitur angularis, uidit 
 scalam ad caelum usque tendentem, in qua dominus desuper nitebatur 
 ascendentibus porrigens manum et neglegentes de sublimi 
 praecipitans.

sepulchra quoque in monte Ephraim Hiesu, filii Naue, 
 et Eleazari, filii Aaron sacerdotis, e regione uenerata est — quorum 
 alter conditus est in Thamnathsare a septentrionali parte montis 
 Gaas, alter in Gabaath filii sui Finees — satisque mirata est, quod 
 distributor possessionum sibi montana et aspera delegisset. quid 
 narrem Silo, in quo altare dirutum hodieque monstratur et raptum 
 Sabinarum a Romulo tribus Beniamitica praecucurrit?

transiuit 
 Sychem — non, ut plerique errantes legunt, Sichar —, quae nunc 
 Neapolis appellatur, et ex latere montis Garizim extructam circa puteum 
 Iacob intrauit ecclesiam, super quo dominus residens sitiensque 
 et esuriens Samaritanae fide satiatus est, quae quinque Mosaicorum 
 uoluminum uiris et sexto, quem se habere iactabat, errore Dosithei, 
 erecto uerum Messiam et uerum repperit saluatorem.

atque inde 
 deuertens uidit duodecim patriarcharum sepulchra et Sebasten, id 
 est Samariam, quae in honorem Augusti ab Herode Graeco sermone

 

 
 
 
 Augusta est nominata. ibi siti sunt Heliseus et Abdias prophetae 
 et — quo maior inter natos mulierum non fuit — Baptista. Iohannes. 
 ubi multis intremuit mirabilibus. namque cernebat daemones uariis 
 rugire cruciatibus et ante sepulchra sanctorum ululare homines 
 luporum uocibus, latrare canum, fremere leonum, sibilare serpentum, 
 mugire taurorum, alios rotare caput et post tergum terram uertice 
 tangere suspensisque pede feminis uestes non defluere in faciem.

miserebatur omnium et per singulos effusis lacrimis Christi clementiam 
 deprecabatur. et, sicut erat inualida, ascendit pedibus montem, in 
 cuius duabus speluncis persecutionis et famis tempore Abdias propheta 
 centum prophetas aluit pane et aqua. cito itinere percucurrit 
 Nazaram, nutriculam domini, Canam et Capharnaum, signorum eius 
 familiares, lacum Tiberiadis nauigante domino sanctificatum et 
 solitudinem, in qua multa populorum milia paucis saturata sunt 
 panibus et de reliquiis uescentium repleti sunt cophini duodecim 
 tribuum Israhel.

scandebat montem Thabor, in quo transfiguratus 
 est dominus. aspiciebat procul montes Hermon et Hermonim et 
 campos latissimos Galilaeae, in quibus Sisara et omnis eius exercitus 
 Barach uincente prostratus est. torrens Cison mediam planitiem 
 diuidebat et oppidum iuxta Naim, in quo uiduae suscitatus est filius, 
 monstrabatur. dies me prius quam sermo deficiet, si uoluero cuncta 
 percurrere, quae Paula uenerabilis fide incredibili peruagata est.

Transibo Aegyptum et in Soccoth atque apud fontem 
 Samson, quem de molari maxillae dente produxit, subsistam parumper 
 et arentia ora conluam, ut refocilatus uideam Morasthi, sepulchrum 
 quondam Micheae prophetae, nunc ecclesiam. et ex latere derelinquam 
 Chorraeos et Gethaeos, Maresa, Idumaeam et Lachis et per 
 harenas mollissimas pergentium uestigia subtrahentes latamque 
 heremi uastitatem ueniam ad Aegypti fluuium Sior, qui interpretatur 
 \'turbidus\', et quinque Aegypti transeam ciuitates, quae loquuntur 
 lingua Chananitidi, et terram Gesen et campos Thaneos, in 
 quibus fecit deus mirabilia, et urbem Noo, quae postea uersa est in 
 Alexandriam, et oppidum domini Nitriam, in quo purissime uirtutum 
 nitro sordes lauantur cotidie plurimorum.

quod cum uidisset, 
 occurrente sibi sancto et uenerabili uiro, episcopo Isidoro confessore, J 
 et turbis innumerabilibus monachorum, e quibus multos sacerdotalis I 
 et Leuiticus sublimabat gradus, laetabatur quidem ad gloriam 
 domini, sed se indignam tanto honore fatebatur. quid ego narrem I 
 Macharios, Arsetes, Sarapionas et reliqua columnarum Christi I 
 nomina ? cuius non intrauit cellulam ? quorum non pedibus aduoluta I 
 est ? per singulos sanctos Christum se uidere credebat et, quidquid ™ 
 in illos contulerat, contulisse in dominum laetabatur.

mirus ardor 20

 

 
 
 
 et uix in femina credibilis fortitudo! oblita sexus et fragilitatis corporeae 
 inter tot milia monachorum cum puellis suis habitare cupiebat. 
 et forsitan cunctis eam suscipientibus inpetrasset, ni maius 
 sanctorum locorum retraxisset desiderium. atque propter feruentissimos 
 aestus de Pelusio Maiumam nauigatione perueniens tanta 
 uelocitate reuersa est, ut auem putares.

nec multo post in sancta 
 Bethleem mansura perpetuo angusto per triennium mansit hospitio, 
 donec extrueret cellulas ac monasteria et diuersorium peregrinorum 
 iuxta uiam conderet, quia Maria et Ioseph hospitium non 
 inuenerant. huc usque iter eius descriptum sit, quod multis uirginibus 
 et filia comite peragrauit.

Nunc uirtus latius describatur, quae ipsius propria est et in 
 qua exponenda deo iudice ac teste profiteor me nihil addere, nihil 
 in maius extollere more laudantium, sed, ne rerum excedat fidem, 
 multa detrahere, et ne apud detractatores et genuino me semper 
 dente rodentes fingere puter et cornicem Aesopi alienis coloribus 
 adornare.

quae prima Christianorum uirtus est, tanta se humilitate 
 deiecit, ut, qui eam uidisset et pro celebritate nominis uidere 
 gestisset, ipsam esse non crederet, sed ancillarum ultimam. et cum 
 frequentibus choris uirginum cingeretur, et ueste et uoce et habitu 
 et incessu minima omnium erat. numquam post uiri mortem usque 
 ad diem dormitionis suae cum ullo comedit uiro, quamuis eum 
 sanctum et in pontificali sciret culmine positum; balneas nisi

 

 
 
 
 periclitans non adiit.

mollia etiam in grauissima febri lectuli strata 
 non habuit, sed super durissimam humum stratis ciliciolis quiescebat, 
 si tamen illa quies dicenda est, quae iugibus\'paene orationibus dies 
 noctesque iungebat illud inplens de Psalterio: lauabo per 
 singulas noctes lectum meum, in lacrimis 
 stratum meum rigabo. in qua fontes crederes lacrimarum; 
 ita leuia peccata plangebat, ut illam grauissimorum criminum 
 crederes ream.

cumque a nobis crebrius moneretur, ut parceret 
 oculis et eos seruaret euangelicae lectioni, aiebat: \'turpanda est 
 facies, quam contra dei praeceptum purpurisso et cerussa et stibio 
 saepe depinxi; adfligendum corpus, quod multis uacauit deliciis; 
 longus risus perpeti conpensandus est fletu; mollia. linteamina et 
 serica pretiosissima asperitate cilicii conmutanda. quae uiro et saeculo 
 placui, nunc Christo placere desidero\'. si inter tales tantasque 
 uirtutes castitatem in illa uoluero praedicare, superfluus uidear. in 
 qua etiam, cum saecularis esset, omnium Romae matronarum 
 exemplum fuit; quae ita se gessit, ut numquam de illa etiam maledicorum 
 quicquam auderet fama confingere.

nihil animo eius clementilJs, 
 nihil erga humiles blandius fuit. non adpetebat potentes 
 nec tamen superbo et gloriolam quaerente fastidio despiciebat. si 
 pauperem uiderat, sustentabat; si diuitem, ad benefaciendum cohortabatur. 
 liberalitas sola excedebat modum et usuras tribuens 
 uersuram quoque saepe faciebat, ut nulli stipem se rogantium 
 denegaret.

fateor errorem meum: cur in largiendo esset profusior, 
 arguebam illud proferens de apostolo: non ut aliis 
 refrigerium, uobis autem tribulatio, sed 
 ex aequa litate in hoc tempore, ut . uestra

 

 
 
 
 abundantia sit ad illorum inopiam, ut et 
 illorum. abundantia sit ad uestram inopiam, 
 et hoc de euangelio saluatoris: qui habet duas tunicas, 
 det a l teram non habenti et prouidendum esse, ne, 
 quod libenter faceret, semper facere non posset, multaque huiusce 
 modi, quae illa mira uerecundia et sermone parcissimo dissoluebat 
 testem inuocans dominum se pro illius nomine cuncta facere 
 et hoc habere uoti, ut mendicans ipsa moreretur, ut unum nummum 
 filiae non dimitteret et in funere suo aliena sindone inuolueretur.

ad extremum mterebat: ego, si petiero, multos mueniam, 
 qui mihi tribuant; iste mendicans si a me non acceperit, quae ei 
 possum etiam de alieno tribuere, et mortuus fuerit, a quo eius 
 anima requiretur?\' ego cautior in re familiari esse cupiebam, sed 
 illa ardentior fide toto saluatori animo iungebatur et pauperem 
 dominum pauper spiritu sequebatur reddens ei, quod acceperat, 
 pro ipso pauper effecta. denique consecuta est, quod optabat, et 
 in grandi aere alieno filiam dereliquit, quod adhuc usque debens 
 non suis uiribus, sed Christi se (fidit) fide et misericordia reddituram.

Solent pleraeque matronarum bucinatoribus suis dona conferre 
 et in paucos largitate profusa manum a ceteris retrahere: quo 
 illa omnino carebat uitio; ita enim singulis suam pecuniam diuidebat, 
 ut singulis necessarium erat, non ad luxuriam, sed ad necessitatem. 
 nemo ab ea pauperum uacuus reuersus est.

quod obtinebat non 
 diuitiarum magnitudine, sed prudentia dispensandi illud semper 
 replicans: beati misericordes, quoniam ipsi 
 * f \'*

 

 
 
 
 misericordiam consequentur et: sicut aqua extinguit 
 ignem, ita elemosyna peccata et: facite 
 uobis amicos de iniquo mamona, qui uos recipiant 
 in aeterna tabernacula, et: date elemosynam 
 et ecce omnia munda et uerba Danielis regem 
 Nabuchodonosor monentis, ut elemosynis redimeret peccata sua.

nolebat in his lapidibus pecuniam effundere, qui cum terra et saeculo 
 transituri sunt, sed in uiuis lapidibus, qui uoluuntur super 
 terram, de quibus in Apocalypsi Iohannis ciuitas magni regis extruitur, 
 quos in sapphirum et smaragdum et iaspidem et ceteras 
 gemmas esse uertendos scriptura commemorat.

Uerum haec possunt communia esse cum (non) paucis et 
 scit diabolus non in summo uirtutum culmine posita. unde loquitur 
 ad dominum post amissam Iob substantiam, post euersam domum, 
 post liberos interfectos: corium pro corio, omnia, quae 
 habuerit, homo dabit pro anima sua. sed extende 
 manum tuam et tange ossa et carnes 
 eius, nisi in faciem benedixerit tibi.

scimus 
 plerosque dedisse elemosynam, sed de proprio corpore nihil dedisse, 
 porrexisse egentibus manum, sed carnis uoluptate superatos dealbasse 
 eos, quae foris erant, et deintus plenos fuisse ossibus mortuorum.

at non Paula talis, quae tantae continentiae fuit, ut prope 
 mensuram excederet et debilitatem corporis nimiis ieiuniis ac labore 
 contraheret, quae exceptis festis diebus uix oleum in cibo acceperit,

 

 
 
 
 ut ex hoc uno aestimetur, quid de uino et liquamine et piscibus et 
 lacte ac melle et ouis et reliquis, quae gustu suauia sunt, iudicarit. 
 in quibus sumendis quidam se abstinentissimos putant et, si his 
 uentrem ingurgitauerint, tutam pudicitiam suspicantur.

Semper uirtutes sequitur inuidia feriuntque summos 
 fulgura montes. mirum, si hoc de hominibus loquar, 
 cum etiam dominus noster pharisaeorum zelo sit crucifixus et omnes 
 sancti aemulos habuerint, in paradiso quoque serpens fuerit, cuius 
 inuidia mors introiu.it in orbem terrarum!

suscitauerat ei dominus Adar Idumaeum, qui eam colafizaret, ne 
 se extolleret, et quasi quodam stimulo carnis saepius admonebat, 
 ne magnitudine uirtutum altius saperet et aliarum uitiis feminarum 
 se in excelso crederet constitutam. ego aiebam liuori esse cedendum 
 et dandum insaniae locum, quod fecisset Iacob in fratre suo Esau 
 et Dauid in pertinacissimo inimicorum Saul, quorum alter Mesopotamiam 
 fugerit, alter se allophylis tradiderit malens hostibus 
 quam inuidiis subiacere.

at illa: \'iuste\', respondebat, \'hoc diceres, si 
 diabolus contra seruos dei et ancillas non ubique pugnaret et ad 
 omnia loca fugientes praecederet, si non sanctorum locorum amore 
 retinerer et Bethleem meam in alia repperire possem parte terrarum. 
 cur enim non patientia liuorem superem? cur non humilitate 
 frangam superbiam et percutienti maxillam alteram offeram

 

 
 
 
 malam dicente Paulo: uincite in bono malum ?

nonne 
 apostoli gloriabantur, quando pro domino sunt passi contumeliam ? 
 nonne ipse saluator humiliauit se formam serui accipiens et factus , 
 oboediens patri usque ad mortem et mortem. crucis, ut nos sua passione 
 seruaret? Iob, nisi certasset et uicisset in proelio, non accepisset 
 coronam in stitiae nec audisset a domino: putas me 
 aliter tibi locutum, quam ut appareres iustus? 
 beati dicuntur in euangelio, qui persecutionem patiuntur 
 propter iustitiam. secura sit conscientia, quod 
 non propter peccata patiamur; et adflictio in saeculo materia praemiorum 
 est.

si quando procacior fuisset inimicus et usque ad uerborum 
 iurgia prosilisset, illud Psalterii decantabat: cum consisteret 
 aduersum me peccator, obmutui et humi- u 
 liatus sum et silui a bonis et rursum: ego autem quasi 
 surdus non audiebam et quasi mutus non aperiens 
 os suum. et factus sum quasi homo non audiens 
 nec habens in ore suo increpationes.

in temptationibus 
 Deuteronomii uerba uoluebat: temptat uos dominus 
 deus uester, ut sciat, si diligitis dominum 
 deum uestrum de toto corde uestro et 
 de tota anima uestra.

in tribulationibus et angustiis Isaiae 
 replicabat eloquia: qui ablactati estis a lacte, qui 
 abstracti ab ubere, tribulationem super tribulationem 
 expectate, spem super spem, adhuc 
 pusillum et adhuc pusillum, propter malitiam 
 labiorum, propter linguam alien am et

 

 
 
 
 scripturae testimonium in consolationem suam disserebat: ablactatorum 
 esse — eorum, qui ad uirilem aetatem peruenissent — tribulationem 
 super tribulationem sustinere, ut spem super spem mererentur accipere 
 scientesquoniam tribulatio patientiam 
 operatur, patientia probationem, probatio 
 spem, spes autem non confundat,\' quod, si is, 
 qui foris est, noster homo corrumpitur, ille, 
 qui intus est, innouetur. et in praesentiarum 
 momentaneum et leue tribulationis nostrae 
 aeternae gloriae pondus ope-ratur in nobis 
 non aspicientibus, quae uidentur, sed quae 
 non uidentur. quae enim uidentur, temporalia 
 sunt; quae autem non uidentur, aeterna sunt. 
 nec longum fore tempus, etiam si humanae inpatientiae tardum 
 uideatur, quin dei sequatur auxilium dicentis: tempore oportuno 
 exaudiui te et in die salutis auxiliatus 
 sum tui. nec dolosa labia et linguas iniquorum esse metuendas, 
 cum domino adiutore laetemur et ipsum audire debeamus monentem: 
 per patientiam uestram possidebitis 
 animas uestras et: non sunt condignae passiones 
 praesentis saeculi ad f uturam gloriam, 
 quae reuela bitur in nobis, et alibi, ut patienter agamus 
 in omnibus, quaequae acciderint nobis: patiens enim uir

 

 
 
 
 multus prudentia; qui autem pusillanimis 
 est, uehementer insipiens.

In languoribus et crebra infirmitate dicebat: quando 
 infirmor, tunc fortis sum et: habemus thesaurum 
 istud in uasis fictilibus, donec mor 
 tale hoc induat inmortalitatem et corruptiuum 
 hoc uestiat incorruptionem, et iterum:I 
 sicut superabundant passiones Christi in 
 nobis, ita et per Christum abundauit et consolatio 
 ac deinde: ut socii passionum estis, ita 
 et consolationis eritis.

in maerore cantabat: quare 
 tristis es, anima mea, et quare conturbas me? 
 spera in deum, quoniam confitebor illi, salutare 
 uultus mei et deus meus. in periculis loquebatur:I 
 qui uult uenire post me, neget se ipsum et 
 tollat crucem suam et sequatur me et iterum: 
 qui uult animam suam saluam facere, perdet 
 eam et: qui perdiderit animam suam propter 
 me, me, saluam eam faciet.

quando dispendia rei familians 
 et euersio totius patrimonii nuntiabatur, aiebat: quid enim 
 prodest homini, si totum mundum lucri 
 fecerit et animam suam damni habuerit? aut 
 quam dabit homo conmuta tionem pro anima 
 sua? et nudus exiui de utero matris meae, 
 nudus et redeam. sicut placuit domino, ita 
 factum est; sit nomen domini benedictum et

 

 
 
 
 illud: nolite diligere mundum nec ea, quae in 
 mundo sunt, quoniam omne. quod in mundo 
 est, desiderium carnis est et concupiscentia 
 oculorum et superbia uitae huius, quae non 
 est ex patre, sed de mundo est. et mundus pertransiet 
 et concupiscentia eius.

scio ei scriptas infirmitates 
 grauissimas liberorum et maxime Toxotii sui, quem 
 diligebat plurimum. cumque illud uirtute conplesset: turbata 
 sum et non sum locuta, in haec uerba prorupit: qui 
 amat filium aut filiam supra me, non est me dignus, et orans ad dominum loquebatur: \'posside filios 
 mortificatorum, qui pro te cotidie mortificant corpora sua\'.

noui susurronem quendam — quod genus hominum uel perniciosissimum 
 est — quasi beniuolum nuntiasse, quod prae nimio feruore 
 uirtutum quibusdam uideretur insana et cerebrum illius dicerent 
 confouendum. cui illa respondit: \'theatrum facti sumus 
 mundo et angelis et hominibus; nos fatui 
 propter Christum, sed stultum dei sapientius 
 est hominibus; unde et saluator loquitur ad patrem: t u 
 scis insipientiam meam.

quem in euangelio et propinqui 
 quasi mentis inpotem ligare cupiebant et aduersarii suggillabant 
 dicentes: daemonium habet et Samarites est et: 
 in Belzebul, principe daemoniorum,

 

 
 
 eicit daemonia. sed nos audiamus apostolum cohortantem: haec est 
 gloriatio nostra, testimonium conscientiae 
 nostrae, quoniam in sanctitate et sinceritate 
 et gratia dei conuersati sumus in mundo, 
 et dominum dicentem ad apostolos: ideo mundus odit uos, 
 quoniam non estis de mundo. si enim essetis 
 de mundo, amaret utique mundus, quod suum 
 erat\'.

et ad. ipsum dominum uerba uertebat: tu nosti cordis abscondita 
 et: haec omnia uenerunt super nos et 
 non sumus obliti tui nec inique egimus in 
 testamentum tuum nec auersum est retrorsum 
 cor nostrum, et: propter te mortificamur tota 
 die, reputati sumus ut oues occisionis, sed A 
 dominus auxiliator meus, non timebo, quid 
 faciet mihi homo. legi enim: fili, honora dominum 
 et confortaberis et extra illum nullum I

timueris his et talibus testimoniis quasi armatura Christi et I 
 aduersum omnia quidem uitia, sed praecipue instruebat se contra I 
 inuidiam saeuientem et patiendo iniurias furorem grauidi pectoris ^ 
 mitigabat. denique usque ad diem mortis et huius patientia et 
 aliorum zelus omnibus patuit, qui suum rodit auctorem et, dum 
 aemulum laedere nititur, in semet ipsum proprio furore bacchatur.

Dicam et de ordine monasterii, quomodo sanctorum continentiam 
 in suum uerterit lucrum. seminabat carnalia, ut meteret 
 spiritalia; dabat terrena, ut caelestia tolleret; breuia concedebat, 
 ut pro his aeterna mutaret. post uirorum monasterium, quod uiris

 

 
 
 
 tradiderat gubernandum, plures uirgines, quas e diuersis prouinciis 
 congregarat, tam nobiles quam medii et infimi generis, in tres 
 turmas monasteriaque diuisit, ita dumtaxat, ut in opere et cibo 
 separatae psalmodiis et orationibus iungerentur.

post alleluiae cantatum, 
 quo signo uocabantur ad collectam, nulli residere licitum 
 erat, sed prima uel inter primas ueniens (coetum) ceterarum operiebatur 
 pudore et exemplo ad laborem eas prouocans, non terrore. mane, 
 hora tertia, sexta, nona, uespera, noctis medio per ordinem Psalterium 
 canebant nec licebat cuiquam sororum ignorare psalmos et 
 non de scripturis sanctis cotidie aliquid discere.

die tantum dominico 
 ad ecclesiam procedebant, ex cuius habitabant latere, et unumquodque 
 agmen matrem propriam sequebatur; atque inde pariter reuertentes 
 instabant operi destricto et uel sibi uel ceteris indumenta 
 faciebant. si qua erat nobilis, non permittebatur de domo sua habere 
 comitem, ne ueterum actuum memor et lasciuientis infantiae errorem 
 refricaret antiquum et crebra confabulatione renouaret. unus 
 omnium habitus; linteamine ad tergendas solum manus utebantur.

a uiris tanta separatio, ut ab spadonibus quoque eas seiungeret, ne 
 ullam daret occasionem linguae maledicae, quae sanctos carpere 
 solita est in solacium delinquendi. si qua uel tardior conueniebat 
 ad psalmos et in opere pigrior, uariis eam modis adgrediebatur. si 
 erat iracunda, blanditiis, si patiens, correptione, illud apostoli 
 imitans: quid uultis? in uirga ueniam ad uos an 
 : in spiritu lenitatis et mansuetudinis? excepto 
 uictu atque uestitu nullam habere quid patiebatur dicente Paulo:

 

 
 
 
 habentes uictum atque uestitum his contenti 
 sumus, ne consuetudine plus habendi praeberet locum auaritiae, 
 quae nullis expletur opibus et, quanto amplius habuerit, plus 
 requirit et neque copia neque inopia minuetur.

iurgantes inter se 
 sermone lenissimo foederabat. lasciuientem adulescentularum carnem 
 crebris et duplicatis frangebat ieiuniis malens eas stomachum dolere 
 quam mentem. si uidisset aliquam comptiorem, contractione frontis 
 et uultus tristitia arguebat errantem dicens munditiam corporis 
 atque uestitus animae esse inmunditiam et turpe uerbum atque 
 lasciuum numquam de ore uirgineo proferendum, quibus signis 
 libidinosus animus ostenditur et per exteriorem hominem interioris 
 hominis uitia demonstrantur.

quam linguosam et garrulam ac procacem 
 rixisque perspexerat delectari et saepius conmonitam nolle J 
 conuerti, inter ultimas et extra conuentum sororum ad fores triclinii I 
 orare faciebat et separatim cibum capere, ut, quam obiurgatio non 
 correxerat, emendaret pudor. furtum quasi sacrilegium detestabatur I 
 et, quod inter saeculi homines uel leue putatur uel nihil, hoc in I 
 monasteriis grauissimum dicebat esse delictum.

quid memorem I 
 clementiam et sedulitatem in aegrotantes, quas miris obsequiis et * 
 ministeriis confouebat? cumque aliis languentibus large praeberet 
 omnia et esum quoque exhiberet carnium, si quando ipsa aegrotasset, 
 sibi non indulgebat et in eo inaequilis uidebatur, quod in aliis clementiam 
 in se duritia conmutabat.

Nulla iuuenum puellarum sano et uegeto corpore tantae 
 se dederat continentiae, quam ipsa fracto et senili debilitatoque

 

 
 
 
 corpusculo. fateor, in hac re pertinacior fuit, ut sibi non parceret, 
 ut nulli cederet admonenti. referam, quod expertus sum.

mense 
 Iulio feruentissimis aestibus incidit m ardorem febris et, post desperationem 
 cum dei misericordia respirasset et medici suaderent ob 
 refectionem corporis uino opus esse tenui et paruo, ne aqua m bibens 
 in hydropem uerteretur, et ego clam beatum papam Epiphanium 
 rogarem, ut eam moneret, immo conpelleret uinum bibere, ut erat 
 prudens et sollertis ingenii, statim sensit insidias et subridens meum 
 esse, quod ille diceret, intimauit. quid plura?

cum beatus pontifex 
 post multa hortamenta exisset foras, quaerenti mihi, quid egisset, 
 respondit: \'tantum profeci, ut seni homini paene persuaserit, ne 
 uinum bibam\'. haec refero, non quod inconsideranter et ultra uires 
 sumpta onera probem monente scriptura: super te onus ne 
 leuaueris, sed quo mentis eius ardorem et desiderium fidelis 
 animae ex hac quoque probare uelim perseuerantia dicentis: sitiuit 
 in te anima mea, quam multipliciter et 
 caro mea. difficile est modum tenere in omnibus.

et uere iuxta 
 philosophorum sententiam μεσότητες ἀρεταί, ὑπερβολαὶ κακίαι reputantur, 
 quod nos una sententiola exprimere possumus: ne 
 quid nimis. quae in contemptu ciborum tantam habebat 
 pertinaciam, in luctu mitis erat et suorum mortibus frangebatur, 
 maxime liberorum — nam et in uiri et filiorum dormitione semper

 

 

 

 
 
 
 periclitata est — et, cum os stomachumque signaret et matris 
 dolorem crucis niteretur inpressione lenire, superabat affectus 
 et credulam mentem parentis uiscera consternabant animoque 
 uincens fragilitate corporis uincebatur, quod semel languor adripiens 
 longo tempore possidebat et nobis inquietudinem et sibi 
 discrimen afferebat. quo illa laetabatur per momenta commemorans: 
 miser ego homo, quis me liberabit de corpore

mortis huiusr dicat prudens lector pro laudibus me uituperationem 
 scribere. testor Iesum, cui illa seruiuit et ego seruire cupio, 
 me in utraque parte nihil fingere, sed quasi Christianum de Ch-ristiana, 
 quae sunt uera, proferre, id est historiam scribere, non panegyricum, 
 et illius uitia aliorum esse uirtutes. uitia loquor secundum 
 animum meum et omnium sororum ac fratrum desiderium, qui illam 
 diligimus et absentem quaerimus.

Ceterum illa inpleuit cursum suum fidemque seruauit et 
 nunc fruitur corona iustitiae. sequitur agnum, quocumque uadit, 
 saturatur, quae esuriuit, et laeta cantat: sicut audiuimus, 
 ita et uidimus in ciuitate domini uirtutum, 
 in ciuitate dei nostri.

o beata rerum conmutatio! fleuit, 
 ut semper rideret, despexit lacus contritos, ut fontem dominum repperiret, [uestita cilicio est, ut nunc albis uestibus uteretur 
 et diceret: scidisti saccum meum et induisti me 
 laetitia. cinerem quasi panem manducauit et potionem

 

 
 
 
 suam cum fletu miscebat dicens: fuerunt mihi lacrimae 
 meae panes die ac nocte, ut in aeternum 
 angelorum pane uesceretur et caneret: gustate 
 e.t uidete, quoniam suauis est dominus, et: 
 eructuauit cor meum uerbum bonum: dico ego 
 opera mea regi, et Esaiae, immo domini per Esaiam, in se 
 cerneret uerba conpleri: ecce, qui seruiunt mihi, manducabunt, 
 uos autem esurietis. ecce, qui seruiunt 
 mihi, bibent, uos autem sitietis. ecce, 
 qui seruiunt mihi, laetabuntur, uos autem 
 confundemini. ecce, qui seruiunt mihi, exultabunt 
 in gaudio, uos autem clamabitis ob dolorem 
 cordis et propter contritionem spiritus 
 ululabitis. dixeram lacus eam semper fugisse contritos, ut 
 fontem dominum repperiret,] ut posset laeta cantare: sicut 
 ceruus desiderat ad fontes aquarum, ita desiderat 
 anima mea ad te, deus. sitiuit anima mea 
 ad deum fortem, uiuum: quando ueniam et 
 parebo ante faciem dei?

Tangam ergo breuiter, quomodo hereticorum caenosos deuitauerit 
 lacus et eos instar habuerit ethnicorum. quidam ueterator 
 callidus atque, ut sibi uidebatur, doctus ac sciolus me nesciente 
 coepit ei proponere quaestiones et dicere: \'quid peccauit infans, ut 
 daemone corripiatur ? in qua aetate resurrecturi sumus ? in ipsa, 
 qua morimur? ergo et nutricibus post resurrectionem opus erit.

 

 

 
 
 
 in altera ? nequaquam erit resurrectio mortuorum, sed transformatio 
 in alios.

diuersitas quoque sexus maris ac feminae erit an non erit ł. 
 si erit, sequentur et nuptiae et concubitus et generatio. si non erit, 
 subla tadiuersitate sexus eadem corpora non resurgent - ad grauat 
 enim terrena habitatio sensum multa curantem 
 —, sed tenuia et spiritalia dicente apostolo: seminatur

corpus animale, resurgit corpus spiritale\' ex 
 quibus omnibus probare cupiebat rationales creaturas ob quaedam 
 uitia et antiqua peccata in corpora esse delapsas et pro diuersitate 
 ac meritis peccatorum tali uel tali condicione generari, ut uel corporum 
 sanitate gauderent et parentum diuitiis ac nobilitate uel i 
 morbidas carnes et domos inopum uenientes poenas pristinorum 
 luerent delictorum et praesenti saeculo atque corpore quasi carceri 
 clauderentur.

quod cum audisset et ad me retulisset indicans ho-.. 
 minem mihique incubuisset necessitas nequissimae uiperae ac mortiferae 
 bestiae resistendi, de quibus psalmista commemorat dicens: 
 ne tradas bestiis animam confitentem tibi 
 et: increpa, domine, bestiis calami, qui scribentes 
 iniquitatem locuntur contra dominum mendacium et eleuant in 
 excelsum os suum, conueni hominem et orationibus eius, quam decipere 
 nitebatur, breui interrogatione conclusi, utrum crederet futuram 
 resurrectionem mortuorum an non.

qui cum se credere respondisset, 
 intuli: \'eadem resurgunt corpora an altera?\' cum dixisset: \'eadem\', 
 sciscitatus sum: \'in eodem sexu an in altero?\' ad interrogata

 

 
 
 
 reticenti et instar colubri huc atque illuc transferenti caput, ne feriretur: 
 \'quia\', inquam, \'taces, ego mihi pro te respondebo et consequentia 
 inferam. si non resurgit mulier neque masculus, non erit resurrectio 
 mortuorum, quia sexus membra habet, membra totum corpus efficiunt. 
 si autem sexus et membra non fuerint, ubi erit resurrectio 
 corporum, quae sine sexu non constat et membris?

porro, si corporum 
 non fuerit resurrectio, nequaquam erit resurrectio mortuorum. 
 sed et illud, quod de nuptiis obicis, si eadem membra fuerint, 
 sequi nuptias, a saluatore dissoluitur: erratis nescientes 
 scripturas neque uirtutem dei; in resurrectione 
 enim mortuorum non nubent neque nubentur, 
 sed erunt similes angelorum. ubi dicitur: non 
 nubent neque nubentur, sexuum diuersitas demonstratur. 
 nemo enim de lapide et ligno dicit: \'non nubent neque nubentur\', 
 quae naturam nubendi non habent, sed de his, qui possunt 
 nubere et Christi gratia ac uirtute non nubant.

quodsi opposueris: 
 \'quomodo ergo erimus similes angelorum, cum inter angelos non sit 
 masculus et femina?\' breuiter ausculta: non substantiam nobis 
 angelorum, sed conuersationem et beatitudinem repromittit, quomodo 
 et Iohannes Baptista, antequam decollaretur, angelus appel-, 
 latus est et omnes sancti ac uirgines dei etiam in isto saeculo uitam 
 in se exprimunt angelorum. quando enim dicitur: eritis similes 
 angelorum, similitudo promittitur, non natura mutatur.

Simulque responde, quomodo illud interpreteris, quod 
 Thomas domini resurgentis palpauerit manus et uiderit latus 
 lancea uulneratum et Petrus in litore stantem conspexerit

 

 
 
 
 dominum et fanum mellis ac partem assi piscis comedentem ? qui stabat 
 profecto habebat pedes; qui monstrauit latus uulneratum, utique 
 et uentrem et pectus habuit, sine quibus non sunt latera 
 uentri et pectori cohaerentia; qui locutus est, lingua et palato a 
 dentibus loquebatur – sicut enim plectrum cordis, ita lingua inliditur 
 dentibus et uocalem reddit sonum —; cuius palpatae sunt manus, 
 consequenter et brachia habuit.

cum igitur omnia membra habuisse 
 dicatur, necesse est, ut totum corpus habuerit, quod conficitur 
 ex membris, non utique femineum, sed uirile, id est eiusdem sexus, 
 in quo mortuum est. quodsi obtenderis: \'ergo et nos post resurrectionem 
 comedemus? et quomodo clausis ingressus est ianuis 
 contra naturam pinguium et solidorum corporum?1\', audies: noli 
 propter cibum resurrectionis fidem in calumniam trahere. nam et 
 archisynagogi filiae suscitatae iussit cibum dari et Lazarus, quadriduanus 
 mortuus, cum ipso scribitur inisse conuiuium, ne resurrectio 
 eorum phantasma putaretur.

sin autem clausis ingressus est ianuis 
 et idcirco spiritale et aetherium corporis niteris adprobare, ergo 
 et, antequam pateretur, quia contra naturam grauiorum corporum 
 super mare ambulauit, spiritale corpus habuit et apostolus Petrus, 
 quia et ipse super aquas pendulo incessit gradu, spiritale corpus 
 habuisse credendus est, cum potentia magis et uirtus ostenditur 
 dei, quando fit aliquid contra naturam. et, ut scias in signorum 
 magnitudine non naturae mutationem, sed dei omnipotentiam 
 demonstrari, qui ambulabat fide, coepit infidelitate mergeri, nisi 
 eum manus domini subleuasset dicentis: quare dubitasti, 2 
 modicae fidei?

miror autem te obdurare frontem loquente

 

 
 
 
 v domino:infer digitum tuam hac et tan ge manus 
 meas et porrige manum tuam et mitte in 
 latus meum et noli esse incredulus, sed fidelis. 
 et alibi: uidete manus meas et pedes, quia 
 ipse ego sum. palpate et uidete, quia spiritus 
 carnem et ossa non habet, sicut me habentem 
 uidetis. et cum hoc dixisset, ostendit eis 
 manus et pedes. ossa audis et carnem, pedes et manus; 
 et globos mihi Stoicorum atque aeria quaedam deliramenta con\' 
 fingis!

Porro, infans, quaeris, cur daemone corripiatur, qui peccata 
 sua non habuit, aut, in qua aetate resurrecturi sumus, cum diuersa 
 aetate moriamur. ingratis suscipies: iudicia domini abyssus 
 multa et: o profundum diuitiarum sapientiae 
 et scientiae dei, quam inscrutabilia sunt 
 iudicia eius et inuestigabiles uiae eius! quis 
 enim cognouit sensum domini aut quis consiliarius 
 eius fuit?

aetatum autem diuersitas non mutat 
 corporum ueritatem. cum enim corpora nostra cotidie fluant et 
 aut crescant aut decrescant, ergo tot erimus homines, quot cotidie 
 conmutamur? aut alius fui, cum decem annorum essem, alius, cum 
 triginta, alius, cum quinquaginta, alius, quia iam toto cano capite 
 sum?

igitur iuxta ecclesiarum traditiones et apostolum Paulum 
 illud est respondendum, quod in uirum perfectum et

 

 
 
 
 in mensuram aetatis plenitudinis Christi 
 resurrecturi sumus, in qua et Adam conditum Iudaei autumant 
 et dominum saluatorem legimus surrexisse\' et multa alia, quae 
 de utroque testamento in suffocationem heretici protuli.

ex 
 quo die ita coepit hominem detestari et omnes, qui eiusdem 
 dogmatis erant, ut eos uoce publica hostes domini proclamaret. 
 et haec dixi, non ut breuiter heresim confutarem, cui multis uoluminibus 
 respondendum est. sed at fidem tantae feminae ostenderem, 
 quae maluit inimicitias hominum subire perpetuas quam dei 
 offensam amicitiis noxiis prouocare.

Dicam ergo, ut coeperam: nihil ingenio eius docilius fuit. 
 tarda erat ad loquendum, uelox ad audiendum, memor illius praecepti: 
 audi, Israhel, et tace. scripturas tenebat memoriter 
 et, cum amaret historiam et illud ueritatis diceret fundamentum, 
 magis sequebatur intellegentiam spiritalem et hoc culmine aedificationem 
 animae protegebat.

denique conpulit me, ut et uetus 
 et nouum instrumentum cum filia me disserente perlegeret. quod 
 propter uerecundiam negans propter adsiduitatem et crebras postulationes 
 eius praestiti, ut docerem, quod didiceram non a memetipso, 
 id est a praesumptionis pessimo praeceptore, sed ab inlustribus ecclesiae uiris. sicubi haesitabam et nescire me ingenue confitebar, 
 nequaquam mihi uolebat adquiescere, sed iugi interrogatione cogebat. 
 ut e multis ualidisque sententiis, quae mihi uideretur probabilior, 
 indicarem.

loqaar et aliud, quod forsitan aemulis uideatur incredulum: 
 Hebraeam linguam, quam ego ab adulescentia multo 
 labore ac sudore ex parte didici et infatigabili meditatione non

 

 
 
 
 desero, ne ipse ab ea deserar, discere uoluit et consecuta est ita, 
 ut psalmos Hebraeice caneret et sermonem absque ulla Latinae 
 linguae proprietate resonaret.

quod qaidem usque hodie in sancta 
 filia eius Eustochio cernimus, quae ita semper adhaesit matri et 
 eius oboediuit imperiis, ut numquam absque ea cubaret, numquam 
 procederet, numquam cilium caperet, ne unum quidem nummum 
 haberet potestatis suae, sed et paternam et maternam substantiolam 
 a matre distribui pauperibus laetaretur et pietatem in parentem 
 hereditatem maximam et diuitias crederet.

non debeo silentio 
 praeterire, quanto exultauerit gaudio, quod Paulam, neptem 
 suam Laeta et Toxotio generatam, immo uoto et futurae uirginitatis 
 repromissione conceptam, audierit in cunis et crepitaculis 
 balbutiente lingua alleluia cantare auiaeque et amitae nomina 
 dimidiatis uerbis frangere. in hoc solo patriae desiderium habuit, 
 ut filium, nurum, neptem renuntiare saeculo. Christo seruire cognosceret. 
 quod inpetrauit ex parte; nam neptis Christi flammeo 
 reseruatur, nurus aeternae se tradens pudicitiae socrus opera fide 
 et elemosynis sequitur et Romae conatur exprimere, quod Hierosolymis 
 illa conpleuit.

Quid agimus, anima? cur ad mortem eius uenire formidas? 
 iam dudum prolixior liber cuditur, dum timemus ad ultima peruenire, 
 quasi tacentibus nobis et in laudibus illius occupatis differri 
 possit occubitus. huc usque prosperis nauigauimus uentis et crispantia 
 maris aequora labens carina sulcauit; nunc in scopulos 
 incurrit oratio et tumentibus fluctuum montibus praesens

 
 
 
 utriusque monasterii intentatur naufragium, ita ut cogamur dicere: 
 praeceptor, saluos nos fac, perimus et illud: 
 exsurge, at quia dormis, domine?

quis enim possit 
 siccis oculis Paulam narrare morientem? incidit in grauissimam 
 ualitudinem, immo, quod optabat, inuenit, ut nos desereret et et domino 
 plenius iungeretur. in quo languore Eustochiae filiae probata 
 semper in matrem pietas magis ab omnibus conprobata est. ipsa\' 
 adsidere lectulo, flabellum tenere, sustentare caput, puluillum 
 supponere, fricare pedes manu, stomachum confouere, mollia strata 
 conponere, aquam calidam temperare, mamphulam adponere, 
 omnium ancillarum praeuenire officia, quidquid alia fecisset, de 
 sua mercede putare subtractum.

quibus ilk precibus, quibus la-I 
 mentis et gemitu inter iacentem matrem et specum domini discurrere, 
 ne priuaretur tanto contubernio, ne illa absente uiueret, ut 
 eodem feretro portaretur! sed, o mortalium fragilis et caduca 
 natura et, nisi Christi fides nos extollat ad caelum et aeternitas 
 animae promittatur, cum bestiis ac iumentis corporum una condicio! 
 est idem occubitus iusto et inpio, bono et malo, mundo et 
 inmundo, sacrificanti et non sacrificanti. sicut bonus, ita et qui 
 peccat; sicut qui iurat, ita et is qui iuramentum metuit. similiter 
 et homines et iumenta in fauillam et cinerem dissoluuntur.

Quid diu differo et dolorem meum in aliis inmorando 
 facio longiorem ? sentiebat prudentissima feminarum adesse mortem

 

 
 
 
 et frigente alia parte corporis atque membrorum solum animae 
 teporem in sancto et sacro pectore palpitare et nihilo minus, quasi 
 ad suos pergeret alienosque desereret, illos uersiculos susurrabat: 
 domine, dilexi decorem domus tuae et locum 
 habitationis gloriae tuae et: quam dilecta 
 tabernacula tua, domine uirtutum! concupiscit 
 et deficit anima mea in atria domini 
 et: elegi abiecta esse in domo dei mei magis 
 quam habitare in tabernaculis peccatorum.

cumque a me interrogaretur, cur taceret, cur nollet respondere 
 inclamanti, an doleret aliquid, Graeco sermone respondit nihil se 
 habere molestiae, sed omnia quieta et tranquilla perspicere. post 
 haec obmutuit et clausis oculis, quasi iam humana despiceret, 
 usque ad expirationem animae eosdem repetebat uersiculos, uix 
 ut audirem, quod dicebat; digitumque ad os tenens crucis signum 
 pingebat in labiis. defecerat spiritus et anhelabat in mortem; animaque 
 erumpere gestiens ipsum stridorem, quo mortalium uita finitur, 
 in laudes domini conuertebat.

aderant Hierosolymorum et aliarum 
 urbium episcopi et sacerdotum inferioris gradus ac Leuitarum innumerabilis 
 multitudo. omne monasterium uirginum et monachorum 
 chori repleuerant. statimque ut audiuit sponsum uocantem: 
 surge, ueni, proxima mea, speciosa mea, columba 
 mea. quoniam ecce hiemps pertransiuit, 
 pluuia abiit sibi, laeta respondit: flores uisi 
 sunt in terra, tempus sectionis aduenit et: 
 credo uidere bona domini in terra uiuentium.

Exhinc non ululatus et planctus, ut inter saeculi homines 
 fieri solet, sed psalmos monachorum diuersis linguis examina 
 concrepabant. translataque episcoporum manibus — (ualidioribus) 
 et ceruicem feretro subicientibus —, cum alii pontifices lampadas 
 cereosque praeferrent, alii choros psallentium ducerent, in media 
 ecclesia speluncae saluatoris est posita. tota ad funus eius Palaestinarum 
 urbium turba conuenit.

quem monachorum latentium in 
 heremo cellula sua tenuit? quam uirginum cubiculorum secreta 
 texerunt? sacrilegium putabat, qui non tali feminae ultimum 
 reddidisset officium. uiduae et pauperes in exemplum Dorcadis uestes ab ea praebitas ostendebant; omnis inopum multitudo 
 matrem et nutriciam se perdidisse clamabant. quodque mirum 
 sit, nihil pallor mutarat in facie, sed ita dignitas quaedam et grauitas 
 ora conpleuerat, ut eam putares non mortuam, sed dormientem.

Graeco, Latino Svroque sermone psalmi in ordine personabant, 
 non solum triduo et donec subter ecclesiam et iuxta specum 
 domini conderetur, sed per omnem ebdomadem cunctis, qui uenerant, 
 suum funus et proprias credentibus lacrimas. uenerabilis 
 uirgo filia eius Eustochium quasi ablactata super matrem suam 
 abstrahi a parente non poterat: deosculari oculos, haerere uultui, 
 totum corpus amplexari et se cum matre uelle sepeliri.

Testis est Iesus ne unum quidem nummum ab ea filiae 
 derelictum, sed, ut ante iam dixi, derelictum magnum aes alienum 
 et- quod his difficilius est — fratrum et sororum inmensam multitudinem, 
 quos et sustentare arduum et abicere inpium est. quid hac 25

 

 
 
 
 uirtute mirabilius: feminam nobilissimae familiae, magnis quondam 
 opibus tanta fide omnia delargitam, ut ad egestatem paene 
 ultimam perueniret?

iactent alii pecunias, in corban dei aera congesta 
 funalibusque aureis dona. pendentia : nemo plus dedit pauperibus, 
 quam quae sibi nihil reliquit. nunc illa diuitiis fruitur et his 
 bonis, quae nec oculus uidit nec auris audiait 
 nec in cor hominis ascenderunt. nos nostram uicem 
 dolemus et inuidere potius gloriae eius uidebimur, si uoluerimus 
 diutius flere regnantem.

Secura esto, Eustochium; magna hereditate ditata es. 
 pars tua dominus et, quo magis gaudeas, mater tua longo martyrio 
 coronata est. non solum effusio sanguinis in confessione reputatur, 
 sed deuotae quoque mentis seruitus cotidianum martyrium esi. 
 illa corona de rosis et uiolis plectitur, ista de liliis. unde et in Cantico 
 scribitur canticorum: fratruelis meus candidus 
 et rubicundus, et in pace et in bello eadem praemia uincentibus 
 tribuens.

mater, inquam, tua audiuit cum Abraham: exi 
 de terra tua et de cognatione tua et ueni in 
 terram, quam ostendam tibi, et per Hieremiam 
 dominum praecipientem: fugite de medio Babylonis 
 et saluate animas uestras et usque ad diem mortis 
 suae non est reuersa Chaldaeam nec ollas Aegypti et iurulentias 
 carnium desiderauit, sed choris comitata uirgineis ciuis est saluatoris 
 effecta et de paruula Bethlem caelestia regna conscendens

 

 
 
 
 dicit ad ueram jNoemi:populus tuus populus meus 
 et deus tuus deus meus.

Hunc tibi librum ad duas lucubratiunculas eodem, quem 
 tu sustines, dolore dictaui. nam quotienscumque stilum figere uolui 
 et opus exarare promissum, totiens obriguerunt digiti, cecidit manus, 
 sensus elanguit. unde et inculta oratio uotum scribentis absque ulla 
 elegantia et uerborum lepore testatur.

Uale, Paula, et cultoris tui ultimam senectutem orationibus 
 iuua. fides et opera tua Christo te sociant, praesens facilius, quod 
 postulas, inpetrabis. exegi monumentum aere perennius, 
 quod nulla destruere possit uetustas. incidi elogium sepulchro 
 tuo, quod huic uolumini subdidi, ut, quocumque noster sermo peruenerit, 
 te laudatam, te in Bethlem conditam lector agnoscat.

Titulus sepulchri: 

 
 Scipio quam genuit, Pauli fudere parentes, 
 Gracchorum suboles, Agamemnonis inclita proles 
 hoc iacet in tumulo, Paulam dixere priores. 
 Eustochiae genetrix, Romani prima senatus 
 pauperiem Christi et Bethlemitica rura secuta est .

Et in foribus speluncae: 

 
 Despicis angustum praecisa rupe sepulchrum? 
 hospitium Paulae est caelestia regna tenentis. 
 fratrem, cognatos, Romam patriamque relinquens, 
 diuitias, subolem Bethlemitico conditur antro. 



 

 
 
 
 hic praesepe tuum, Christe, atque hic mystica reges 
 munera portantes hominique deoque dedere .

Dormiuit sancta et beata Paula septimo Kalendas Februarias, 
 tertia sabbati post solis occubitum. sepulta est quinto Kalendarum 
 earundem Honorio Augusto VI et Aristaeneto consulibus. 
 uixit in sancto proposito Romae annis quinque, Bethleem annis 
 uiginti. omne uitae tempus inpleuit annis quinquaginta sex, mensibus 
 octo, diebus uiginti uno.

Acceptis litteris tuis primitus non respondere superbiae 
 est, respondere temeritatis. de his enim rebus interrogas, quae et

 

 

 

 

 

 

 

 

 

 

 
 
 
 proferre et audire sacrilegium est. ais Uigilantium, qui 
 κατὰ ἀντίφρασιν hoc uocatur nomine — nam Dormitantius rectius diceretur — os 
 fetidum rursus aperire et putorem spurcissimum contra sanctorum 
 martyrum proferre reliquias et nos, qui eas suscipimus, appellare 
 cinerarios ex idolatras, qui mortuorum hominum ossa ueneremur.

o 
 infelicem hominem et omni lacrimarum fonte plangendum, qui 
 haec dicens non se intellegit esse Samaritam et Iudaeum, qui corpora 
 mortuorum pro inmundis habent et etiam uasa, quae in 
 eadem domo fuerint, pollui suspicantur sequentes occidentem litteram 
 et non spiritum uiuificantem. nos autem non dico martyrum 
 reliquias, sed ne solem quidem et lunam, non angelos, non archangelos, 
 non seraphim, non cherubim et omne nomen, quod 
 nominatur et in praesenti saeculo et in futuro, 
 colimus et adoramus, ne seruiamus creaturae potius 
 quam creatori, qui est benedictus in saecula.

honoramus autem reliquias martyrum, ut eum, cuius sunt martyres, 
 adoremus, honoramus seruos, ut honor seruorum redundet 
 ad dominum, qui ait: qui uos suscipit, me suscipit. 
 ergo Petri et Pauli inmundae sunt reliquiae? ergo Moysi corpusculum 
 inmundum erit, quod iuxta Hebraicam ueritatem ab ipso 
 sepultum est domino? et quotienscumque apostolorum et prophetarum 
 et omnium martyrum basilicas ingredimur, totiens idolorum 
 templa ueneramur accensique ante tumulos eorum cerei idolatriae 
 insignia sunt ?

plus aliquid dicam, quod redundet m auctoris caput

 

 
 
 
 et insanum cerebrum uel sanet aliquando uel deleat, ne tantis 
 sacrilegiis simplicum animae subuertantur. ergo et domini corpus 
 in sepulchro positum inmundum fuit et angeli, qui candidis uestibus 
 utebantur, mortuo cadaueii atque pollute praebebant excubias, 
 ut post multa saecula Dormitantius somniaret, immo eructuaret 
 inmundissimam crapulam et cum Iuliano, persecutore sanctorum, 
 basilicas aut destrueret aut in templa conuerteret?

Miror sanctum episcopum, in cuius parrochia esse presbyter 
 dicitur, adquiescere furori eius et non uirga apostolica 
 uirgaque ferrea confringere uas inutile et tradere in interitum 
 carnis, ut spiritus saluus fiat. meminerit illius dicti: 
 uide bas furem et con currebas cum eo et cum 
 adulteris portionem tuam ponebas.

et in alio 
 loco: in matutino interficiebam omnes peccatores 
 terrae, ut disperderem de ciuitate domini 
 omnes operantes iniquitatem, et iterum: 
 nonne odientes te, domine, odio habui et 
 super inimicos tuos tabescebam? perfecto 
 odio oderam illos.

si non sunt honorandae reliquiae martyrum, 
 quomodo legimus: pretiosa in conspectu d omini 
 mors sanctorum eius? si ossa eorum polluunt 
 contingentes, quomodo Heliseus mortuus mortuum suscitauit et 
 dedit uitam, quod iuxta Uigilantium iacebat inmundum? ergo 
 omnia castra Israhelitici exercitus et populi dei fuere inmunda, 
 quia Ioseph et patriarcharum corpora portabant in solitudine et 
 ad sanctam terram inmundos cineres retulerunt?

Ioseph quoque 

 

 

 

 
 
 
 in typo praecedens domini et saluatoris nostri sceleratus fuit, quia 
 tanta ambitione Iacob in Chebron ossa portauit, ut inmundum patrem 
 auo et atauo sociaret inmundis et mortuum mortuis copularet? 
 praecidenda lingua a medicis, immo insanum curandum caput.

ut, loqui qui nescit, discat aliquando reticere. ego, ego uidi hoc 
 aliquando portentum et testimoniis scripturarum quasi uinculis 
 Hippocratis uolui ligare furiosum, sed abiit, excessit, 
 euasit, erupit et inter Adriae fluctus Cottiique regis Alpes 
 in nos declamando clamauit. quidquid enim amens loquitur, uociferatio 
 et clamor est appellandus.

Tacita me forsitan cogitatione reprehendas, cur in absentem 
 inuehar. fateor tibi dolorem meum: sacrilegium tantum patienter 
 audire non possum. legi enim siromasten Finees, austeritatem 
 Heliae, zelum Simonis Chananaei, Petri seueritacem Ananiam et 
 Sapphiram trucidantis Paulique constantiam, qui Elymam magum 
 uiis domini resistentem aeterna caecitate damnauit. non est crudelitas 
 pro deo pietas.

unde et in lege dicitur: si frater tuus 
 et amicus et uxor, quae est in sinu tuo, deprauare 
 te uoluerit a ueritate, sit manus tua 
 super eos et effundes sanguinem eorum et auferes malum de medio Israhel. iterum dicam:

 

 
 
 
 ergo martyrum inmundae sunt reliquiae ? et quid passi sunt apostoli, 
 ut inmundum Stephani corpus tanta funeris ambitione praecederent 
 et facerent ent ei planctum magnum, ut illorum luctus in nostrum 
 gaudium uerteretur?

nam quod dicis eum uigilias execrari, facit et 
 hoc contra uocabulum suum, ut uelit dormire Uigilantius et non 
 audiat saluatorem dicentem: sic non potuistis una hora 
 uigilare mecum? uigilate et orate, ut non intretis 
 in temptationem. spiritus promptus, 
 sed caro infirma.

et in alio loco propheta decantat: 
 media nocte surgebam, ut confite*ei tibi 
 super iudicia iustitiae tuae. dominum quoque in 
 euangelio legimus pernoctasse et apostolos clausos carcere tota nocte 
 uigilasse, ut illis psallentibus terra quateretur, custos carceris 
 crederet, magistratus et ciuitas terrerentur. loquitur Paulus: 
 orationi insistite uigilantes in ea et in alio 
 loco: in uigiliis frequenter.

donniat itaque Uigilantius 
 et ab exterminatore Aegypti cum Aegyptiis dormiens suffocetur; 
 nos dicamus cum Dauid: non dormitabit neque 
 obdormiet, qui custodit Israhel, ut ueniat ad 
 nos sanctus et Hir, qui interpretatur \'uigil\'. et si quando propter, 
 peccata nostra dormierit, dicamus ad eum: exsurge, ut quid 
 dormitas, domine? excitemusque illum et nauicula fluctuante 
 clamemus: magister, saluos nos fac, perimus.

Plura dictare uolueram, si non epistolaris breuitas pudorem 
 nobis tacendi inponeret et si tu librorum ipsius ad nos uoluisses

 

 

 
 
 
 mittere cantilenas, ut scire possemus, ad quae rescribere deberemus. I 
 nunc autem aerem uerberauimus et non tam illius infidelitatem. I 
 quae omnibus patet, quam nostram fidem aperuimus.

ceterum, 
 si uolueris longiorem nos aduersum eum librum scribere, mitte 
 nemas illius et ineptias, ut Iohannem Baptistam audiat praedicantem: 
 iam securis ad radices arborum posita 
 est. omnis arbor, quae non facit fructum bonum, 
 excidetur et in ignem mittetur.

Quamuis existimem, antequam istas sumeres, uenisse in 
 manus tuas litteras meas, quas per dei seruum, filium nostrum 
 4

 

 

 

 

 

 

 

 

 

 

 

 

 

 
 
 
 Cyprianum diaconum misi quibus certissime agnosceres meam 
 esse epistulam, cuius exemplaria illuc peruenisse commemorasti — 
 unde iam me arbitror rescriptis tuis uelut Entellinis grandibus 
 atque acribus caestibus tamquam audacem Dareta coepisse pulsari 
 atque uersari —, nunc tamen eis ipsis respondeo litteris tuis, 
 quas mihi per sanctum filium nostrum Asterium mittere dignatus 
 es. in quibus multa in me comperi tuae beniuolentissimae caritatis 
 et rursus quaedam nonnullius a me tuae offensionis indicia.

itaque, 
 ubi mulcebar legens, ibi continuo feriebar hoc sane uel maxime 
 admirans, quod, cum te dicas exemplaribus litterarum mearum 
 ideo temere non putasse credendum, ne forte te respondente laesus 
 iuste expostularem, quod probare ante debuisses meum esse sermonem 
 et sic rescribere, postea iubeas, si mea est epistula, aperte 
 me scribere aut mittere exemplaria ueriora, ut absque ullo rancore 
 stomachi in scripturarum disputatione uersemur.

quo pacto enim 
 possumus in hac disputatione sine rancore uersari, si me laedere 
 paras? aut, si non paras, quomodo ego te non laedente abs te 
 laesus iuste expostularem, quod probare ante debuisses meum esse 
 sermonem et sic rescribere, hoc est et sic laedere? nisi enim rescribendo 
 laesisses, ego iuste expostulare non possem.

proinde, cum 
 ita rescribis, ut laedas, quis locus nobis relinquitur in disputatione 
 scripturarum sine ullo rancore uersandi? ego quidem absit ut 
 laedar, si mihi certa ratione uolueris et potueris demonstrare illud 
 ex epistula apostoli uel quid aliud scripturarum sanctarum te 
 uerius intellexisse quam me; immo uero absit, ut non cum gratiarum 
 actione lucris meis deputem, si fuero te docente instructas aut 
 emendante correctus.

Uerum tamen tu, mi frater carissime, nisi te putares laesum 
 scriptis meis, non me putares laedi posse rescriptis tuis. nullo enim 
 modo id de te opinatus fuero, quod non te arbitrans laesum sic 
 tamen rescribis, ut laedas. aut si te non sic rescribente ego propter 
 nimiam stultitiam meam laedi posse putatus sum, hoc ipso laesisti 
 plane, quod de me ita sensisti. sed nullo modo tu me, quem numquam 
 talem expertus es, temere talem crederes, qui litterarum 
 mearum exemplaribus etiam, cum stilum meum nosses, temere 
 credere noluisti.

si enim non inmerito uidisti me iuste expostulaturum 
 fuisse, si temere crederes esse litteras meas, quae non essent 
 meae, quanto iustius expostularem me ipsum temere putatum 
 talem, qualem me non nosset, qui putauisset! nequaquam ergo 
 ita prolabereris, ut te non rescribente, quo laederer, me tamen 
 existimares nimis insipientem etiam tali tuo rescripto laedi potuisse.

Restat igitur, ut ]laedere me rescribendo disponeres, si 
 cerato documento meas esse illas litteras nosses. atque ita, quia non 
 credo, quod iniuste me laedendum putares, superest, ut agnoscam 
 peccatum meum, quod prior te illis litteris laeserim, quas meas esse 
 negare non possum. cur itaque conor contra fluminis tractum ac 
 non potius ueniam peto? obsecro ergo te per mansuetudinem 
 Christi, ut, si laesi te, dimittas mihi nec me uicissim laedendo 
 malum pro malo reddas.

laedes autem me; si mihi tacueris errorem I 
 meum, quem forte inueneris in factis uel dictis meis. nam si ea 
 in me reprehenderis, quae reprehendenda non sunt, te laedis magis( 
 quam me — quod absit a moribus et sancto proposito tuo, ut hoc

 

 
 
 
 facias uoluntate laedendi culpans in me aliquid dente maledico. 
 quod mente ueridica scis non esse culpandum — ac per hoc aut 
 beniuolo corde argues, etiam si caret delicto, quod arguendum 
 putas, aut paterno affectu mulceas, quem abicere nequeas.

potest 
 enim fieri, ut tibi aliud uideatur, quam ueritas habet, dum tamen 
 abs te aliud non fiat, quam caritas habet. et ego amicissimam 
 reprehensionem gratissime accipiam, etiam si reprehendi non meruit, 
 quod recte defendi potest, aut agnoscam simul et beniuolentiam 
 tuam et culpam meam et, quantum dominus donat, in alio gratus, 
 in alio emendatus inueniar.

Quid ergo fortasse dura, sed certe salubria uerba tua tamquam 
 caestus Entelli pertimescam? caedebatur ille, non curabatur, 
 et ideo uincebatur, non sanabatur. ego autem, si medicinalem correptionem 
 tuam tranquillus accepero, non dolebo. si uero infirmitas 
 uel humana uel mea, etiam cum ueraciter arguor, non potest nisi 
 aliquantulum contristari, melius tumor capitis dolet, cum curatur, 
 quam, dum ei parcitur, non sanatur.

hoc est enim, quod acute uidit, 
 qui dixit utiliores esse plerumque inimicos iurgantes quam amicos 
 obiurgare metuentes. illi enim, dum rixantur, dicunt aliquando 
 20 uera, quae corrigamus; isti autem minorem, quam oportet, exhibent

 

 
 
 
 iustitiae libertatem, dum amicitiae timent exasperare dulcedinem. 1

quapropter etsi bos, ut tibi uideris, lassus senectute forte corporis, 
 non uigore animi tamen, in area dominica fructuoso labore desudans, 
 ecce sum: si quid perperam dixi, fortius fige pedem. non 
 mihi esse debet molestum pondus aetatis tuae, dum conteratur 
 palea culpae meae.

Proinde illud, quod in extremo epistulae tuae posuisti, 
 cum magni desiderii suspirio uel lego uel recolo. utinam, inquis, 
 mereremur complexus tuos et conlatione mutua 
 uel doceremus aliqua uel disceremus! ego 
 autem dico: utinam saltem propinquis terrarum locis habitaremus, 
 ut, si non possunt misceri nostra conloquia, litterae possent esse 
 crebriores!

nunc uero tanto locorum mterualio absumus a sensibus 
 nostris, ut de illis uerbis apostoli ad Galatas iuuenem me ad tuam 
 sanctitatem scripsisse meminerim et ecce iam senex nondum 
 rescripta meruerim faciliusque ad te exemplaria epistulae meae 
 peruenerint nescio qua occasione praeueniente quam ipsa epistula 
 me curante. homo enim, qui eam tunc acceperat, nec ad te pertulit 
 nec ad me retulit. tantae mihi autem in litteris tuis, quae in manus 
 nostras uenire potuerunt, apparent litterae, ut nihil studiorum 
 meorum mallem, si possem, quam inhaerere lateri tuo.

quod ego 
 quia non possum, aliquem nostrorum in domino filiorum erudiendum

 

 
 
 
 nobis ad te mittere cogito; si etiam de hac re tua rescripta meruero. 
 nam neque in me tantum scientiae scripturarum diuinarum est 
 aut esse iam poterit, quantum inesse tibi uideo, et, si quid in hac 
 re habeo facultatis, utcumque inpendo populo dei. uacare autem 
 studiosis diligentius, quam populi audiunt, instruendis propter 
 ecclesiasticas occupationes omnino non possum.

Nescio qua scripta maledica super tuo nomine ad Africam 
 peruenisse nescimus. accepimus tamen, quod dignatus es mittere 
 illis respondens maledictis. quo perlecto, fateor, multum dolui 
 inter tam caras familiaresque personas cunctis paene ecclesiis 
 notissimo amicitiae uinculo copulatas tantum malum extitisse 
 discordiae. et tu quidem quantum tibi modereris quantumque 
 teneas aculeos indignationis tuae, ne reddas maledictum pro 
 maledicto, satis in tuis litteris eminet.

uerum tamen, si, eas ipsas 
 cum legissem, contabui dolore et obrigui timore, quid de me illa 
 facerent, quae in te scripsit, si in manus meas forte uenissent? 
 uae mundo ab scandalis! ecce fit, ecce prorsus inpletur, 
 quod ueritas ait: quoniam abundabit iniquitas, 
 refrigescet caritas multorum. quae sibi 
 enim iam fida pectora tuto refundantur? in cuius sensus tota 
 se proiciat secura dilectio?

quis denique amicus non formidetur 

 

 
 
 
 quasi futurus inimicus, si potuit inter Hieronymum et Rufinum V 
 hoc, quod plangimus, exoriri? o misera et miseranda condicio, 1 
 o infida in uoluntatibus amicorum scientia praesentium, ubi nulla I 
 est praescientia futurorum! sed quid hoc alteri de altero gemendum W 
 putem, quando ne ipse quidem sibi homo est notus in posterum? 
 nouit enim utcumque — uix forte —, nunc qualis sit; qualis autem 
 postea sit futurus, ignorat.

Haec porro non tantum scientia, qualis quisque sit, uerum 
 etiam praescientia, qualis futurus sit, si est in sanctis et beatis angelis, 
 quomodo fuerit diabolus beatus aliquando, cum adhuc angelus 
 bonus esset, sciens futuram iniquitatem suam et sempiternum supplicium, 
 omnino non uideo. ae qua re, si tamen eam nosse opus est, 
 uellem audire, quid sentias. uide, quid faciant terrae ac maria, quae 
 nos corporaliter dirimunt. si haec epistula mea, quam legis, ego 
 essem, iam mihi diceres, quod quaesiui; nunc uero quando rescribes ?

quando mittes ? quando perueniet ? quando accipiam ? et tamen utinam 
 quandoque fiat, quod tam cito fieri non posse, quam uolumus, 
 quanta possumus, tolerantia sustinemus! unde recurro ad illa uerba 
 epistulae tuae dulcissima sanctique desiderii plenissima et ea facio 
 uicissim mea: utinam mereremur complexus tuos 
 et conlatione mutua uel doceremus aliqua uel 
 disceremus, si tamen esse ullo modo posset, quod ego te 
 docerem !

In his autem uerbis non iam tuis tantum, sed etiam meis 
 ubi delector et reficior et ipso quamuis pendente et non adtingente

 

 
 
 
 utriusque nostrum desiderio non parua ex parte consolor, ibi rursus 
 acerrimis doloris stimulis fodior, dum cogito inter uos, quibus deus 
 hoc ipsum, quod uterque nostrum optauit, largum prolixumque 
 concesserat, ut coniunctissimi et familiarissimi mella scripturarum 
 sanctarum pariter lamberetis, tantae amaritudinis inrepsisse perniciem 
 quando non, ubi non, cui non homini formidandam, cum 
 eo tempore, quo abiectis iam sarcinis saecularibus iam expediti 
 dominum sequebamini et in ea terra uiuebatis simul, in qua dominus 
 humanis pedibus ambulans: pacem meam, inquit, d o 
 uobis, pacem meam relinquo uobis, uiris aetate 
 maturis et in eloquio domini habitantibus uobis accidere potuit. 
 uere temptatio est uita humana super terram.

ei mihi, qui uos alicubi simul inuenire non possum! forte, ut moueor, 
 ut doleo, ut timeo, prociderem ad pedes uestros, flerem, quantum 
 ualerem, rogarem, quantum amarem, nunc unumquemque uestrum 
 pro se ipso, nunc utrumque pro alterutro et pro aliis ac maxime 
 infirmis, pro quibus Christus mortuus est, qui uos tamquam in 
 theatro uitae huius cum magno sui periculo spectant, ne de uobis 
 ea conscribendo spargatis, quae quoniam concordantes deleie non 
 poteritis, concordare nolitis aut quae concordes legere timeatis, 
 ne iterum litigetis.

Uerum dico caritati tuae nihil me magis quam hoc exemplum

 

 
 
 
 tremuisse, cum quaedam ad me in epistula tua legerem tuae indignationis 
 indicia, non tam illa de Entello et de boue lasso, ubi 
 mihi hilariter iocari quam iracunde minari uisus es, quam illud, 
 quod serio te scripsisse satis apparet — unde supra locutus sum plus 
 fortasse; quam debui, sed non plus, quam timui —, ubi aisti: ne 
 forte laesus iuste expostulares.

rogo te, si fieri 
 potest, ut inter nos quaeramus et disseramus aliquid, quo sine 
 amaritudine discordiae corda nostra pascantur, fiat; si autem non 
 possum dicere, quid mihi emendandum uideatur in scriptis tuis, 
 nec tu in meis nisi cum suspicione inuidiae aut laesione amicitiae, 
 quiescamus ab his et nostrae uitae salutique parcamus. minus 
 certe adsequatur illa, quae inflat, dum non offendatur illa. quae 
 aedificat.

ego me longe esse sentio ab illa perfectione, de qua 
 scriptum est: si quis in uerbo non offendit, hic 
 perfectus est uir. sed plane in dei misericordia puto me 
 posse facile abs te petere ueniam. si quid offendi, quod mihi aperire 
 debes, ut, cum te audiero. lucreris fratrem tuum. neque enim, quia 
 hoc propter longinquitatem terrarum non potes facere inter me 
 et te, propterea debes sinere errare me.

prorsus, quod ad ipsas res; 
 quas nosse uolumus, adtinet, si quid ueri me tenere uel scio uel 
 credo uel puto, in quo tu aliter sentis, quantum dat dominus, sine 
 tua iniuria conabor adserere. quod autem pertinet ad offensionem

 

 
 
 
 tuam. cum te indignatum sensero, nihil aliud quam ueniam 
 deprecabor.

Nec omnino arbitror te suscensere potuisse, nisi aut hoc 
 dicerem, quod non debui, aut non sic dicerem, ut debui, quia nec 
 miror minus nos scire inuicem, quam scimur a coniunctissimis et 
 familiarissimis nostris. in quorum ego caritatem, fateor, facile me 
 totum proicio praesertim fatigatum scandalis saeculi et in ea sine 
 ulla sollicitudine requiesco. deum quippe illic esse sentio, in quem 
 me securus proicio et in quo securas requiesco.

nec in hac mea securitate 
 crastinum illud humanae fragilitatis incertum, de quo superius 
 gemui, omnino formido. cum enim hominem Christiana 
 caritate flagrantem eaque mihi fidelem amicum factam esse sentio, 
 quicquid ei consiliorum meorum cogitationumque committo, non 
 homini committo, sed illi, in quo manet, ut talis sit. deus enim 
 caritas est et, qui manet in caritate, in deo 
 manet; quem si deseruerit, tantum faciat necesse est dolorem, 
 quantum manens fecerat gaudium.

uerum tamen ex amico intimo 
 factus inimicus quaerat sibi potius, quod fingat astutus, non inueniat, 
 quod prodat iratus. hoc autem unusquisque facile adsequitur 
 non occultando, quod fecerit, sed non faciendo, quod occultari 
 uelit. quod misericordia dei bonis piisque concedit, ut inter 
 amicos quoslibet futuros liberi securique uersentur, aliena peccata 
 sibi commissa non prodant, quae prodi timeant, ipsi nulla committant. 
 cum enim falsum quid a maledico fingitur, aut omnino,

 

 
 
 
 non creditur aut certe integra salute sola fama uexatur; quod 
 autem malam perpetratur, hostis est intimus, etiam si nullius intimi 
 loquacitate aut lite uulgetur.

quapropter quis prudentium non 
 uideat, etiam tu quam tolerabiliter feras amicissimi quondam et 
 familiarissimi incredibiles nunc inimicitias consolante conscientia 
 et quem ad modum, uel quod iactitat uel quod a quibusdam forsitan 
 creditur, in sinistris armis deputes, quibus non minus quam dextris 
 contra diabolum dimicatur ? uerum tamen illum maluerim aliquo 
 modo mitiorem quam te isto modo armatiorem. hoc magnum et 
 triste miraculum est ex amicitiis talibus ad has inimicitias peruenisse. 
 laetum erit et multo maius ex inimicitiis talibus ad pristinam 
 concordiam reuertisse.

Tres simul epistulas, immo libellos, per diaconum Cyprianum 
 tuae dignationis, accepi diuersas, ut tu nominas, quaestiones, 
 ut ego sentio, reprehensiones meorum opusculorum continentes. 
 ad quas si respondere noluero, libri magnitudine opus erit.

tamen 
 conabor, quantum facere possum, modum non egredi epistulae 
 longioris et festinanti fratri moram non facere, qui ante triduum,

 

 

 

 

 

 

 

 

 

 
 
 
 quam profecturus erat, a me epistulas flagitauit paene in procinctu 
 haec, qualiacumque sunt, effutire compellar et tumultuario 
 respondere sermone non maturitate scribentis, sed dictantis temeritate, 
 quae plerumque non in doctrinam, sed in casum uertitur, 
 at fortissimos quoque milites subita bella conturbant et ante coguntur 
 fugere, quam possint arma corripere.

Ceterum nostra armatura Christus est et apostoli institutio, 
 qui scribit ad Ephesios: adsumite arma dei, ut possitis 
 resistere in die malo, et rursus: state praecincti 
 lumbos uestros in ueritate et induti 
 loricam iustitiae et calciati pedes in praeparatione 
 euangelii pacis super omnia accipientes 
 scatum fidei, in quo possitis uniuersa 
 tela maligni ignita extinguere, et galeam 
 salutis accipite et gladium spiritus, quod 
 est uerbum dei.

his quondam telis rex Dauid armatus procedebat 
 ad proelium et quinque lapides de torrente accipiens 
 leuigatos nihil asperitatis et sordium inter huius saeculi turbines 
 in sensibus suis esse monstrabat bibens de torrente in uia et idcirco 
 exaltatus caput superbissimum Goliam suo potissimum mucrone 
 truncauit percutiens in fronte blasphemum et in ea-parte corporis 
 uulnerans, in qua et praesumptor sacerdotii Ozias lepra percutitur

 

 
 
 
 et sanctus gloriatur in domino dicens: signatum est super 
 nos lumen uultus tui, domine.

dicamus igitur et 
 nos: paratum cor meum, deus, paratum cor 
 meum; cantabo et psallam in gloria mea; 
 exsurge psalterium et cithara, exsurgam diluculo, 
 ut in nobis possit impleri: aperi os tuum et ego 
 implebo illud et: dominus dabit uerbum euangelizantibus 
 uirtute multa.

te quoque ipsum orare 
 non dubito, ut inter nos contendentes ueritas superet. non 
 enim tuam quaeris gloriam, sed Christi, cumque tu uiceris, et 
 ego uincam, si meum errorem intellexero, et e contrario me 
 uincente tu superas, quia non filii parentibus, sed parentes 
 filiis thesaurizant. et in Paralipomenon libro legimus, quod filii 
 Israhel ad pugnandum processerint mente pacifica inter ipsos 
 quoque gladios et effusionem sanguinis et cadauera prostratorum 
 non suam, sed pacis uictoriam cogitantes.

respondeamus igitur ad 
 omnia et multiplices quaestiones breui, si Christus iusserit. sermone. 
 soluamus. praetermitto salutationes et officia, quibus meam demulces 
 caput, taceo de blanditiis, quibus reprehensionem mei niteris 
 consolari: ad ipsas causas ueniam.

Dicis accepisse te librum meum a quodam -fratre, qui titulum 
 non haberet, in quo scriptores ecclesiasticos tam Graecos 
 quam Latinos enumerauerim. cumque ab eo quaereres, ut tuis 
 uerbis utar, cur \'liminaris pagina\' non esset inscripta uel quo censeretur, 
 nomine, respondisse appellari -Epitaphium. et

 

 

 

 
 
 
 argumentaris, quod recte sic uocaretur, si eorum tantum uel uitas uel scripta 
 ibi legisses, qui iam defuncti essent; cum uero multorum et eo 
 tempore, quo scribebatur, et nunc usque uiuentium ibi memorentur 
 opuscula, mirari te, cur ei hunc titulum inposuerim.

puto intellegere 
 prudentiam tuam, quod ex opere ipso titulum potueris 
 intellegere. legisti enim et Graecos et Latinos, qui uitas uirorum 
 inlustrium descripserunt, quod numquam Epitaphium huic operi 
 scripserint, sed De inlustribus uiris — uerbi gratia: ducibus, philosophis, 
 oratoribus, historicis, poetis, epicis, tragicis, comicis —; 
 Epitaphium autem proprie scribitur mortuorum, quod quidem 
 in dormitione sanctae memoriae Nepotiani presbyteri olim fecisse 
 me noui. ergo hic liber uel De inlustribus uiris uel proprie De 
 scriptoribus ecclesiasticis appellandus est, licet a plerisque emendatoribus 
 inperitis De auctoribus dicatur inscriptus.

Secundo loco quaeris, cur dixerim in commentariis epistulae 
 ad Galatas Paulum id in Petro non potuisse reprehendere, quod 
 ipse fecerat, nec in alio arguere simulationem, cuius ipse tenebatur 
 reus, et adseris reprehensionem apostolicam non fuisse dispensatoriam, 
 sed ueram, et me non debere docere mendacium, sed uniuersa, 
 quae scripta sunt, ita sonare, ut scripta sunt.

ad quae primum 
 respondeo debuisse prudentiam tuam praefatiunculae commentariorum 
 meorum meminisse dicentis ex persona mea: quid 
 igitur? e.go stultus aut temerarius, qui id 
 pollicear, quod ille non potuit? minime. quin 
 potius in eo mihi uideor cautior atque timidior, 
 quod inbecillitatem uirium mearum

 

 
 
 
 sentiens Origenis commentarios sum secutus.

scripsit enim ille uir in epistulam Pauli ad 
 Galatas quinque proprie uolumina et dec.imum 
 Stromatum suorum librum commatico 
 super explanatione eius sermone conpleuit; 
 tractatus quoque uarius et excerpta, quae 
 uel sola possent sufficere, conposuit.

praetermitto 
 Didymum uidentem meum et Lao dicenum 
 de ecclesia nuper egressum et Ale.xandrum, 
 ueterem hereticum, Eusebium quoque 
 Emisenum et Theodorum Heracleotem, qui et 
 ipsi nonnullos super hac re commentarios 
 reliquerunt. e quibus uel si pauca decerperem, 
 fieret aliquid, quod non penitus contemneretur, 
 et, ut simpliciter fatear, legi haec omnia 
 et in mente mea plurima coaceruans accito 
 notario uel mea uel aliena dictaui nec ordinis 
 nec uerborum interdum nec sensuum memor. 
 iam domini misericordiae est, ne per inperitiam 
 nostram ab aliis bene dicta dispereant 
 et non placeant inter extraneos, quae 
 placent inter suos.

si quid igitur reprehensione dignum 
 putaueras in explanatione nostra, eruditionis tuae fuerat quaerere 
 utrum ea, quae scripsimus; haberentur in Graecis, ut, si illi non 
 dixissent, tunc meam proprie sententiam condemnares, praesertim 
 cum libere in praefatione confessus sim Origenis commentarios me 
 secutum et uel mea uel aliena dictasse et in fine eiusdem\'capituli,

 

 
 
 
 quod reprehendis, scripserim: si cui iste non placet 
 sensus, quo nec Petrus peccasse nec Paulus 
 procaciter ostenditur arguisse maiorem, debet 
 exponere, qua consequentia Paulus in altero 
 reprehendat, quod ipse commisit. ex quo ostendi 
 me non ex definito id defendere, quod in Graecis legeram, sed ea 
 expressisse, quae legeram, ut lectoris arbitrio derelinquerem, utrum 
 probanda essent an inprobanda.

Tu igitur, ne, quod ego petieram, faceres, nouum argumentum 
 repperisti, ut adsereres gentiles, qui in Christum credidissent, 
 legis onere liberos, eos autem, qui ex Iudaeis crederent, legi esse 
 subiectos, ut per utrorumque personam et Paulus recte reprehenderet 
 eos, qui legem seruarent, quasi doctor gentium et Petrus 
 iure reprehenderetur, qui princeps circumcisionis id imperauerit 
 gentibus, quod soli, qui ex Iudaeis erant, debuerint obseruare.

hoc 
 si placet, immo quia placet, ut, quicumque credunt ex Iudaeis, debitores 
 sint legis faciendae, tu ut episcopus in toto orbe notissimus debes 
 hanc promulgare sententiam et in adsensum tuum omnes coepiscopos 
 trahere; ego in paruo tuguriunculo cum monachis, id est 
 conpeccatoribus meis, de magnis statuere non audeo, nisi hoc ingenue 
 confiteri, me maiorum scripta legere et in commentariis secundum 
 omnium consuetudinem uarias ponere explanations, ut e multis 
 sequatur unusquisque, quod uelit. quod quidem puto te et in saeculari 
 litteratura et in diuinis libris legisse et probasse.

Hanc autem expositionem, quam primus Origenes in decimo 
 Stromatum libro, ubi epistulam Pauli ad Galatas interpretatur, 
 et ceteri deinceps interpretes sunt secuti, illa uel maxime causa

 

 
 
 
 subintroducunt, ut Porphyrio respondeant blasphemanti, qui 
 Pauli arguit procacitatem, quod principem apostolorum Petrum 
 ausus sit reprehendere et arguere in faciem ac ratione constringere, 
 quod male fecerit, id est in eo errore fuerit, in 
 quo fuit ipse, qui alium -arguit delinquentem.

quid dicam de 
 Iohanne, qui dudum in pontificali gradu Constantinopolitanam 
 rexit ecclesiam et proprie super hoc capitulo latissimum exarauit 
 librum, in quo Origenis et ueterum sententiam est secutus? si 
 igitur me reprehendis errantem, patere me, quaeso, errare cum 
 talibus et, cum me erroris mei multos socios habere perspexeris, 
 tu ueritatis tuae saltem unum adstipulatorem proferre debebis. 
 haec de explanatione unius capituli epistulae ad Galatas.

Sed ne uidear aduersus rationem tuam niti testium 
 numero et occasione uirorum inlustrium subterfugere ueritatem 
 nec manum audere conserere, breuiter de scripturis exempla 
 proponam. in Actibus apostolorum uox facta est ad Petrum 
 dicens: surge, Petre, occide et manduca, id est. 
 omnia animalia quadrupedum et serpentium terrae et 
 uolatilium caeli. quo dicto ostenditur nullum hominem 
 secundum naturam esse pollutum, sed aequaliter omnes ad 
 Christi euangelium prouocari.

ad quod Petrus respondit: absit, 
 quia numquam manducaui commune et inmundum. 
 et uox secundo ad eum facta est: 
 quae deus purificauit, tu nc commune dixeris. 
 iuit itaque Caesaream et ingressus ad Cornelium aperiens os suum 
 dixit: in ueritate comperio, quoniam non est

 

 
 
 
 personarum acceptor deus, sed in-omni gente, 1 
 qui timet eum et operatur iustitiam, acceptus 
 est illi.

denique cecidit spiritus sanctus 
 super eos et obstipuerunt ex circumcisione 
 fideles, qui uenerant cum Petro, quod et in 
 nationes gratia spiritus sancti esset effusa. 
 tunc respondit Petrus: numquid aquam quis 
 prohibere potest, ut non baptizentur hi, qui 
 spiritum sanctum acceperunt sicut et nos? 
 et iussit eos in nomine Iesu Christi baptizari. 
 audierunt autem apostoli et fratres, qui 
 erant in Iudaea, quia et gentes recepissent 
 uerbum dei. cum autem ascendisset Petrus 
 Hierosolymam, disceptabant aduersus illum, 
 qui erant ex circumcisione, dicentes: quare 
 introisti ad uiros praeputium habentes et 
 manducasti cum illis?

quibus omni ratione exposita 
 nouissime orationem suam hoc sermone conclusit: si ergo eandem 
 gratiam dedit illis deus sicut et nobis, 
 qui credidimus in dominum Iesum Christum, 
 ego quis eram, qui possem prohibere deum? 
 his auditis tacuerunt et glorificauerunt 
 deum dicentes: ergo et gentibus deus paenitentiam 
 ad uitam dedit.

rursum, cum multo post 
 tempore Paulus et Barnabas uenissent Antiochiam et congregata 
 ecclesia rettulissent, quanta fecisset deus 
 cum illis et quia aperuisset gentibus ostium 
 fidei, quidam descendentes de Iudaea

 

 
 
 
 docebant fratres atque dicebant: nisi 
 circumcidamini secundum morem Moysi, non 
 potestis salui fieri.

commota igitur seditione 
 non minima aduersus Paulum et Barnaban 
 statuerunt ascendere et ipsi, qui accusabantur, 
 et hi, qui accusabant, ad apostolos et presbyteros 
 Hierosolymam super hac quaestione, cumque 
 Hierosolymam perrexissent et surrexissent 
 quidam de heresi Pharisaeorum, qui crediderant 
 in Christo, dicentes: oportet circumcidi 
 eos et praecipere illis, ut seruent legem 
 Moysi, et magna super hoc uerbo oriretur 
 quaestio, Petrus solita libertate:

uiri, inquit, fratres, 
 uos scitis, quoniam ab antiquis diebus in 
 nobis elegit deus per os meum audire gentes 
 uerbum euangelii et credere et, qui nouit 
 corda, deus testimonium perhibuit dans illis 
 spiritum sanctum sicut et nobis et nihil dis-. 
 creuit inter nos et illos fide purificans corda 
 eorum.

nunc ergo quid temptatis deum inponere 
 iugum super ceruicem discipulorum, 
 quod neque patres nostri neque nos portare 
 potuimus? sed per gratiam domini nostri 
 Iesu Christi credimus saluari, quem ad modum 
 et illi. tacuit autem omnis multitudo et in sententiam 
 eius Iacobus apostolus et omnes simul presbyteri transierunt.

Haec non debent molesta esse lectori, sed et illi et mihi 
 utilia, ut probemus ante apostolum Paulum non ignorasse Petrum, 
 immo principem huius fuisse decreti, legem post euangelium non

 
 
 
 seruandam.

denique tantae Petrus auctoritatis fuit, ut Paulus in 
 epistula sua scripserit: deinde post annos tres ueni 
 Hierosolymam uidere Petrum et mansi apud 
 illum diebus quindecim, rursumque in consequentibus: 
 post annos quattuordecim ascendi iterum 
 Hierosolymam cum Barnaba adsumpto et 
 Tito. ascendi autem secundum reuelationem 
 et exposui illis euangelium, quod praedico 
 inter gentes, ostendens non habuisse se securitatem euangelii 
 praedicandi, nisi Petri et, qui cum eo erant, fuisset sententia roboratum.

statimque sequitur: separatim autem his, 
 qui uidebantur, ne forte in uacuum currerem 
 aut cucurrissem. quare separatim et non in publico ? 
 ne fidelibus ex numero Iudaeorum, qui legem putabant esse seruandam 
 et sic credendum in domino saluatore, fidei scandalum nasceretur.

ergo et eo tempore, cum Petrus uenisset Antiochiam—licet 
 hoc apostolorum Acta non scribant, sed adfirmanti Paulo credendum 
 sit — in faciem illi Paulus restitisse se scribit, quia reprehensibilis 
 erat. prius enim, quam uenirent 
 quidam a Iacobo, cum gentibus edebat; cum 
 autem uenissent, subtrahebat se et segregabat 
 timens eos, qui ex circumcisione erant. 
 et consenserunt cum illo ceteri Iudaei, ita 
 ut et Barnabas duceretur ab his in illa simulatione.

sed cum uidissem, mquit, quod non

 

 
 
 
 recte ingrediuntur ad ueritatem euangelii, 
 dixi Petro coram omnibus: si tu, cum Iudaeus 
 sis, gentiliter et non Iudaice uiuis, quomodo 
 gentes cogis iudaizare? et cetera. nulli ergo dubium est, 
 quod Petrus apostolus sententiae huius, cuius nunc praeuaricator 
 arguitur, primus auctor extiterit.

causa autem praeuaricationis 
 timor est Iudaeorum; dicit enim scriptura, quod primum edebat 
 cum gentibus, cum autem uenissent quidam 
 a Iacobo, subtrahebat se et segregabat timens 
 eos, qui ex circumcisione erant. timet 
 autem Iudaeos, quorum erat apostolus, ne per occasionem gentium 
 a fide Christi recederent et imitator pastoris boni perderet gregem 
 sibi creditum.

Sicut igitur ostendimus Petrum bene quidem sensisse de 
 abolitione legis Mosaicae, sed ad simulationem obseruandae eius 
 timore conpulsum, uideamus, an ipse Paulus, qui alium arguit, 
 tale quid fecerit. legimus in eodem libro: perambulabat 
 autem Paulus Syriam et Ciliciam confirmans 
 ecclesias peruenitque in Derben et Lystram.

et ecce discipulus quidam erat ibi nomine 
 Timotheus, filius mulieris iudaeae fidelis 
 patre gentili. huic testimonium reddebant, 
 qui in Lystris erant et Iconio fratres. hunc 
 uoluit Paulus secum proficisci et adsumens 
 circumcidit eum propter Iudaeos, quierant 
 in illis locis; sciebant enim omnes, quod pater

 

 
 
 
 eius gentilis esset.

o beate apostole Paule, qui in Petro 
 reprehenderas simulationem, quare se subtraxisset a gentibus propter 
 metum Iudaeorum, qui a Iacobo uenerant, cur Timotheum, filium 
 hominis gentilis utique et ipsum gentilem — neque enim Iudaeus 
 erat, qui non fuerat circumcisus —, contra sententiam tuam circumcidere 
 cogeris? respondebis mihi: \'propter Iudaeos, qui erant in 
 illis locis\'. qui igitur tibi ignoscis in circumcisione discipuli uenientis 
 ex gentibus, ignosce et Petro, praecessori tuo, quod aliqua fecerit 
 metu fidelium Iudaeorum.

rursum scriptum est: Paulus uero, 
 cum adhuc sustinuisset dies multos, fratribus 
 uale dicens nauigauit Syriam et cum 
 eo Priscilla et Aquila et totondit sibi in Cenchris 
 caput; uotum enim habuerat. esto, ut ibi 
 Iudaeorum timore conpulsus sit facere, quod nolebat: quare comam 
 nutriuit ex uoto et postea in Cenchris totondit ex lege, quod Nazaraei, 
 qui se deo uouerint, iuxta praeceptum Moysi facere consuerunt ?

Uerum haec ad conparationem eius rei, quae sequitur, 
 parua sunt. refert Lucas, sacrae scriptor historiae: cum uenissemus 
 Hierosolymam, libenter susceperunt 
 nos fratres; et sequenti die Iacobus et omnes seniores, qui 
 cum eo erant, euangelio illius conprobato dixerunt ei: uides, 
 frater, quot milia sunt in Iudaea, qui crediderunt 
 in Christo, et hi omnes aemulatores sunt 
 legis.

audierunt autem de te, quod discessionem 
 doceas a Moyse eorum, qui per gentes

 

 
 
 
 sunt, Iudaeorum dicens non debere circumcidere 
 eos filios suos neque secundum consuetudinem 
 ingredi. quid ergo est? utique oportet 
 conuenire multitudinem; audient enim 
 te superuenisse.

hoc ergo iac, quod tibi dicimus. 
 sunt nobis uiri quattuor uotum habentes 
 super se; his adsumptis sanctifica te cum ipsis 
 et inpende in eos, ut radant capita, et sciant 
 omnes, quia, quae de te audierunt, falsa sunt, 
 sed ambulas et ipse custodiens legem. tunc 
 Paulus adsumptis uiris postera die purificatus 
 cum illis intrauit in templum adnuntians 
 expletio. nem dierum purificationis, donec 
 offerretur pro unoquoque eorum oblatio.

o 
 Paule, et in hoc te rursus interrogo, cur caput raseris, cur nudipedalia 
 exercueris de caerimoniis Iudaeorum, cur obtuleris sacrificia 
 et secundum legem hostiae pro te fuerint immolatae. utique 
 respondebis: \'ne scandalizarentur, qui ex Iudaeis crediderant\'. 
 simulasti ergo Iudaeum, ut Iudaeos lucrifaceres, et hanc ipsam simulationem 
 Iacobus te et ceteri docuere presbyteri.

sed tamen euadere 
 non potuisti; orta enim seditione cum occidendus esses, raptus es a 
 tribuno et ab eo missus Caesaream sub custodia militum diligenti, 
 ne te Iudaei quasi simulatorem ac destructorem legis occiderent, 
 atque inde Romam perueniens in hospitio, quod tibi conduxeras, 
 Christum et Iudaeis et gentibus praedicasti et sententia tua Neronis 
 gladio confirmata est.

Didicimus, quod propter metum Iudaeorum et Petrus et 
 Paulus aequaliter finxerint legis se praecepta seruare. qua igitur 
 fronte, qua audacia Paulus in altero reprehendat, quod ipse commi- 
 sit ? ego, immo alii ante me exposuerunt causam, quam putauerant, 
 non officiosum mendacium defendentes, sicut tu scribis, sed docentes 
 honestam dispensationem, ut et apostolorum prudentiam 
 demonstrarent et blasphemantis Porphyrii inpudentiam cohercerent, 
 qui Paulum et Petrum puerili dicit inter se pugnasse certamine, 
 immo exarsisse Paulum inuidia uirtutum Petri et ea scripsisse 
 iactanter, uel quae non fecerit uel, si fecit, procaciter fecerit 
 id in alio reprehendens, quod ipse commiserit. interpretati sunt illi, 
 ut potuerunt; tu quomodo istum locum edisseres? utique meliora 
 dicturus, qui ueterum sententiam reprobasti.

Scribis ad me in epistula tua: neque enim a me 
 docendus es, quomodo intellegatur, quod idem 
 dicit: \'factus sum Iudaeis tamquam Iudaeus, 
 ut Iudaeos lucrifacerem\', et cetera, quae ibi 
 dicuntur conpassione misericordi, non simulatione 
 fallaci. fit enim tamquam aegrotus, qui 
 ministrat aegroto, non cum se febres habere 
 mentitur, sed cum animo condolentis cogitat, 
 quem ad modum sibi seruiri uellet, si ipse 
 aegrotaret.

nam utique ludaeus erat, Christianus 
 autem factus non Iudaeorum sacramenta 
 reliquerat, quae conuenienter ille 
 populus et legitime tempore, quo oportebat, 
 acceperat. ideoque suscepit ea celebranda, 
 i

 

 
 
 
 cum iam Christi esset apostolus, ut doceret 
 non esse perniciosa his, qui ea uellent, sicut 
 a parentibus per legem acceperant, custodire, 
 etiam cum in Christo credidissent, non tamen in 
 eis iam constituerent spem salutis, quoniam 
 per dominum Iesum salus ipsa, quae illis 
 sacramentis significabatur, aduenerat.

totius 
 sermonis tui, quem disputatione longissima protraxisti, hic sensus 
 est, ut Petrus non errauerit in eo, quod his, qui ex Iudaeis 
 crediderant, putauerit legem esse seruandam, sed in eo a recti linea 
 deuiarit, quod gentes cogeret iudaizare, cogeret autem non docentis 
 imperio, sed conuersationis exemplo, et Paulus non contraria sit 
 locutus his, quae ipse gesserat, sed quare Petrus eos, qui ex gentibus 
 erant, iudaizare conpelleret.

Haec ergo summa est quaestionis, immo sententiae tuae, 
 ut post euangelium Christi bene faciant credentes Iudaei, si legis 
 mandata custodiant, hoc est, si sacrificia offerant, quae obtulit 
 Paulus, si filios circumcidant, si sabbatum seruent, ut Paulus in 
 Timotheo et omnes obseruauere Iudaei. si hoc uerum est, in Cerinthi 
 et Hebionis heresim delabimur, qui credentes in Christo propter hoc 
 solum a parentibus anathematizati sunt, quod legis caerimonias. 
 Christi euangelio miscuerunt et sic noua confessi sunt, ut uetera non 
 amitterent.

quid dicam de Hebionitis, qui Christianos esse se simulant 
 t usque hodie per totas orientis synagogas inter Iudaeos heresis 
 est, quae dicitur Minaeorum et a pharisaeis huc usque damnatur, 
 quos uulgo Nazaraeos nuncupant, qui credunt in Christum, filium 
 dei natum de Maria uirgine, et eum dicunt esse, qui sub Pontio

 
 
 
 Pilato et passus est et resurrexit, in quem et nos credimus, sed, dum 
 uolunt et Iudaei esse et Christiani, nec Iudaei sunt nec Christiani.

oro ergo te, ut, qui nostro uulnusculo medendum putas, quod acu 
 foratum, immo punctum dicitur, huius sententiae medearis uulneri, 
 quod lancea et, ut ita dicam, phalaricae mole percussum est. neque 
 enim eiusdem est criminis in explanatione scripturarum diuersas maiorum 
 sententias ponere et heresim sceleratissimam rursum in ecclesiam 
 introducere. sin autem haec nobis incumbit necessitas, ut 
 Iudaeos cum legitimis suis suscipiamus, et licebit eis obseruare in 
 ecclesiis Christi, quod exercuerunt in synagogis satanae — dicam, 
 quod sentio —, non illi Christiani fient, sed nos Iudaeos facient.

Quis enim hoc Christianorum patienter audiat, quod in tua 
 epistula continetur: Iudaeus erat Paulus, Christianus 
 autem factus non Iudaeorum sacramenta reliquerat, 
 quae conuenienter ille populus et 
 legitime tempore, quo oportebat, acceperat. 
 ideoque suscepit ea celebranda, cum iam 
 Christi esset apostolus, ut doceret non esse 
 perniciosa his, qui ea uellent, sicut a parentibus 
 per legem acceperant, custodire? rursum obsecro te, ut pace tua meum dolorem audias. Iudaeorum Paulus 
 caerimonias obseruabat, cum iam Christi esset apostolus, et dicis 
 eas non esse perniciosas his, qui eas uelint, sicut a parentibus 
 acceperint, custodire; ego e contrario loquar et reclamante mundo 
 libera uoce pronuntiem caerimonias Iudaeorum et perniciosas esse et mortiferas Christianis et, quicumque eas obseruauerit siue ex

 

 
 
 
 Iudaeis siue ex gentibus, eum in barathrum diaboli deuolutum.

finis enim legis Christus ad iustitiam omni 
 credenti, Iudaeo scilicet atque gentili. neque enim omni credenti 
 erit finis ad iustitiam, si Iudaeus excipitur, et in euangelio 
 legimus: lex et prophetae usque ad Iohannem 
 Baptistam et in alio loco: propterea ergo magis 
 quaerebant eum Iudaei interficere, quia 
 non solum soluebat sabbatum, sed et patrem 
 suum dicebat deum aequalem se faciens deo, 
 et iterum: de plenitudine eius nos omnes accepimus 
 et gratiam pro gratia, quia lex per Moysen data 
 est. gratia et ueritas per Iesum Christum facta 
 est.

pro legis gratia, quae praeteriit, gratiam euangelii accepimus 
 permanentem et pro umbris et imaginibus ueteris instrumenti 
 ueritas per Iesum Christum facta est. Hieremias quoque ex persona 
 dei uaticinatur: ecce dies ueniunt, dicit dominus, 
 et consummabo domui Israhel et domui Iuda 
 testamentum nouum non secundum testamentum, 
 quod disposui patribus eorum in die, 
 quando adprehendi manum eorum, ut educerem 
 eos de terra Aegypti.

obserua, quid dicat, quod 
 non populo gentilium, cum quo ante non fecerat testamentum, sed 
 populo Iudaeorum, cui legem dederat per Moysen, testamentum 
 nouum euangelii repromittat, ut nequaquam uiuant in uetustate 
 litterae, sed in nouitate spiritus. Paulus autem, super cuius nunc 
 nomine quaestio uentilatur, crebras huiusce modi ponit sententias, 
 e quibus breuitatis studio pauca subnectam: ecce ego

 

 
 
 
 Paulus dico uobis, quoniam, si circumcidamini, 
 Christus uobis nihil prodest, et iterum: euacuati 
 estis a Christo, qui in lege iustificamini; 
 a gratia excidistis, et infra: si spiritu ducimini, 
 iam non estis sub lege.

ex quo apparet, qui sub lege est 
 non dispensatiue, ut nostri uoluere maiores, sed uere, ut tu intellegis, 
 eum spiritum sanctum non habere. qualia autem sint praecepta 
 legalia, deo docente discamus: ego, inquit, dedi eis praecepta 
 non bona et iustificationes, in quibus 
 non uiuant in eis.

haec dicimus, non quo legem iuxta 
 Manicheum et Marcionem destruamus, quam et sanctam et spiritalem 
 iuxta apostolum nouimus, sed quia, postquam fides 
 uenit et temporum plenitudo, misit deus filium 
 suum factum ex muliere, factum sub lege, 
 ut eos, qui sub lege erant, redimeret, ut adoptionem 
 filiorum reciperemus et nequaquam sub paedagogo, 
 sed sub adulto et domino et herede uiuamus.

Sequitur in epistula tua: non ideo Petrum emendauit, 
 quod paternas traditiones obseruaret, 
 quod si facere uellet, nec mendaciter nec incongrue 
 faceret.

iterum dico: episcopus es, ecclesiarum 
 Christi magister; ut probes uerum esse, quod adseris, suscipe aliquem 
 Iudaeorum, qui factus Christianus natum sibi filium circumcidat, 
 qui obseruet sabbata, qui abstineat a cibis, quos deus 
 creauit ad utendum cum gratiarum actione, 
 qui quarta decima die mensis primi agnum mactet ad uesperam, 
 et, cum hoc feceris, immo non feceris — scio enim te Christianum et

 

 
 
 
 rem sacrilegam non esse facturum -, uelis nolis tuam sententiam reprobabis 
 et tunc disces opere difficilius esse confirmare sua quam 
 aliena reprehendere.

ac ne forsitan tibi non crederemus, immo non 
 intellegeremus, quid diceres — frequenter enim in longum sermo protractus 
 caret intellegentia et, dum non sentitur, ab inperitis minus 
 reprehenditur —, inculcas et replicas: hoc ergo Iudaeorum 
 Paulus dimiserat, quod malum habebant. quod 
 est malum Iudaeorum, quod Paulus dimiserat ? utique illud, quod 
 sequitur: quod \'ignorantes dei iustitiam et suam 
 iustitiam uolentes constituere iustitiae dei 
 non sunt subiecti\';

deinde, quod post passionem 
 et resurrectionem Christi dato ac manifestato 
 sacramento gratiae secundum ordinem 
 Melchisedech adhuc putabant uetera sacramenta 
 non ex consuetudine sollemnitatis, 
 sed ex necessitate salutis esse celebranda, 
 quae tamen si numquam fuissent necessaria, 
 infructuose atque inaniter pro eis Machabaei 
 martyres fierent;

postremo illud, quod praedicatores 
 gratiae Christianos Iudaei tamquam 
 hostes legis persequerentur. hos atque 
 huius modi errores et uitia dicit se damna et 
 stercora arbitratum, ut Christum lucrifaceret.

Didicimus per te, quae apostolus Paulus mala reliquerit 
 Iudaeorum; rursum te docente discamus, quae bona eorum tenuerit.

 

 

 

 
 
 
 obseruationes, inquies, legis, quas more patrio 
 celebrabant, sicut ab ipso Paulo celebratae 
 sunt sine ulla salutis necessitate. quid uelis dicere 
 \'sine ulla salutis necessitate\', non satis intellego. si enim salutem 
 non adferunt, cur obseruantur ? si autem obseruanda sunt, utique 
 salutem adferunt, maxime quae seruata martyres faciunt; non enim 
 obseruarentur, nisi adferrent salutem.

neque enim mdillerentia 
 sunt inter bonum et malum, sicut philosophi disputant: \'bonum est 
 continentia, malum luxuria, inter utrumque indifferens ambulare, 
 digerere alui stercora, capitis naribus purgamenta proicere, sputis 
 rheumata iacere\'. hoc nec bonum nec malum est — siue enim feceris 
 siue non feceris, nec iustitiam habebis nec iniustitiam —, obseruare 
 autem legis caerimonias non potest esse indifferens, sed aut 
 bonum est aut malum est. tu dicis bonum, ego adsero malum 
 et malum non solum his, qui ex gentibus, sed et his, qui ex Iudaico 
 populo crediderunt.

in hoc, ni fallor, loco, dum aliud uitas, ad aliud 
 deuolueris. dum enim metuis Porphyrium blasphemantem, in 
 Hebionis incurris laqueos his, qui credunt ex Iudaeis, obseruandam 
 legem esse decernens. et quia periculosum intellegis esse, quod dicis, 
 rursum illud superfluis uerbis temperare conaris: sine ulla 
 salutis necessitate, sicut Iudaei celebrandas 
 putabant, aut fallaci simulatione, quod in 
 Petro reprehenderat.

Petrus igitur simulauit legis custodiam, iste autem

 

 
 
 
 reprehensor Petri audacter obseruauit legitima. sequitur enim in epistula 
 tua: nam si propterea illa sacramenta celebrauit, 
 qu\'ia simulauit se Iudaeum, ut illos lucrifaceret, 
 cur non etiam sacrificauit cum gentibus, 
 quia et his, qui sine lege erant, tamquam 
 sine lege factus est, ut eos quoque lucrifaceret, 
 nisi quia et illud fecit ut natura Iudaeus 
 et hoc totum dixit, non ut fallaciter se 
 fingeret esse; quod non erat, sed ut misericorditer 
 ita subueniendum esse sentiret, ac 
 si ipse in eo errore laboraret, non scilicet mentientis 
 astu sed conpatientis affectu?

bene 
 defendis Paulum, quod non simulauerit errorem Iudaeorum, sed 
 uere fuerit in errore, neque imitari Petrum uoluerit mentientem, ut, 
 quod erat, metu Iudaeorum dissimularet, sed tota libertate Iudaeum 
 esse se diceret. nouam clementiam apostoli! dum Iudaeos Christianos 
 uult facere, ipse Iudaeus factus est. non enim poterat luxuriosos ad. 
 frugalitatem reducere, nisi se luxuriosum probasset, et misericorditer, 
 ut ipse dicis, subuenire miseris, nisi se miserum ipse sentiret. uere enim 
 miselli et misericorditei deplorandi, qui contentione sua et amore legis 
 abolitae apostolum Christi fecere Iudaeum.

nec multuminterestintei 
 meam et tuam sententiam, quia ego dico et Petrum et Paulum timore 
 fidelium Iudaeorum legis exercuisse, immo simulasse mandata, tu 
 autem adseris hoc eos fecisse clementer \'non mentientis astu sed 
 conpatientis affectu\', dum modo illud constet uel metu uel

 

 

 
 
 
 misericordia eos simulasse se esse, quod non erant.

illud autem argumentum, 
 quo aduersum nos uteris, quod et gentilibus debuerit gentilis 
 fieri, si Iudaeis Iudaeus factus est, magis pro nobis facit. sicut enim 
 non fuit uere Iudaeus, sic nec uere gentilis erat, et sicut non fuit uere 
 gentilis, sic nec uere Iudaeus erat. in eo autem imitator gentilium est, quia praeputium recipit in fide Christi et indifferenter permittit 
 uesci cibis, quos damnant Iudaei, non cultu, ut tu putas, idolorum; 
 in Christo enim Iesu nec circumcisio est aliquid 
 nec praeputium, sed obseruatio mandatorum dei.

Quaeso igitur te et iterum atque iterum deprecor, ut ignoscas 
 disputatiunculae meae et, quod modum meum egressus sum, 
 tibi inputes, qui coegisti, ut rescriberem, et mihi cum Stesichoro 
 oculos abstulisti. nec me putes magistrum esse mendacii, qui sequor 
 Christum dicentem: ego sum uia et uita et ueritas, j 
 nec potest fieri, ut ueritatis cultor mendacio colla submittam.

neque mihi inperitorum plebeculam concites, qui te uenerantur ut 
 episcopum et in ecclesia declamantem sacerdotii honore suscipiunt, 
 me autem aetatis ultimae et paene decrepitum ac monasterii et ruris 
 secreta sectantem parui pendunt, et quaeras tibi, quos doceas siue 
 reprehendas. ad nos enim tantis maris atque terrarum a te diuisos spatiis uix uocis tuae sonus peruenit et, si forsitan litteras scripseris, 
 ante eas Italia ac Roma suscipiet, quam ad me, cui mittendae sunt, 
 deferantur.

Quod autem in aliis quaeris epistulis, cur prior mea in libris 
 canonicis interpretatio asteriscos habeat et uirgulas praenotatas et 
 postea aliam translationem absque his signis ediderim — pace tua 
 dixerim —. uideris mihi non intellegere, quod quaesisti. illa enim 
 interpretatio septuaginta interpretum est et, ubicumque uirgulae, 
 id est obeli, sunt, significatur, quod Septuaginta plus dixerint, 
 quam habetur in Hebraeo, ubi autem asterisci, id est stellae praelucentes, 
 ex Theodotionis editione ab Origene additum est. et ibi 
 Graeca transtulimus, hic de ipso Hebraico, quod intellegebamus, 
 expressimus sensuum potius ueritatem quam uerborum interdum 
 ordinem conseruantes.

et miror, quomodo septuaginta interpretum 
 libros legas non puros, ut ab eis editi sunt, sed ab Origene emendatos 
 siue corruptos per obelos et asteriscos et Christiani hominis interpretatiunculam 
 non sequaris, praesertim cum ea, quae addita sunt, 
 ex hominis Iudaei atque blasphemi post passionem Christi editione 
 transtulerit. uis amator esse uerus septuaginta interpretum? non 
 legas ea, quae sub asteriscis sunt, immo rade de uoluminibus, ut 
 ueterum te fautorem probes. quod si feceris, omnes ecclesiarum 
 bibliothecas condemnare cogeris. uix enim unus aut alter inuenietur 
 liber, qui ista non habeat.

Porro, quod dicis non debuisse me interpretari post ueteres 
 et nouo uteris syllogismo: \'aut obscura fuerunt, quae interpretati 
 sunt Septuaginta, aut manifesta: si obscura, te quoque in eis falli 
 potuisse credendum est, si manifesta, illos in eis falli non potuisse 
 perspicuum est,\' tuo tibi sermone respondeo. omnes ueteres tractatores, 
 qui nos in domino praecesserunt et qui scripturas sanctas

 

 
 
 
 interpretati sunt, aut obscura interpretati sunt aut manifesta.

si obscura, tu quomodo post eos ausus es disserere, quod illi explanare 
 non potuerunt? si manifesta, superfluum est te uoluisse disserere, 
 quod illos latere non potuit, maxime in explanatione psalmorum, 
 quos apud Graecos interpretati sunt multis uoluminibus primus 
 Origenes, secundus Eusebius Caesariensis, tertius Theodorus Heracleotes, 
 quartus Asterius Scythopolita, quintus Apollinaris Laodicenus, 
 sextus Didymus Alexandrinus. feruntur et diuersorum in 
 paucos psalmos opuscula, sed nunc de integro psalmorum corpore 
 dicimus.

apud Latinos autem Hilarius Pictauensis et Eusebius, 
 Uercellensis episcopus, Origenem et Eusebium transtulerunt, quorum 
 priorem et noster Ambrosius in quibusdam secutus est. respondeat 
 mihi prudentia tua, quare post tantos et tales interpretes in 
 explanatione psalmorum diuersa senseris. si enim obscuri sunt psalmi, 
 quoque in eis falli potuise credendum est; si manifesti, illos in eis 15 
 falli potuisse non creditur. ac per hoc utroque modo superflua erit 
 interpretatio tua et hac lege post priores nullus loqui audebit et, 
 quodcumque alius occupauerit, alius de eo scribendi licentiam non 
 habebit. quin potius humanitatis tuae est, in quo ueniam tibi tribuis, 
 indulgere et ceteris.

ego enim non tam uetera abolere conatus sum, 
 quae linguae meae hominibus emendata de Graeco in Latinum transtuli, 
 quam ea testimonia, quae a Iudaeis praetermissa sunt uel corrupta, 
 proferre in medium, ut scirent nostri, quid Hebraea ueritas 
 contineret. si cui legere non placet, nemo conpellit inuitum. bibat 
 uinum uetus cum suauitate et nostra musta contemnat, quae in explanatione 
 priorum edita sunt, ut, sicubi illa non intelleguntur, ex 
 nostris manifestiora fiant.

quod autem genus interpretationis in 
 scripturis sanctis sequendum sit, liber, quem scripsi de optimo

 
 
 
 genere interpretandi, et omnes praefatiunculae diuinorum uoluminum, 
 quas editioni nostrae praeposuimus, explicant ad illasque prudentem 
 lectorem remittendum puto. et si me, ut dicis, in noui testamenti 
 emendatione suscipis exponisque causam, cur suscipias, quia 
 plurimi linguae Graecae habentes scientiam de meo possent opere 
 iudicare, eandem integritatem debueras etiam in ueteri credere testamento, 
 quod non nostra confinximus, sed, ut apud Hebraeos inuenimus, 
 diuina transtulimus. sicubi dubitas, Hebraeos interroga.

Dices: \'quid, si Hebraei aut respondere noluerint aut 
 mentiri uoluerint ?\' tota frequentia Iudaeorum in mea interpretatione 
 reticebit ? nullus inueniri poterit, qui Hebraeae linguae habeat notitiam, 
 aut omnes imitabuntur illos Iudaeos, quos dicis in Africae 
 repertos oppidulo in meam calumniam conspirasse?

huiusce modi 
 enim in epistula tua texis fabulam: quidam frater noster 
 episcopus cum lectitari instituisset in ecclesia, 
 cui praeest, interpretationem tuam, mouit 
 quiddam longe aliter a te positum apud 
 Ionam prophetam, quam erat omnium sensibus 
 memoriaeque inueteratum et tot aetatum 
 successionibus decantatum. factus est tantus tumultus: 
 in plebe maxime Graecis arguentibus et inflammantibus 
 calumniam falsitatis, ut cogeretur 
 episcopus — Oea quippe ciuitas erat — Iudaeorum 
 testimonium flagitare.

utrum autem illi inperitia 
 an malitia hoc esse in Hebraeis codicibus

 

 
 
 
 responderunt, quod et Graeci et Latini habebant 
 atque dicebant? quid plura? coactus est 
 homo uelut mendositatem corrigere uolens 
 post magnum periculum non remanere sine 
 plebe. unde etiam nobis uidetur aliquando 
 te quoque in nonnullis falli potuisse.

Dicis me in Iona propheta male quiddam interpretatum 
 et seditione populi conclamante propter unius uerbi dissonantiam 
 episcopum paene sacerdotium perdidisse. et quid sit illud, quod male 
 interpretatus sim, subtrahis auferens mihi occasionem defensionis 
 meae, ne, quicquid dixeris, me respondente soluatur, nisi forte ut 
 ante annos plurimos cucurbita uenit in medium adserente illius temporis 
 Cornelio et Asinio Pollione me \'hederam\' pro \'cucurbita\' transtulisse.

super qua re in commentario Ionae prophetae plenius respondimus 
 hoc tantum nunc dixisse contenti, quod in eo loco, ubi septua- ginta interpretes \'cucurbitam\' et Aquila cum reliquis \'hederam\' transtulerunt, idest 
 ϰιττόν , in Hebraeo uolumine \'ciceion\' scriptum habet, 
 quam uulgo Syri \'ciceiam\' uocant; est autem genus uirgulti lata 
 habens folia in modum pampini, cumque plantatum fuerit, cito consurgit 
 in arbusculam absque ullis calamorum et hastilium adminiculis, 
 quibus et cucurbitae et hederae indigent, suo trunco se sustinens.

hoc ergo uerbum de uerbo edisserens si \'ciceion\' transferre uoluissem, 
 nullus intellegeret, si \'cucurbitam\', id dicerem, quod in 


 

 
 
 
 Hebraico non habetur; \'hederam\' posui, ut ceteris interpretibus consentirem. 
 sin autem Iudaei uestri, ut ipse adseris, malitia uel inperitia 
 hoc dixerunt esse in uoluminibus Hebraeorum, quod in Graecis et 
 Latinis codicibus continetur, manifestum est eos aut Hebraeas 
 litteras ignorare aut ad inridendos cucurbitarios uoluisse mentiri.

peto m fine epistulae, ut quiescentem senem olimque ueteranum 
 militare non cogas et rursum de uita periclitari. tu, qui iuuenis es 
 et in pontificali culmine constitutus, doceto populos et nouis Africae 
 frugibus Romana tecta locupleta. mihi sufficit cum auditore uel 
 lectore pauperculo in angulo monasterii susurrare.

Paucis in exordio placet iudicium ueritatis; dicente autem 
 domino per prophetam: et iudicium meum quasi lux, 
 egredietur, qui tenebrarum horrore circumdati sunt nec 
 naturam rerum clara mente perspiciunt, pudore operiuntur aeterno 
 et cassos se habuisse conatus ipso fine cognoscunt. unde et nos 
 Iohannem, qui dudum Constantinopolitanam rexit ecclesiam, 
 deo placere semper optauimus et causas perditionis eius, in quas 
 ferebatur inprouidus, nequaquam credere uoluimus.

sed ille, ut 
 cetera flagitia eius taceam, Origenistas in suam recipiens familiaritatem 
 et ex his plurimos in sacerdotium prouehens at queob hoc 
 scelus beatae memoriae hominem dei Epiphanium, qui inter

 

 

 

 

 
 
 
 episcopos clarum in orbe sidus effulsit, non paruo maerore contristans 
 meruit audire: cecidit, cecidit Babylon.

Scientes ergo dictum a saluatore: nolite iudicare 
 secundum faciem, sed iustum iudicium iudicate, 
 ne quoquam ....................

(Quod) tardius beatitudini tuae Latino sermone translatum\' 
 librum tuum remitterem, multa in medio inpedimenta fecerunt: Isaurorum 
 repentina eruptio, Phoenicis Galilaeaeque uastitas, terror 
 Palaestinae, praecipue urbis Hierosolymae, et nequaquam librorum, 
 sed murorum extructio, ad hoc asperitas hiemis, fames intolerabilis 
 nobis praesertim, quibus multorum fratrum cura inposita est.

inter 
 quas difficultates lucratiuis et, ut ita dicam, furtiuis per noctem 
 operis crescebat interpretatio et iam in scidulis tenebatur, cum 
 diebus sanctae quadragesimae scripta ad purum - conlatione tantum 
 indigerem – grauissimo languore correptus et mortis limen ingrediens 20

 

 

 

 

 
 
 
 domini misericordia et tuis orationibus reseruatus sum ad hoc forsitan, 
 ut inplerem praeceptum tuum et uolumen disertissimum, quod 
 scripturarum floribus texuisti, eadem, qua a te scriptum est, gratia 
 uerterem, licet inbecillitas corporis et animi maeror ingenii quoque 
 acumen obtuderit et uerba prono cursu labentia uelut quibusdam 
 obicibus retardarit.

Mirati sumus in opere tuo utilitatem omnium ecclesiarum, 
 ut discant,- qui ignorant, eruditi testimoniis scripturarum, qua debeant 
 ueneratione sancta suscipere et altaris Christi ministerio deseruire 
 sacrosque calices et sancta uelamina et cetera, quae ad cultum 
 dominicae pertinent passionis, non quasi inania et sensu carentia 
 sanctimoniam non habere, sed ex consortio corporis et sanguinis 
 domini eadem, qua <%rpus eius et sanguis, maiestate ueneranda.

Suscipe igitur librum tuum, immo meum et, ut uerius 
 dicam, nostrum; cumque mihi faueris, tuus fautor eris. tibi enim 
 meum sudauit ingenium et facundiam Graecam Latinae linguae uolui 
 paupertate pensare. neque uero, ut diserti interpretes faciunt, uerbum 
 uerbo reddidi nec adnumeraui pecuniam, quam mihi per partes 
 dederas, sed pariter appendi, ut nihil desit ex sensibus, cum aliquid 
 desit ex uerbis.

epistulam autem tuam idcirco in Latinum uerti et 
 huic uolumini praeposui, ut omnes, qui legerint, sciant me non temeritate 
 et iactantia, sed praeceptis beatitudinis tuae suscepisse onus 
 ultra uires meas. quod an consecutus sim, tuo iudicio derelinquo. 
 certe, si inbecillitatem reprehenderis, uoluntati ueniam commodabis.

Iam pridem tuae caritati prolixam epistulam misi respondens 
 illi tuae, quam per sanctum filium tuum Asterium, nunc iam non solum 
 fratrem, uerum etiam collegam meum, misisse te recolis. quae 
 utrum in manus tuas peruenire meruerit, adhuc nescio, nisi quod 
 per fratrem sincerissimum Firmum scribis, si ille, qui te primum 
 gladio petiit, stilo repulsus est, ut sit humanitatis meae atque iustitiae 
 accusantem reprehendere, non respondentem.

hoc solo tenuissimo 
 indicio utcumque conicio legisse te illam epistulam meam. in ea 
 quippe deploraui tantam inter uos extitisse discordiam, de quorum 
 tanta amicitia, quaqua uersum eam fama diffuderat, caritas fraterna 
 gaudebat. quod non feci reprehendendo germanitatem tuam, 
 cuius in ea re aliquam culpam me cognouisse non ausim dicere, sed 
 dolendo humanam miseriam, cuius in amicitiis mutua caritate 
 retinendis, quantalibet illa sit, incerta permansio est.

uerum illud 

 

 

 

 

 

 

 
 
 
 malueram tuis nosse rescriptis, utrum mihi ueniam, quam poposceram, 
 dederis. quod apertius mihi intimari cupio, quamuis hilarior 
 quidam uultus litterarum tuarum etiam hoc me impetrasse significare 
 uideatur, si tamen post lectam illam missae sunt, quod in eis 
 minime apparet.

Petis uel potius fiducia caritatis iubes, ut in scripturarum 
 campo sine nostro inuicem dolore ludamus. equidem, quantum ad 
 ad me adtinet, serio nos ista quam ludo agere mallem. quodsi hoc 
 uerbum tibi propter facilitatem ponere placuit, ego, fateor, maius 
 aliquid expeto a benignitate uirium tuarum prudentiaque tam docta 
 et otiosa, annosa, studiosa, ingeniosa diligentia haec tibi non tantum 
 donante, uerum etiam dictante spiritu sancto, ut in magnis et 
 laboriosis quaestionibus non tamquam ludentem in campo scripturarum, 
 sed in montibus anhelantem adiuues.

si autem propter hilaritatem, 
 quam esse inter carissimos disserentes decet, putasti dicendum 
 esse \'ludamus\', siue illud apertum et planum sit, unde conloquimur, 
 siue arduum atque difficile, hoc ipsum edoce, obsecro te, 
 quonam modo adsequi ualeamus, ut, cum forte aliquid nos mouet, 
 quod nobis etsi non cautius adtendentibus, certe tardius intellegentibus 
 non probatum est, et, quid nobis uideatur, contra conamur 
 adserere, si hoc aliquanto securiore libertate dicamus, non incidamus 
 in suspicionem puerilis iactantiae, quasi nostro nomini famam 
 uiros inlustres accusando quaeramus, si autem aliquid asperum 
 refellendi necessitate depromptum, quo tolerabile fiat, leniore circumfundamus 
 eloquio, litum melle gladium stringere iudicemur, nisi forte 
 ille modus est, quo utrumque hoc uitium uel uitii suspicionem caueamus, 
 si cum doctiore amico sic disputemus, ut, quicquid dixerit, 
 necesse sit adprobare nec quaerendi saltem causa liceat aliquantulum 
 reluctari.

Tum uero sine ullo timore offensionis tamquam in campo 
 luditur, sed mirum, si nobis non inluditur. ego enim — fateor caritati 
 tuae — solis eis scripturarum libris, qui iam canonici appellantur, didici 
 hunc timorem honoremque deferre, ut nullum eorum auctorem 
 scribendo errasse aliquid firmissime credam ac, si aliquid in eis 
 offendero litteris, quod uideatur contrarium ueritati, nihil aliud quam 
 uel mendosum esse codicem uel interpretem non adsecutum esse, 
 quod dictum est, uel me minime intellexisse non ambigam.

alios 
 autem ita lego, ut, quantalibet sanctitate doctrinaque praepolleant, 
 non ideo uerum putem, quia ipsi ita senserunt, sed quia mihi uel per 
 illos auctores canonicos uel probabili ratione, quod a uero non 
 abhorreat, persuadere potuerunt.

nec te, mi frater, sentire aliud 
 existimo; prorsus, inquam, non te arbitror sic legi tuos libros uelle 
 tamquam prophetarum uel apostolorum, de quorum scriptis, quod 
 
 omni errore careant, dubitare nefarium est. absit hoc a pia humilitate 
 et ueraci de temet ipso cogitatione, qua nisi esses praeditus, non utique diceres: utinam mereremur complexus 
 tuos et conlatione mutua uel doceremus 
 aliqua uel disceremus!

Quod si te ipsum consideratione uitae ac morum tuorum 
 non simulate, non fallaciter dixisse credo, quanto magis aequum 
 est me credere apostolum Paulum non aliud sensisse, quam scripserit, 
 ubi ait de Petro et Barnaba: cum uiderem, quia non 
 recte ingrediuntur ad ueritatem euangelii, 
 dixi Petro coram omnibus: si tu: cum sis Iudaeus, 
 gentiliter et-non Iudaice uiuis, quomodo 
 gentes cogis iudaizare?

de quo enim certus 
 sim, quod me scribendo uel loquendo non fallat, si fallebat apostolus 
 filios suos, quos iterum parturiebat, donec in eis Christus, id est 
 30 ueritas, formaretur, quibus cum praemisisset dicens: quae 
 autem scribo uobis, ecce coram deo, quia non

 

 
 
 mentior, non tamen ueraciter scribebat, sed nescio qua dispensatoria 
 simulatione fallebat, uidisse se Petrum et Barnaban non 
 recte ingredientes ad ueritatem euangelii ac Petro in faciem restitisse 
 non ob aliud, nisi quod gentes cogeret iudaizare?

\'At enim satius est credere apostolum Paulum aliquid non 
 uere scripsisse, quam apostolum Petrum non recte aliquid egisse.\' 
 hoc si ita est, dicamus — quod absit — satius esse credere mentiri 
 euangelium, quam negatum esse a Petro Christum, et mentiri Regnorum 
 librum, quam tantum prophetam a domino deo tam excellenter 
 electum et in concupiscenda atque abducenda uxore aliena 
 commisisse adulterium et in marito eius necando tam horrendum 
 homicidium.

immo uero sanctam scripturam in summo et caelesti 
 auctoritatis culmine conlocatam de ueritate eius certus ac securus 
 legam et in ea homines uel adprobatos uel emendatos uel damnatos 
 ueraciter discam potius, quam, facta humana dum in quibusdam 
 laudabilis excellentiae personis aliquando credere timeo reprehendenda, 
 ipsa diuina eloquia mihi sint ubique suspecta.

Manichei plurima diuinarum scripturarum, quibus eorum 
 nefarius error clarissima sententiarum perspicuitate conuincitur, 
 quia in alium sensum detorquere non possunt, falsa esse contendunt, 
 ita tamen, ut eandem falsitatem non scribentibus apostolis tribuant, 
 sed nescio quibus codicum corruptoribus.

quod tamen quia nec 
 pluribus siue antiquioribus exemplaribus nec praecedentis linguae 
 auctoritate, unde Latini libri interpretati sunt, probare aliquando 
 potuerunt, notissima omnibus ueritate superati confusique discedunt. 
 itane non intellegit sancta prudentia tua, quanta malitiae 
 illorum patescat occasio, si non ab aliis apostolicas litteras esse 
 falsatas, sed ipsos apostolos falsa scripsisse dicamus?

\'Non est\', inquis, \'credibile hoc in Petro Paulum, quod ipse 
 Paulus fecerat, arguisse\'. non nunc quaero, quid fecerit; quid scripserit, 
 quaero. hoc ad quaestionem, quam suscepi, maxime pertinet, 
 ut ueritas diuinarum scripturarum ad nostram fidem aedificandam

 

 
 
 
 memoriae commendata non a quibuslibet, sed ab ipsis apostolis ac 
 per hoc in canonicum auctoritatis culmen recepta ex omni parte 
 uerax atque indubitanda persistat.

nam si hoc fecit Petrus, quod 
 facere debuit, mentitus est Paulus, quod eum uiderit non recte 
 ingredientem ad ueritatem euangelii. quisquis enim hoc facit, quod 
 facere debet, recte utique facit et ideo falsum de illo dicit, qui 
 dicit eum non recte fecisse, quod eum nouit facere debuisse. si 
 autem uerum scripsit Paulus, uerum est, quod Petrus non recte 
 tunc ingrediebatur ad ueritatem euangelii; id ergo faciebat, quod 
 facere non debebat.

et si tale aliquid Paulus ipse iam fecerat, 
 correctum potius etiam ipsum credam coapostoli sui correctionem 
 non potuisse neglegere, quam mendaciter aliquid in sua epistula 
 posuisse, et epistula qualibet, quanto magis in illa, in qua praelocutus 
 ait: quae autem scribo uobis, ecce coram 
 deo, quia non mentior.

Ego quidem illud Petrum sic egisse credo, ut gentes cogeret 
 iudaizare. hoc enim lego scripsisse Paulum, quem mentitum esse 
 non credo. et ideo non recte agebat hoc Petrus; erat enim contra 
 euangelii ueritatem, ut putarent, qui credebant in Christum, sine 
 illis ueteribus sacramentis saluos se esse non posse. hoc enim 
 contendebant Antiochiae, qui ex circumcisione crediderant, 
 contra quos Paulus perseueranter acriterque confligit.

ipsum uero 
 Paulum non ad hoc id egisse, quod uel Timotheum circumcidit uel 
 Cenchris uotum persoluit uel Hierosolymis a Iacobo admonitus cum 
 eis, qui uouerant, legitima illa celebranda suscepit, ut putari uideretur 
 per ea sacramenta etiam Christianam salutem dari, sed ne illa, 
 quae prioribus, ut congruebat, temporibus in umbris rerum futurarum 
 deus fieri iusserat, tamquam idolatriam gentilium damnare 
 crederetur.

hoc est enim, quod illi Iacobus ait auditum de illo esse, 

 

 

 

 
 
 
 quod discissionem doceat a Moyse, quod utique nefas est, ut credentes 
 in Christum discindantur a propheta Christi tamquam eius doctrinam 
 detestantes atque damnantes, de quo ipse Christus dicit: 
 si crederetis Moysi, crederetis et mihi; de 
 me enim ille scripsit.

Adtende enim, obsecro, ipsa uerba Iacobi: uides, inquit, 
 frater, quot milia sunt in Iudaea, qui 
 crediderunt in Christum, et hi omnes aemulatores 
 sunt legis. audierunt autem de te, 
 quia discissionem doces a Moyse eorum, qui 
 per gentes sunt, Iudaeorum dicens non debere 
 circumcidere eos filios suos neque secundum consuetudinem 
 ingredi. quid ergo est? utique 
 oportet conuenire multitudinem; audient 
 enim te superuenisse. hoc ergo fac, quod tibi 
 dicimus.

sunt nobis uiri quattuor uotum habentes 
 super s e. his adsumptis sanctifica te 
 cum ipsis et inpende in eos, ut radant capita, 
 et scient omnes, quia, quae de te audierunt, 
 falsa sunt, sed sequeris et ipse custodiens 
 legem. de gentibus autem, qui crediderunt, 
 nos mandauimus iudicantes nihil eius modi 
 seruare illos, nisi ut obseruent ab idolis immolato 
 et a sanguine et a fornicatione.

non, ut 
 opinor, obscurum est et Iacobum hoc ideo monuisse, ut scirent 
 falsa esse, quae de illo audierant hi, qui, cum in Christum ex Iudaeis 
 credidissent, tamen aemulatores erant legis, ne per doctrinam Christi 
 uelut sacrilega nec deo mandante conscripta damnari putarentur, 
 quae per Moysen patribus fuerant ministrata. hoc enim de Paulo 
 iactauerant non illi, qui intellegebant, quo animo a Iudaeis fidelibus

 

 
 
 
 obseruari tunc ista deberent propter commendandam scilicet auctoritatem 
 diuinam et sacramentorum illorum propheticam sanctitatem, 
 non propter adipiscendam salutem, quae iam in Christo reuelabatur 
 et per baptismi sacramentum ministrabatur, sed illi hoc de Paulo 
 sparserant, qui sic ea uolebant obseruari, tamquam sine his in euangelio 
 salus credentibus esse non posset.

ipsum enim senserant uehementissimutn 
 gratiae praedicatorem et intentioni eorum maxime 
 aduersum docentem non per illa hominem iustificari, sed per gratiam 
 Iesu Christi, cuius praenuntiandae causa illae umbrae in lege mandatae 
 sunt. et ideo illi inuidiam et persecutionem concitare molientes 
 tamquam inimicum legis mandatorumque diuinorum criminabantur, 
 cuius falsae criminationis inuidiam congruentius deuitare 
 non posset, quam ut ea ipse celebraret, quae damnare tamquam 
 sacrilega putabatur, atque ita ostenderet nec Iudaeos tunc ab eis 
 tamquam a nefariis prohibendos nec gentiles ad ea tamquam ad necessaria 
 conpellendos.

Nam si re uera sic ea reprobaret, quem ad modum de illo 
 auditum erat, et ideo celebranda susciperet, ut actione simulata 
 suam posset occultare sententiam, non ei diceret Iacobus: et 
 scient omnes, sed diceret: \'et putabunt omnes\', quoniam, 
 quae de te audierunt, falsa sunt, praesertim quia in 
 ipsis Hierosolymis apostoli iam decreuerant, ne quisquam 
 gentes cogeret iudaizare, non autem decreuerant, ne quisquam 
 tunc Iudaeos iudaizare prohiberet, quamuis etiam ipsos iam doctrina 
 Christiana non cogeret.

proinde, si post hoc apostolorum 
 decretum Petrus habuit illam in Antiochia simulationem, qua 
 gentes cogeret iudaizare, quoniam nec ipse cogebatur, quamuis 
 propter commendanda eloquia dei, quae Iudaeis sunt credita, non 
 prohibebatur, quid mirum, si constringebat eum Paulus libere adserere, 
 quod cum ceteris apostolis se Hierosolymis decreuisse meminerat 
 ?

Si autem hoc, quod magis arbitror, ante illud Hierosolymitanum 
 concilium Petrus fecit, nec sic mirum est, quod eum uolebat 
 Paulus non timide obtegere, sed fidenter adserere, quod eum pariter 
 sentire iam nouerat, siue quod cum eo contulerat euangelium siue 
 quod in Cornelii centurionis uocatione etiam diuinitus eum de hac 
 re admonitum acceperat siue quod, antequam illi, quos timuerat, 
 uenissent Antiochiam, cum gentibus eum conuesci uiderat.

neque 
 enim negamus in hac sententia fuisse iam Petrum, in qua et Paulus 
 fuit. non itaque tunc eum, quid in ea re uerum esset, docebat, sed 
 eius simulationem, qua gentes iudaizare cogebantur, arguebat non 
 ob aliud, nisi quia sic illa omnia simulatoria gerebantur, tamquam 
 uerum esset, quod dicebant illi, qui sine circumcisione praeputii 
 atque aliis obseruationibus umbrae futurorum putabant credentes 
 saluos esse non posse.

Ergo et Timotheum propterea circumcidit, ne Iudaeis et 
 maxime cognationi eius maternae sic uiderentur, qui ex gentibus in 
 Christum crediderant, detestari circumcisionem, sicut idolatria 
 detestanda est, cum illam deus fieri praeceperit, hanc satanas persuaserit; 
 et Titum propterea non circumcidit, ne occasionem daret 
 eis, qui sine illa circumcisione dicebant credentes saluos esse non 
 posse, et ad deceptionem gentium hoc etiam Paulum sentire iactarent.

quod ipse satis significat, ubi ait: sed neque Titus, 
 qui mecum erat, cum esset Graecus, conpulsus 
 est circumcidi, propter subintroductos 
 autem falsos fratres, qui subintroierant 
 perscrutari libertatem nostram, ut nos in 
 seruitutem redigerent, quibus nec ad horam 
 cessimus subiectione, ut ueritas euangelii 
 permaneat ad uos. hic apparet, quid eos captare intellexerit, 
 ut non faceret, quod in Timotheo fecerat, quod ea libertate facere ;

 

 
 
 
 poterat, qua ostenderet illa sacramenta nec tamquam necessaria 
 debere appeti nec tamquam sacrilega debere damnari.

Sed cauendum est uidelicet in hac disputatione, ne sicut 
 philosophi quaedam facta hominum media dicamus inter recte 
 factum et peccatum, quae neque in recte factis neque in peccatis 
 numerentur, et urgueamur eo, quod obseruare legis caerimonias non 
 potest esse indifferens, sed aut bonum aut malum, ut, si bonum 
 dixerimus, eas nos quoque obseruare cogamur, si autem malum, 
 non uere, sed simulate ab apostolis obseruatas esse credamus.

ego 
 uero apostolis non tam exemplum philosophorum timeo, quando et 
 illi in sua disputatione ueri aliquid dicunt, quam forensium aduocatorum, 
 quando in alienarum causarum actione mentiuntur. quorum 
 similitudo si in ipsa expositione epistulae ad Galatas ad confirmandam 
 simulationem Petri et Pauli putata est decenter induci, quid ego 
 apud te timeam nomen philosophorum, qui non propterea uani sunt, 
 quia omnia falsa dicunt, sed quia et falsis plerisque confidunt et, 
 ubi uera inueniuntur dicere, a Christi gratia, qui est ipsa ueritas, 
 alieni sunt ?

Cur autem non dicam praecepta illa ueterum sacramentorum 
 nec bona esse, quia non eis homines iustificantur — umbrae 
 sunt enim praenuntiantes gratiam, qua iustificamur —, nec tamen 
 mala, quia diuinitus praecepta sunt tempori personisque congruentia, 
 cum me adiuuet etiam prophetica sententia, qua dicit deus se 
 illi populo dedisse praecepta non bona? forte enim propterea non 
 dixit mala, sed tantum non bona, id est non talia, ut illis homines 
 boni fiant aut sine illis boni non fiant.

uellem me doceret benigna 
 sinceritas tua, utrum simulate quisquam sanctus orientalis, cum 
 Romam uenerit, ieiunet sabbato excepto illo die paschalis uigiliae. 
 quod si malum esse dixerimus, non solum Romanam ecclesiam, sed 
 30 etiam multa ei uicina et aliquanto remotiora damnabimus, ubi mos

 

 
 
 
 idem tenetur et manet. si autem non ieiunare sabbato malum puta-B 
 uerimus, tot ecclesias orientis et multo maiorem orbis Christiani partem 
 qua temeritate criminabimur!

placetne tibi, ut medium quiddam essedicamus, 
 quod tamen acceptabile sit ei, qui hoc non simulate, sed 
 congruenti societate atque obseruantia fecerit ? et tamen nihil inde 
 legimus in canonicis libris praeceptum esse Christianis. quanto 
 magis illud malum dicere non audeo, quod deum praecepisse ipsa 
 Christiana fide negare non possum, qua didici non eo me iustificari, 
 sed gratia dei per Iesum Christum, dominum nostrum!

Dico ergo circumcisionem praeputii et cetera huius modi 
 priori populo per testamentum, quod uetus dicitur, diuinitus data 
 ad significationem futurorum, quae per Christum oportebat inpleri. 
 quibus aduenientibus remansisse illa Christianis legenda tantum ad 
 intellegentiam praemissae prophetiae, non autem necessario facienda, 
 quasi adhuc expectandum esset, ut ueniret fidei reuelatio, 
 quae his significabatur esse uentura. sed quamuis gentibus inponenda 
 non essent, non tamen sic debuisse auferri a consuetudine 
 Iudaeorum tamquam detestanda atque damnanda.

sensim proinde 
 atque paulatim feruente sane praedicatione gratiae Christi, qua sola 
 nossent credentes se iustificari saluosque fieri, non illis umbris rerum 
 ante futurarum, tunc iam uenientium atque praesentium, ut in 
 illorum Iudaeorum uocatione, quos praesentia carnis domini et 
 apostolica tempora sic inuenerant, omnis illa actio consumeretur 
 umbrarum, hoc ei suffecisse ad commendationem, ut non tamquam 
 detestanda et similis idolatriae uitaretur, ultra uero non haberet 
 progressum, ne putaretur necessaria, tamquam uel ab illa salus 
 esset uel sine illa esse non posset, quod putauerunt heretici, qui, dum 
 uolunt et Iudaei esse et Christiani, nec Iudaei nec Christiani esse 
 potuerunt. quorum sententiam mihi cauendam, quamuis in ea 
 numquam fuerim, tamen beniuolentissime admonere dignatus es.

in cuius sententiae non consensionem, sed simula tionem timore Petrus 
 inciderat, ut de illo Paulus uerissime scriberet, quod eum uidisset 
 non recte ingredientem ad ueritatem euangelii, eique uerissime 
 diceret, quod gentes iudaizare cogebat.

quod Paulus utique non cogebat 
 ob hoc illa uetera ueraciter, ubi opus esset, obseruans, ut damnanda 
 non esse monstraret, praedicans tamen instanter non eis, sed 
 reuelata gratia fidei saluos fieri fideles, ne ad ea quemquam uelut 
 necessaria suscipienda conpelleret. sic autem credo apostolum Paulum 
 ueraciter cuncta illa gessisse nec tamen nunc quemquam factum 
 ex Iudaeo Christianum uel cogo uel sino talia ueraciter celebrare, 
 sicut nec tu, cui uidetur Paulus ea simulasse, cogis istum uel sinis 
 talia simulare.

An uis; ut etiam ego dicam hanc esse summam quaestionis, 
 immo sententiae tuae, ut post euangelium Christi bene faciant 
 credentes Iudaei, si sacrificia offerant, quae obtulit Paulus, si filios 
 circumcidant, si sabbatum obseruent, ut Paulus in Timotheo et 
 omnes obseruauere Iudaei, dum modo haec simulate ac fallaciter. 
 agant? hoc si ita est, non iam in heresin Hebionis uel eorum, quos 
 uulgo Nazaraeos nuncupant, uel quamlibet aliam ueterem, sed in 
 nescio quam nouam delabimur, quae sit eo perniciosior, quo non 
 errore, sed proposito est ac uoluntate fallaci.

quodsi respondes, ut 
 te ab hac purges sententia, tunc apostolos ista laudabiliter simulasse, 
 ne scandalizarentur infirmi, qui ex Iudaeis multi crediderant et ea 
 respuenda nondum intellegebant, nunc uero confirmata per tot 
 gentes doctrina gratiae Christianae, confirmata etiam per omnes 
 Christi ecclesias lectione legis et prophetarum, quomodo haec intellegenda, 
 non obseruanda recitentur, quisquis ea simulando agere 
 uoluerit, insanire, cur mihi non licet dicere apostolum Paulum

 

 
 
 
 et alios rectae fidei Christianos tunc illa uetera sacramenta paululum 
 obseruando ueraciter commendare debuisse, ne putarentur illae propheticae 
 significationis obseruationes a piissimis patribus custoditae 
 tamquam sacrilegia diabolica a posteris detestatae ?

iam enim cum 
 uenisset fides, quae prius illis obseruationibus praenuntiata post mortem 
 et resurrectionem domini reuelata est, amiserant tamquam uitam 
 officii sui, uerum tamen sicut defuncta corpora necessariorum deducenda 
 erant quodam modo ad sepulturam nec simulate, sed religiose, 
 non autem deserenda continuo uel inimicorum obtrectationibus tamquam 
 canum morsibus proicienda. proinde nunc quisquis Christianorum, 
 quamuis sit ex Iudaeis, similiter ea celebrare uoluerit, tamquam 
 sopitos cineres eruens non erit pius deductor uel baiulus 
 corporis, sed inpius sepulturae uiolator.

Fateor sane in eo, quod epistula mea continet, quod ideo 
 sacramenta Iudaeorum Paulus celebranda susceperat, cum iam 
 Christi esset apostolus, ut doceret non esse perniciosa his, qui ea 
 uellent, sicut a parentibus per legem acceperant, custodire, minus 
 me posuisse \'illo dumtaxat tempore, quo primum fidei gratia reuelata 
 est\'; tunc enim hoc non erat perniciosum. progressuuero temporis 
 illae obseruationes ab omnibus Christianis desererentur, ne, si tunc 
 fierent, non discerneretur, quod deus populo suo per Moysen praecepit, 
 ab eo, quod in templis daemoniorum spiritus inmundus instituit.

proinde potius culpanda est neglegentia mea, quia hoc non I 
 addidi, quam obiurgatio tua. uerum tamen longe ante, quam tuas I 
 litteras accepissem, scribens contra Faustum Manicheum, quomodo 
 eundem locum quamuis breuiter explicauerim et hoc illic non praetermiserim, 
 et legere poterit, si non dedignetur, benignitas tua et 
 a carissimis nostris, per quos haec scripta nunc misi, quomodo uolueris, 
 tibi fides fiat illud me ante dictasse.

mihique de animo meo 
 crede, quod coram deo loquens iure caritatis exposco, numquam 30

 

 
 
 
 mihi uisum fuisse etiam nunc Christianos ex Iudaeis factos sacramenta 
 illa uetera quolibet affectu, quolibet animo celebrare debere 
 aut eis ullo modo licere, cum illud de Paulo semper ita senserim, ex 
 quo illius mihi litterae innotuerunt, sicut nec tibi uidetur hoc tempore 
 cuiquam ista esse simulanda, cum hoc fecisse apostolos credas.

Proinde, sicut tu e contrario loqueris et licet reclamante, 
 sicut scribis, mundo libera uoce pronuntias caerimonias Iudaeorum 
 et perniciosas esse et mortiferas Christianis et, quicumque eas obseruauerit 
 siue ex Iudaeis siue ex gentibus, eum in barathrum diaboli 
 deuolutum, ita ego hanc uocem tuam omnino confirmo et addo: 
 quicumque eas obseruauerit non solum ueraciter, uerum etiam 
 simulate, eum in barathrum diaboli deuolutum.

quid quaeris amplius? 
 sed sicut tu simulationem apostolorum ab huius temporis 
 ratione secernis, ita ego Pauli apostoli ueracem tunc in his omnibus 
 conuersationem ab huius temporis quamuis minime simulata caerimoniarum 
 Iudaicarum obseruatione secerno, quoniam tunc fuit adprobanda, 
 nunc detestanda.

ita, quamuis legerimus: lex et 
 prophetae usque ad Iohannem Baptistam 
 et quia propterea quaerebant Iudaei Christum 
 interficere, quia non solum soluebat sabbatum, 
 sed et patrem suum dicebat deum aequalem 
 se faciens deo, et quia gratiam pro gratia 
 accepimus et quoniam lex per Moysen data 
 est, gratia autem et ueritas per Iesum Christum 
 facta est et per Hieremiam promissum est daturum 
 deum testamentum nouum domui Iuda non secundum testamentum, 
 quod disposuit patribus eorum, non tamen arbitror ipsum 
 dominum fallaciter a parentibus circumcisum.

aut, si hoc propter 

 

 
 
 
 aetatem minime prohibebat, nec illud arbitror eum dixisse fallaciter 
 leproso, quem certe non illa per Moysen praecepta obseruatio, sed 
 ipse mundauerat: uade et offer pro te sacrificium, 
 quod praecepit Moyses in testimonium illis; 
 nec fallaciter ascendit ad diem festum usque adeo non causa ostentationis 
 coram hominibus, ut non euidenter ascenderit, sed latenter.

At enim dixit idem apostolus: ecce ego Paulus 
 dico uobis, quia, si circumcidamini, Christus 
 uobis nihil proderit. decepit ergo Timotheum et fecit ei 
 nihil prodesse Christum? an, quia hoc fallaciter factum est, ideo non 
 obfuit ? at ipse hoc non posuit nec ait \'si circumcidamini ueraciter\' 
 sicut nec \'fallaciter\', sed sine ulla exceptione dixit: si circumcidamini, 
 Christus uobis nihil proderit.

sicut 
 ergo tu uis hic locum dare sententiae tuae, ut uelis subintellegi 
 \'nisi fallaciter\', ita non inpudenter flagito, ut etiam nos illic intellegere 
 sinas eis dictum \'si circumcidamini\', qui propterea 
 uolebant circumcidi, quod aliter se putabant in Christo saluos esse 
 non posse. hoc ergo animo, hac uoluntate, ista intentione quisquis 
 tunc circumcidebatur, Christus ei omnino nihil proderat, sicut alibi 
 aperte dicit: nam si per legem iustitiaergo.Christus 
 gratis mortuus est. hoc declarat et quod ipse 
 commemorasti: euacuati estis a Christo, qui in 
 lege iustificamini; a gratia excidistis.

illos itaque 
 arguit, qui se iustificari in lege credebant, non qui legitima illa 
 in eius honore, a quo mandata sunt, obseruabant intellegentes, et 
 quia praenuntiandae ueritatis ratione mandata sint et quo usque 
 debeant perdurare. unde est illud, quod ait: spiritu ducimini, 
 non adhuc estis sub lege, unde, uelut colligis, 
 apparere, qui sub lege est, non dispensatiue; ut nostros putas uoluisse

 

 
 
 
 maiores, sed uere, ut ego intellego, eum sanctum spiritum non 
 habere.

Magna mihi uidetur quaestio, quid sit esse sub lege sic, 
 quem ad modum apostolus culpat. neque enim hoc eum propter 
 circumcisionem arbitror dicere aut illa sacrificia, quae tunc facta 
 a patribus nunc a Christianis non fiunt, et cetera eius modi, sed 
 hoc ipsum etiam, quod lex dicit: non concupisces, quod 
 fatemur certe Christianos obseruare debere atque euangelica 
 maxime inlustratione praedicare. legem dicit esse sanctam et 
 mandatum sanctum et iustum et bonum.

deinde subiungit: quod 
 ergo bonum est, mihi factum est mors absit, 
 sed peccatum, ut appareat peccatum, per 
 bonum mihi operatum est mortem, ut fiat 
 supra modum peccator aut peccatum per mandatum. 
 quod autem hic dicit peccatum per mandatum fieri supra 
 modum, hoc alibi: lex subintrauit, ut abundaret 
 delictum; ubi autem abundauit delictum, 
 sup era bunda uit gratia.

et alibi, cum superius de dispensatione 
 gratiae loqueretur, quod ipsa iustificet, uelut interrogans 
 ait: quid ergo lex? atque huic interrogationi continuo respondit: 
 praeuaricationis gratia posita est, 
 donec ueniret semen, cui promissum est. hos 
 ergo damnabiliter dicit esse sub lege, quos reos facit lex non inplentes 
 legem, dum non intellegendo gratiae beneficium ad facienda 
 dei praecepta quasi de suis uiribus superba elatione praesumunt. 
 p 1 enitudo o enim legis caritas; caritas uero dei 
 diffusa est in cordibus nostris non per nos ipsos, 
 sed per spiritum sanctum, qui datus est nobis.

sed huic rei, quantum satis est, explicandae prolixus fortasse et 

 

 
 
 
 sui proprii uoluminis sermo debetur. si ergo illud, quod lex ait: 
 non concupisces, si humana infirmitas gratia dei adiuta 
 non fuerit, sub se reum tenet et praeuaricatorem potius damnat, 
 quam liberat peccatorem, quanto magis illa, quae significationis 
 causa praecepta sunt, circumcisio et cetera, quae gratiae reuelatione 
 latius innotescente necesse fuerat aboleri, iustificare neminem 
 poterant!

non tamen ideo fuerant tamquam diabolica gentium 
 sacrilegia fugienda, etiam cum ipsa gratia iam coeperit reuelari, 
 quae umbris talibus fuerat praenuntiata, sed permittenda paululum 
 eis maxime, qui ex illo populo, cui data sunt, uenerant, postea uero, 
 tamquam cum honore sepulta sint, a Christianis omnibus inreparabiliter 
 deserenda.

Hoc autem, quod dicis: \'non dispensatiue, ut nostri uoluere 
 maiores\', quid sibi uult, oro te? aut enim hoc est, quod ego appello 
 officiosum mendacium, ut haec dispensatio sit officium uelut 
 honeste mentiendi, aut, quid aliud sit, omnino non uideo, nisi 
 forte addito nomine dispensationis fit, ut mendacium non sit mendacium. 
 quod si absurdum est, cur ergo non aperte dicis officiosum 
 mendacium defendendum?

nisi forte nomen te mouet, quia non 
 tam usitatum est in ecclesiasticis libris uocabulum officii, quod 
 Ambrosius noster non timuit, qui suos quosdam libros utilium 
 praeceptionum plenos \'De officiis\' uoluit appellare. an, si officiose 
 mentiatur quisque, culpandus est, si dispensatiue, adprobandus, 
 rogo te ? mentiatur, ubi legerit, qui hoc putat — quia et haec magna 
 quaestio est, sitne aliquando mentiri uiri boni, immo uiri Christiani. 
 qualibus dictum est: sit in ore uestro \'est, est; non, 
 non\', et qui cum fide audiunt: perdes omnes, qui loquuntur 
 mendacium;

sed, ut dixi, et alia et magna quaestio est — eligat, quod

 

 
 
 
 uoluerit, qui hoc existimat, ubi mentiatur, dum tamen ab scribentibus 
 auctoribus sanctarum scripturarum et maxime canonicarum 
 inconcusse credatur et defendatur abesse omnino mendacium, ne 
 dispensatores Christi, de quibus dictum est: hic iam quaeritur 
 inter dispensatores, ut fidelis quis inueniatur, 
 tamquam magnum aliquid sibi fideliter didicisse uideantur 
 pro ueritatis dispensatione mentiri, cum ipsa fides in 
 Latino sermone ab eo dicatur appellata, quia fit, quod dicitur. 
 ubi autem fit, quod dicitur, mentiendi utique non est locus.

fidelis 
 igitur dispensator apostolus Paulus procul dubio nobis exhibet in 
 scribendo fidem, quia ueritatis dispensator erat, non falsitatis. 
 ac per hoc uerum scripsit uidisse se Petrum non recte ingredientem 
 ad ueritatem euangelii eique in faciem restitisse, quod gentes 
 cogeret iudaizare. ipse uero Petrus, quod a Paulo fiebat utiliter 
 libertate caritatis, sanctae ac benignae pietate humilitatis accepit 
 atque ita rarius et sanctius exemplum posteris praebuit, quo non 
 dedignarentur, sicubi forte recti tramitem reliquissent, etiam a 
 posterioribus corrigi, quam Paulus, quo fidenter auderent etiam 
 minores maioribus pro defendenda euangelica ueritate salua fraterna 
 caritate resistere.

nam cum satius sit a tenendo itinere in 
 nullo quam in aliquo declinare, multo I est tamen mirabilius et 
 laudabilius libenter accipere corrigentem quam audacter corrigere 
 deuiantem. laus itaque iustae libertatis in Paulo et sanctae humilitatis 
 in Petro, quantum mihi pro modulo meo uidetur, magis 
 fuerat aduersus calumniantem Porphyrium defendenda, quam ut 
 ei daretur obtrectandi maior occasio, qua multo mordacius criminaretur 
 Christianos fallaciter uel suas litteras scribere uel dei sui 
 sacramenta portare.

Flagitas a me, ut aliquem saltem unum ostendam, cuius

 

 
 
 
 in hac re sententiam sim secutus, cum tu tam plures nominatim 
 commemoraueris, qui te in eo, quod adstruis, praecesserunt, petens, 
 ut, in eo si te reprehendo errantem, patiar te errare cum talibus, 
 quorum ego, fateor, neminem legi, sed, cum sint ferme sex uelseptem, 
 horum quattuor auctoritatem tu quoque infringis.

nam Laodicenum, 
 cuius nomen taces, de ecclesia dicis nuper egressum, Alexandrum 
 autem ueterem hereticum, Origenem uero ac Didymum reprehensos 
 abs te lego in recentioribus opusculis tuis et non mediocriter 
 nec de mediocribus quaestionibus, quamuis Origenem mirabiliter 
 ante laudaueris.

cum his ergo errare puto quia nec te ipse patieris. 
 quamuis hoc perinde dicatur, ac si in hac sententia non errauerint. 
 nam quis est, qui se uelit cum quolibet errare? tres igitur restant: 
 Eusebius Emisenus, Theodorus Heracleotes et, quem paulo post 
 commemoras, Iohannes, qui dudum in pontificali gradu Constantinopolitanam 
 rexit ecclesiam.

Porro, si quaeras uel recolas, quid hinc senserit noster 
 Ambrosius, quid noster itidem Cyprianus, inuenies fortasse nec 
 nobis defuisse, quos in eo, quod adserimus, sequeremur, quamquam, 
 sicut paulo ante dixi, tantum modo scripturis canonicis 
 hanc ingenuam debeam seruitutem, qua eas solas ita sequar, ut 
 conscriptores earum nihil in eis omnino errasse, nihil fallaciter 
 posuisse non dubitem. proinde, cum quaero tertium, ut tres etiam 
 ego tribus opponam, possem quidem, ut arbitror, facile reperire, 
 si multa legissem.

uerum tamen ipse mihi pro his omnibus, immo 
 supra hos omnes apostolus Paulus occurrit. ad ipsum confugio, ad 
 ipsum ab omnibus, qui aliud sentiunt, litterarum eius tractatoribus 
 prouoco, ipsum interrogans interpello et requiro in eo, quod 
 scripsit ad Galatas uidisse se Petrum non recte ingredientem ad 
 ueritatem euangelii eique in faciem propterea restitisse, quod illa 
 simulatione gentes iudaizare cogebat, utrum uerum scripserit an 3OI

 

 
 
 
 forte nescio qua dispensatiua falsitate mentitus sit. et audio paulo 
 superius in eiusdem narrationis exordio religiosa uoce mihi clamantem: 
 quae autem scribo uobis, ecce coram 
 deo, quia non mentior.

Dent ueniam quilibet aliud opinantes; ego magis credo 
 tanto apostolo in suis et pro suis litteris iuranti quam cuique 
 doctissimo de alienis litteris disputanti. nec dici timeo sic Paulum 
 defendere, quod non simularit errorem Iudaeorum, sed uere fuerit 
 in errore, quoniam neque simulabat errorem, qui libertate apostolica, 
 sicut illi tempori congruebat, uetera illa sacramenta, ubi opus erat, 
 agendo commendabat ea non satanae uersutia decipiendis hominibus, 
 sed dei prouidentia praenuntiandis rebus futuris prophetice 
 constituta, nec uere fuerat in errore Iudaeorum, qui non solum 
 nouerat, sed etiam instanter et acriter praedicabat eos errare, qui 
 putabant gentibus inponenda uel iustificationi quorumque fidelium 
 necessaria.

Quod autem dixi eum factum Iudaeis tamquam Iudaeum 
 et tamquam gentilem gentilibus non mentientis astu, sed conpatientis 
 affectu, quem ad modum dixerim, parum mihi uisus es 
 adtendisse, immo ego fortasse non satis hoc explanare potuerim. 
 neque enim hoc ideo dixi, quod misericorditer illa simulauerit, sed 
 quia sic ea non simulauit, quae faciebat similia Iudaeis, quem 
 ad modum nec illa, quae faciebat similia gentibus, quae tu quoque 
 commemorasti atque in eo me, quod non ingrate fateor, adiuuisti.

cum enim abs te quaesissem in epistula mea, quomodo putetur ideo 
 factus Iudaeis tamquam Iudaeus, quia fallaciter suscepit sacramenta 
 Iudaeorum, cum et gentibus tamquam gentilis factus sit 
 \'nec tamen susceperit fallaciter sacrificia gentium, tu respondisti 
 I in eo factum gentibus tamquam gentilem, quod praeputium

 

 
 
 
 receperit, quod indifferenter permiserit uesci cibis,- quos damnant 
 Iudaei. ubi ego quaero, utrum et hoc simulate fecerit, quod si 
 absurdissimum atque falsissimum est, sic ergo et illa, in quibus Iudaeorum 
 consuetudini congruebat, libertate prudenti, non necessitate 
 seruili aut, quod est indignius, dispensatione fallaci potius 
 quam fideli.

Fidelibus enim et his, qui cognouerunt ueritatem, sicut 
 ipse testatur, nisi forte et hic fallit, omnis creatura dei 
 bona est et nihil abiciendum, quod cum gratiarum 
 actione accipitur. ergo et ipsi Paulo, non solum 
 uiro, uerum etiam dispensatori maxime fideli, non solum cognitori, 
 uerum etiam doctori ueritatis, omnis utique in cibis creatura dei 
 non simulate, sed uere bona erat.

cur igitur nihil simulate suscipiendo 
 sacrorum caerimoniarumque gentilium, sed de cibis et 
 praeputio uerum sentiendo ac docendo tamen tamquam gentilis 
 factus est gentibus et non potuit fieri tamquam Iudaeus Iudaeis 
 nisi fallaciter suscipiendo sacramenta Iudaeorum? cur oleastro 
 inserto seruauit dispensationis ueracem fidem et naturalibus ramis 
 non extra, sed in arbore constitutis nescio quod dispensatoriae 
 simulationis uelamen obtendit? cur factus tamquam gentilis gentibus, 
 quod sentit, docet, quod agit, sentit, factus autem tamquam 
 Iudaeus Iudaeis aliud claudit in pectore, aliud promit in uerbis, 
 in factis, in scriptis?

sed absit hoc sapere. utrisque enim debebat 
 caritatem de corde puro et conscientia bona et fide non ficta. ac 
 per hoc omnibus omnia factus est, ut omnes lucrifaceret non mentientis 
 astu, sed conpatientis affectu, id est non omnia mala hominum 
 fallaciter agendo, sed aliorum omnium malis omnibus, 
 tamquam si sua essent, misericordis medicinae diligentiam procurando.I

Cum itaque illa testamenti ueteris sacramenta etiam sibi

 

 
 
 
 agenda minime recusabat, non misericorditer fallebat, sed omnino 
 non fallens atque hoc modo a domino deo illa usque ad certi temporis 
 dispensationem iussa esse commendans a sacrilegis sacris 
 gentium distinguebat.

tunc autem non mentientis- astu, sed conpatientis 
 affectu Iudaeis tamquam Iudaeus fiebat, quando eos ab 
 illo errore, quo uel in Christum credere nolebant uel per uetera sacerdotia 
 sua caerimoniarumque obseruationes se a peccatis posse 
 mundari fierique saluos existimabant, sic liberare cupiebat, tamquam 
 ipse illo errore. teneretur; diligens utique proximum tamquam 
 se ipsum et haec aliis faciens, quae sibi ab aliis fieri uellet, si hoc illi 
 opus esset. quod cum dominus monuisset, adiunxit: haec est 
 enim lex et prophetae.

Hunc conpatientis affectum in eadem epistula ad Galatas 
 praecipit dicens: si praeoccupatus fuerit homo in 
 aliquo delicto, uos, qui spiritales estis, instruite 
 huius modi in spiritu lenitatis intendens 
 te ipsum, ne et tu tempteris.

uide, si non 
 dixit fieri tamquam ille, ut illum lucrifacias, non utique, ut ipsum 
 delictum fallaciter ageret aut se id habere simularet, sed ut in alterius 
 delicto, quid etiam sibi accidere posset, adtenderet atque ita alteri, 
 tamquam sibi ab altero uellet, misericorditer subueniret, hoc est 
 non mentientis astu, sed conpatientis affectu. sic Iudaeo, sic gentili, 
 sic cuilibet homini Paulus in errore uel peccato aliquo constituto 
 non simulando, quod non erat, sed conpatiendo, quia esse potuisset, 
 tamquam qui se hominem cogitaret, omnibus omnia factus est, ut 
 omnes lucrifaceret.

Te ipsum, si placet, obsecro te, paulisper intuere, te ipsum, 
 inquam, erga me ipsum et recole uel, si habes conscripta, relege uerba 
 tua in illa epistula, quam mihi per fratrem nostrum, iam collegam 
 30 meum Cyprianum breuiorem misisti, quam ueraci, quam germano.

 

 

 

 
 
 
 quam pleno caritatis affectu, cum quaedam me in te commisisse 
 expostulasses, grauiter subiunxisti: in hoc laeditur amicitia, 
 in hoc necessitudinis iura uiolantur; 
 ne uideamur certare pueriliter et fautoribus 
 inuicem uel detractoribus nostris tribuere 
 materiam contendendi. haec abs te uerba non solum 
 ex animo dicta sentio, uerum etiam benigno animo ad consulendum 
 mihi.

denique addis, quod, etiam si non adderes, appareret, et dicis: 
 haec scribo, quia te pure et Christiane diligere 
 cupio nec quicquam in mea mente retinere, 
 quod distet a labiis. o uir sancte mihique, ut deus 
 uidet animam meam, ueraci corde dilecte, hoc ipsum, quod posuisti 
 in litteris tuis, quod te mihi exhibuisse non dubito, hoc ipsum omnino 
 Paulum apostolum credo exhibuisse in litteris suis non uni cuilibet 
 homini, sed Iudaeis et Graecis et omnibus gentibus, filiis suis, 
 quos in euangelio genuerat et quos pariendos parturiebat, et deinde 
 posterorum tot milibus fidelium Christianorum, propter quos illa 
 memoriae mandabatur epistula, ut nihil in sua mente retineret, quod 
 distaret a labiis.

Certe factus es etiam tu tamquam ego non mentientis astu, 
 sed conpatientis affectu, cum cogitares tam me non relinquendum 
 in ea culpa, in quam me prolapsum existimasti, quam nec te uelles, 
 si eo modo prolapsus esses. unde agens gratias beniuolae menti 
 erga me tuae simul posco, ut etiam mihi non suscenseas, quod, cum 
 in opusculis tuis aliqua me mouerent, motum meum intimaui tibi 
 hoc erga me ab omnibus seruari uolens, quod erga te ipse seruaui, ut, 
 quicquid inprobandum putant in scriptis meis, nec claudant subdolo 
 pectore nec ita reprehendant apud alios, ut taceant apud me, hinc potius 
 existimans laedi amicitiam et necessitudinis iura uiolari.

nescio

 

 
 
 
 enim, utrum Christianae amicitiae putandae sint, in quibus magis 
 ualet uulgare prouerbium: obsequium amicos, ueritas 
 odium parit, quam ecclesiasticum: fideliora sunt 
 uulnera amici quam uoluntaria oscula inimici.

Proinde carissimos nostros, qui nostris laboribus sincerissime 
 fauent, hoc potius, quanta possumus instantia, doceamus, quo 
 sciant fieri posse, ut inter carissimos aliquid alterutro sermone 
 contra dicatur nec tamen caritas ipsa minuatur nec ueritas odium 
 pariat, quae debetur amicitiae, siue illud uerum sit, quod contra 
 dicitur, siue corde ueraci, qualecumque sit, dicitur non retinendo in 
 mente, quod distet a labiis.

credant itaque fratres nostri, familiares tui, 
 quibus testimonium perhibes, quod sint uasa Christi, me inrito factum 
 nec mediocrem de hac re dolorem inesse cordi meo, quod litterae 
 meae prius in multorum manus uenerunt, quam ad te, ad . 
 quem scriptae sunt, peruenire potuerunt. quo autem modo id acciderit, 
 et longum est narrare et, nisi fallor, superfluum, cum. 
 sufficiat, si quid mihi in hoc creditur, non eo factum animo, quo 
 putatur, nec omnino meae fuisse uoluntatis aut dispositionis aut 
 consensionis aut saltem cogitationis, ut fieret. haec si non 
 credunt, quod teste deo loquor, quid amplius faciam, non 
 habeo.

ego tamen absit ut eos credam haec tuae sanctitati maliuola 
 mente suggerere ad excitandas inter nos inimicitias — quas 
 misericordia domini dei nostri auertat a nobis! — sed sine ullo nocendi 
 animo facile de homine humana uitia suspicari. hoc enim me de illis 
 aequum est credere, si uasa sunt Christi non in contumeliam, sed 
 in honorem facta et disposita in domo magna a deo in opus bonum. 
 quod si post hanc adtestationem meam, si in notitiam eorum uenerit, 
 facere uoluerint, quam non recte faciant, et tu uides.

Quod sane scripseram nullum me librum aduersus te Romam 
 misisse, ideo scripseram, quia et libri nomen ab illa epistula discernebam, 
 unde omnino nescio quid aliud te audisse existimaueram, 
 et Romam nec ipsam epistulam, sed tibi miseram et aduersus te non 
 esse arbitrabar, quod sinceritate amicitiae siue ad admonendum 
 siue ad te uel me abs te corrigendum fecisse me noueram.

exceptis 
 autem familiaribus tuis te ipsum obsecro per gratiam, qua redempti 
 sumus, ut, quaecumque tua bona, quae tibi domini bonitate concessa 
 sunt, in litteris meis posui, non me existimes insidioso blandiloquio 
 posuisse, si quid autem in te peccaui, dimittas mihi. nec illud, 
 quod de nescio cuius poetae fato ineptius fortasse quam litteratius 
 a me commemoratum est, amplius:, quam dixi, ad te trahas, cum 
 continuo subiecerim non hoc ideo me dixisse, ut oculos cordis reciperes 
 — quos absit, inquam, ut amiseris —, sed ut aduerteres, quos 
 sanos ac uigiles haberes.

propter solam ergo παλινῳδιαν , si aliquid 
 scripserimus, quod scripto posteriore destruere debeamus, imitandam, 
 non propter Stesichori caecitatem, quam cordi tuo nec 
 tribui nec timui, adtingendum illud existimaui. atque identidem 
 rogo, ut me fidenter corrigas, ubi mihi hoc opus esse perspexeris. 
 quamquam enim secundum honorum uocabula, quae iam 
 ecclesiae usus obtinuit, episcopatus presbyterio maior sit, tamen 
 in multis rebus Augustinus Hieronymo minor est, licet etiam a 
 minore quolibet non sit refugienda uel dedignanda correctio.

De interpretatione tua iam mihi persuasisti, qua utilitate 
 scripturas uolueris transferre de Hebraeis, ut scilicet ea, quae a 
 Iudaeis praetermissa uel corrupta sunt, proferres in medium. sed 
 peto insinuare digneris, a quibus Iudaeis, utrum ab eis ipsis, qui ante 
 aduentum domini interpretati sunt, et, si ita est, quibus uel quonam 
 eorum, an ab istis posterius, qui propterea putari possunt aliqua 
 de codicibus Graecis uel subtraxisse uel in eis corrupisse, ne illis

 

 
 
 
 testimoniis de Christiana fide conuincerentur. illi autem anteriores cur 
 hoc facere uoluerint, non inuenio.

deinde nobis mittas, obsecro, interpretationem 
 tuam de Septuaginta, quam te edidisse nesciebam. 
 librum quoque tuum, cuius mentionem fecisti, \'De optimo genere interpretandi\' 
 cupio legere et adhuc nosse, quomodo coaequanda sit 
 in interprete peritia linguarum coniecturis eorum, qui scripturas 
 disserendo pertractant, quos necesse est, etiam si rectae atque 
 unius fidei fuerint, uarias parere in multorum locorum obscuritate 
 sententias, quamuis nequaquam ipsa uarietas ab eiusdem fidei unitate 
 discordet, sicut etiam unus tractator secundum eandem fidem 
 aliter atque aliter eundem locum potest exponere, quia hoc eius obscuritas 
 patitur.

Ideo autem desidero interpretationem tuam de Septuaginta, 
 ut et tanta Latinorum interpretum, qui qualescumque hoc ausi sunt, 
 quantum possumus, inperitia careamusethi, qui me inuidere putant 
 utilibus laboribus tuis, tandem aliquando, si fieri potest, intellegant 
 propterea me nolle tuam ex Hebraeo interpretationem in ecclesiis 
 legi, ne contra Septuaginta auctoritatem tamquam nouum aliquid 
 proferentes magno scandalo perturbemus plebes Christi, quarum aures 
 et corda illam interpretationem audire consuerunt, quae etiam 
 ab apostolis adprobata est.

unde illud apud Ionam uirgultum, si 
 in Hebraeo nec hedera est nec cucurbita, sed nescio quid aliud, quod 
 trunco suo nixum nullis sustentandum adminiculis erigatur, mallem 
 iam in omnibus Latinis cucurbitam legi. non enim frustra hoc puto 
 Septuaginta posuisse, nisi quia et huic simile sciebant.

Satis me, immo fortasse plus quam satis tribus epistulis 
 tuis respondisse arbitror, quarum duas per Cyprianum accepi, unam 
 per Firmum. rescribe, quod uisum fuerit, ad nos uel alios instruendos. 
 dabo autem operam diligentiorem, quantum me adiuuat dominus, 
 ut litterae, quas ad te scribo, prius ad te perueniant quam ad quemquam, 
 a quo latius dispergantur. fateor enim nec mihi hoc fieri uelle 
 de tuis ad me, quod de meis ad te factum iustissime expostulas.

tamen 

 

 
 
 
 placeat nobis inuicem non tantum caritas, uerum etiam libertas 
 amicitiae, ne apud me taceas uel ego apud te, quod in nostris litteris 
 uicissim nos mouet, eo scilicet animo, qui oculis dei in fraterna dilectione 
 non displicet. quod si inter nos fieri posse sine ipsius dilectionis 
 perniciosa offensione non putas, non fiat. illa enim caritas, quam 
 tecum habere uellem, profecto maior est, sed melius haec minor 
 quam nulla est.

Rettulit mihi quidam frater e Gallia se habere sororem uirginem 
 matremque uiduam, quae in eadem urbe diuisis habitarent 
 cellulis et uel ob hospitii solitudinem uel custodiendas facultatulas

 

 

 

 

 

 

 

 

 

 
 
 
 praesules sibi quosdam clericos adsumpsissent, ut maiori dedecore 
 iungerentur alienis, quam a se fuerant separatae. cumque ego ingemescerem 
 et multo plura tacendo quam loquendo significarem: \'quaeso 
 te\', inquit, \'corripias eas litteris tuis et ad concordiam reuoces, ut mater 
 filiam, filia matrem agnoscat.

cui ego: optimam , inquam, \'mihi 
 iniungis prouinciam, ut alienus conciliem, quas filius fraterque non 
 potuit, quasi uero episcopalem cathedram teneam et non clausus 
 cellula ac procul a turbis remotus uel praeterita plangam uitia uel 
 uitare nitar praesentia. sed et incongruum est latere corpore et lingua per 
 orbem uagari\'. et ille: \'nimium\', ait, \'formidolosus; ubi illa 
 quondam constantia, in qua multo sale urbem defricans Lucilianum 
 quippiam rettulisti?

\' \'hoc est\', aio, \'quod me fugat et 
 labra diuidere non sinit. postquam ergo arguendo crimina factus 
 sum criminosus et iuxta tritum uulgi sermone prouerbium 
 iurantibus et negantibus cunctis me aures nec credo habere 
 nec tango ipsique parietes in me maledicta resonarunt e t 
 psallebant contra me, qui bibebant uinum, 
 coactus malo tacere didici rectius esse arbitrans ponere custodiam 
 ori meo et ostium munitum labiis meis, quam declinare cor in 
 uerba malitiae et, dum -carpo uitia, in uitium detractionis 
 incurrere\'.

quod cum dixissem: \'non est\', inquit, \'detrahere uerum 

 

 
 
 
 dicere nec priuata correptio generalem doctrinam facit, cum aut rarus 
 aut nullus sit, qui sub huius culpae reatum cadat. quaeso ergo te, 
 ne me tanto itinere uexatum frustra uenisse patiaris. scit enim dominus, 
 quod post uisionem sanctorum locorum hanc uel maxime 
 causam habui, ut tuis litteris sorori me redderes et matri.

et ego: 
 \'iam iam\', inquam,\' quod uis, faciam; nam et epistulae transmarinae 
 sunt et specialiter sermo dictatus raros potest inuenire, quos 
 mordeat. te autem moneo, ut clam sermonem hunc habeas. cumque 
 portaueris pro uiatico, si auditus fuerit, laetemur pariter; sin autem 
 contemptus, quod et magis reor, ego. uerba perdiderim, tu itineris 
 longitudinem\'.

Primum scire uos cupio, soror ac filia, me non idcirco scribere, 
 quia aliquid de uobis sinistrum suspicer, sed, ne ceteri suspicentur, 
 uestram orare concordiam. alioquin — quod absit —, si peccati 
 uos aestimarem glutino cohaesisse, numquam scriberem sciremque 
 me surdis narrare fabulam. deinde hoc obsecro, ut, si mordacius 
 quippiam scripsero, non tam meae austeritatis putetis esse quam 
 morbi. putridae carnes ferro curantur et cauterio, uenena serpentino 
 pelluntur antidoto; quod satis dolet, maiori dolore expellitur.

ad extremum 
 hoc dico, quod, etiam si conscientia uulnus non habeat, habet 
 tamen fama ignominiam. mater et filia, nomina pietatis, officiorum 
 uocabula, uincla naturae secundaque post deum foederatio, non est

 

 
 
 
 laus, si uos diligitis; scelus est, quod odistis. dominus Iesus subiectus 
 erat parentibus suis: uenerabatur matrem, cuius erat ipse pater, 
 colebat nutricium, quem nutrierat, gestatumque se meminerat alterius 
 utero, alterius brachiis. unde et in cruce pendens commendat 
 parentem discipulo, quam numquam ante crucem dimiserat.

Tu uero, filia - iam enim desino ad matrem lo qui, quam forsitan 
 aetas et inbecillitas ac solitudo excusabilem faciunt —, tu, inquam, 
 filia, eius domum angustam iudicas, cuius non tibi fuit uenter angustus? 
 decem mensibus utero clausa uixistiet uno die in uno cubiculo 
 cum matre non duras? an oculos eius ferre non potes et, quia 
 omnes motus tuos illa, quae genuit, quae aluit et ad hanc perduxit 
 aetatem, facilius intellegit, testem domesticam fugis?

si uirgo es, 
 quid times diligentem custodiam ? si corrupta, cur non palam nubis ? 
 secunda post naufragium tabula est, quod male coeperis, saltim hoc 
 remedio temperare. neque uero hoc dico, quo post peccatum tollam 
 paenitentiam, ut, quod male coepit, male perseueret, sed quod desperem 
 in istius modi copula diuulsionem. alioquin, si ad matrem 
 migraueris post ruinam, facilius poteris cum ea plangere, quod per 
 illius absentiam perdidisti. quodsi adhuc integra es et non perdidisti, 
 serua, ne perdas.

quid tibi necesse est in ea uersari domo, in qua 
 necesse habeas cotidie aut perire aut uincere ? quisquamne

 

 
 
 
 mortalium iuxta uiperam securus somnos capit ? quae ut non percutiat, 
 certe sollicitat. securius est perire non posse quam iuxta periculum 
 non perisse; in altero tranquillitas est, in altero gubernatio, ibi gaudemus, 
 hic euadimus.

Sed forte respondeas: \'non bene morata mater est, res saeculi 
 cupit, amat diuitias, ignorat ieiunium, oculos stibio linit, uult 
 compta\' procedere et nocet proposito meo nec possum cum huiusce 
 modi uiuere\'. primum quidem, etiam si talis est, ut causaris, maius 
 habebis praemium, si talem non deseras. illa te diu portauit, diu 
 aluit et difficiliores infantiae mores blanda pietate sustinuit. lauit 
 pannorum sordes et inmundo saepe foedata est stercore. adsedit aegrotanti et, 
 quae propter te sua fastidia sustinuerat, tua quoque passa 
 est.

ad hanc perduxit aetatem; ut Christum amares, docuit. non 
 tibi displiceat eius conuersatio, quae te sponso tuo uirginem consecrauit. 
 quodsi ferri non potest et delicias eius fugis atque, ut uulgo 
 soletis dicere, saecularis est mater, habes alienas uirgines, habes sanctum 
 pudicitiae chorum. quid matrem deserens eum eligis, qui suam 
 forsitan sororem reliquit et matrem ? illa difficilis, sed iste facilis; 
 illa iurgatrix, iste placabilis. quem quaero utrum secuta sis an postea 
 inueneris. si secuta es, manifestum est, cur matrem reliqueris; 
 si postea repperisti, ostendis, quid in matris hospitio non potueris 
 inuenire.

durus doctor et meo mucrone me uulnerans: qui

 

 
 
 
 ambulat, inquit, simpliciter, ambulat confidenter. 
 tacerem, si me remorderet conscientia, et in aliis meum crimen non 
 reprehenderem nec per trabem oculi mei alterius festucam uiderem. 
 nunc autem, cum inter fratres procul habitans eorumque fruens contubernio 
 honeste sub arbitris et uideam raro et uidear, inpudentissimum 
 est eius te uerecundiam non sequi, cuius te sequi testeris 
 exemplum. quodsi dixeris: .

\'et mihi sufficit conscientia mea; habeo 
 deum iudicem, qui meae uitae testis est; non curo, quid loquantur 
 homines\', audi apostolum scribentem: prouidentes bona, 
 non solum coram deo, sed etiam coram hominibus. 
 si quis te carpit, quod sis Christiana, quod uirgo, ne cures, 
 quod ideo dimiseris matrem, ut in monasterio inter uirgines uiueres; 
 talis detractatio laus tua est. ubi non luxuria in puella dei, sed duritia 
 carpitur, crudelitas ista pietas est. illum enim praefers matri, quem 
 praeferre iuberis et animae tuae. quem si et ipsa praetulerit, et filiam 
 te sentiet et sororem.

Quid igitur? scelus est sancti uiri habere contubernium ? 
 obtorto collo me in ius trahis, ut aut probem, quod nolo, aut multorum 
 inuidiam subeam. sanctus uir numquam filiam a matre seiungit; 
 utramque suspicit, utramque ueneratur. sit quamlibet sancta 
 filia, mater uidua indicium castitatis est. si coaeuus tuus est ille nescio 
 quis, matrem tuam honoret ut suam; si senior, te ut filiam diligat 
 et parentis subiciat disciplinae. non expedit amborum famae plus 
 te illum amare quam matrem, ne non uideatur affectum in te eligere, 
 sed aetatem.

et hoc dicerem, si fratrem monachum non haberes, si 

 

 
 
 
 domesticis careres praesidiis; nunc uero, pro dolor, inter matrem atque 
 germanum — et matrem uiduam fratremque monachum - cur se 
 alienus interserit? bonum quidem est, ut te et filiam noueris et sororem; 
 si autem -utrumque non potes et mater quasi dura respuitur, 
 saltim frater placeat. si frater asperior est, mollior sit illa, quae genuit. 
 quid palles? quid aestuas? quid uultum rubore suffundis et trementibus 
 labiis inpatientiam pectoris contestaris ? non superat amorem 
 matris et fratris nisi solus uxoris affectus.

Audio praeterea te suburbana, uillarum amoenitates cum 
 adfinibus et cognatis et istius modi genus hominibus circumire. nec 
 dubito, quin uel consubrina uel soror sit, in quarum solacium noui 
 generis ducaris adsecula - absit quippe, ut, quamuis proximi sint et cognati, 
 uirorum te suspicer captare consortia —, obsecro ergo te, uirgo, 
 ut mihi respondeas: sola uadis in comitatu propinquorum an cum 
 amasio tuo ? quamuis sis inpudens, saecularium oculis eum ingerere 
 non audebis.

si enim hoc feceris, et te et illum familia uniuersa cantabit, 
 uos cunctorum digiti denotabunt, ipsa quoque soror aut adfinis 
 siue cognata, quae in adulationem tui sanctum et nonnum coram 
 te uocant, cum se paululum conuerterit, portentosum ridebit 
 maritum. sin autem sola ieris - quod et magis aestimo -, utique inter 
 seruos adulescentes, inter maritas feminas atque nupturas, inter 
 lasciuas puellas et comatos linteatosque iuuenes furuarum uestium 
 puella gradieris. dabit tibi barbatulus quilibet manum, sustentabit,

 
 
 
 lassam et pressis digitis aut temptabitur aut temptabit.

erit tibi 
 inter uiros matronasque conuiuium: expectabis aliena oscula, praegustatos 
 cibos et absque scandalo tuo in aliis sericas uestes auratasque 
 miraberis. in ipso quoque conuiuio, ut uescaris carnibus, quasi 
 inuita cogeris, ut uinum bibas, dei laudabitur creatura, ut laues balneis, 
 sordibus detrahetur; et omnes te, cum aliquid eorum, quae 
 suadent, retractans feceris, puram, simplicem, dominam et uere 
 ingenuam conclamabunt.

personabit interim aliquis cantator ad mensam 
 et inter psalmos dulci modulatione currentes, quoniam alienas 
 non audebit uxores, te, quae custodem non habes, saepius respectabit. 
 loquetur nutibus et, quicquid metuet dicere, significabit affectibus. 
 inter has et tantas inlecebras uoluptatum etiam ferreas mentes 
 libido domat, quae maiorem in uirginibus patitur famem, dum dulcius 
 putat omne, quod nescit. narrant gentilium fabulae cantibus 
 sirenarum nautas in saxa praecipites et ad Orphei citharam arbores 
 bestiasque ac silicum dura mollita. difficile inter epulas seruatur pudicitia. 
 nitens cutis sordidum ostentat animum.

Legimus in scolis pueri — et spirantia in plateis aera

 

 
 
 
 conspeximus — aliquem ossibus uix haerentem inlicitis arsisse amoribus et I 
 ante uita caruisse quam peste. quid tu facies, puella sani corporis 
 delicata, pinguis, rubens, aestuans inter carnes, inter uina et 
 balneas, iuxta maritas, iuxta adulescentulos ? etsi rogata non 
 dederis, tamen formae putes testimonium, si rogeris.

libidmosa 
 mens ardentius honesta persequitur et, quod non licet, dulcius 
 suspicatur. uestis ipsa uilis et pulla animi tacentis indicium 
 est, si rugam non habeat, si per terram, ut altior uidearis, 
 trahatur, si de industria dissuta sit tunica, ut aliquid intus 
 appareat operiatque, quod foedum est, et aperiat, quod 
 formosum. caliga quoque ambulantis nigella ac nitens stridore iuuenes 
 ad se uocat.

papillae fasciolis conprimuntur et crispanti cingulo 
 angustius pectus artatur. capilli uel in frontem uel in aures 
 defluunt. palliolum interdum cadit, ut candidos nudet umeros, et, 
 quasi uideri noluerit, celat festina, quod uolens retexerat. et quando 
 in publico quasi per uerecundiam operit faciem, lupanarum arte id 
 solum ostendit, quod ostensum magis placere potest.

Respondebis: \'unde me nosti? et quomodo tam longe in me 
 iactas oculos tuos ?\' fratris hoc tui mihi narrauere lacrimae et intolerabiles 
 per momenta singultus. atque utinam ille mentitus sit et 
 magis timens hoc quam arguens dixerit ! sed mihi crede, soror: nemo 
 mentiens plorat. dolet sibi praelatum iuuenem, non quidem comatum, 
 non uestium sericarum, sed trossulum et in sordibus delicatum,

 
 
 
 qui ipse sacculum signet, textrinum teneat, pensa distribuat, regat 
 familiam, emat, quicquid de publico necessarium est, dispensator et 
 dominus et praeueniens officia seruulorum, quem omnes rodant famuli 
 et, quicquid domina non dederit, illum clamitent subtraxisse.

querulum seruulorum genus est et, quantumcumque dederis, semper 
 eis minus est. non enim considerant, de quanto, sed quantum detur, 
 doloremque suum solis, quod possunt, detractationibus consolantur. 
 ille parasitum, iste inpostorem, hic heredipetam, alius nouo quolibet 
 appellat uocabulo. ipsum iactant adsidere lectulo, obsetrices adhibere 
 languenti, portare matulam, calefacere lintea, plicare fasciolas. 
 facilius mala credunt homines et, quodcumque domi fingitur, 
 rumor in publico fit. nec mireris, si ancillae et seruuli de uobis ista 
 confingant, cum mater quoque id ipsum queratur et frater.

Fac igitur, quod moneo, quod precor, ut primum matri, dehinc, 
 si id fieri non potest, saltim fratri reconcilieris. aut si ista tam 
 cara nomina hostiliter detestaris, diuidere ab eo, quem tuis diceris 
 praetulisse. si autem et hoc non potes - reuerteris enim ad tuos, si illum 
 possis deserere —, uel honestius sodali tuo utere. separentur domus 
 uestrae diuidaturque conuiuium, ne maledici homines sub uno tectulo 
 uos manentes lectulum quoque criminentur habere communem.

potes et ad necessitates tuas, quale uoluisti, habere solacium et 
 aliqua ex parte publica carere infamia, quamquam cauenda sit macula, 
 quae nullo nitro secundum Hieremiam, nulla fullonum herba lui

 

 
 
 
 potest. quando uis, ut te uideat — et inuiset —, adhibe arbitros amicos, 
 libertos, seruulos. bona conscientia nullius oculos fugiet. intret intrepidus, 
 securus exeat. taciti oculi et sermo silens et totius corporis 
 habitus uel trepidationem interdum uel securitatem loquuntur.

aperi, quaeso, aures tuas et clamorem totius ciuitatis exaudi. iam 
 perdidistis uestra uocabula et mutuo ex uobis cognomina suscepistis: 
 tu illius diceris et ille tuus. hoc mater audit et frater paratique sunt et 
 precantur uos sibi diuidere et priuatam uestrae coniunctionis infamiam 
 laudem facere communem. tu esto cum matre, sit ille cum 
 fratre. audentius diligis sodalem fratris tui: honestius amabit mater 
 amicum filii quam filiae suae.

quodsi nolueris, si mea monita rugata 
 fronte contempseris, epistula tibi haec uoce libera proclamabit: \'quid 
 alienum seruum obsides? quid ministrum Christi tuum famulum 
 facis ? respice ad populum, singulorum facies intuere. ille in ecclesia 
 legit et te aspiciunt uniuersi, nisi quod paene licentia coniugali 
 de tua infamia gloriaris nec iam secreto dedecore potes esse contenta; 
 procacitatem libertatem uocas. facies meretricis 
 facta est tibi, nescis erubescere\'.

Iterum me malignum, iterum suspiciosum, iterum rumigerulum 
 clamitas. egone suspiciosus, egone maliuolus, qui, ut in principio 
 epistulae praefatus sum, ideo scripsi, quia non suspicabar, an 
 tu neglegens, dissoluta, contemptrix, quae annis nata uiginti et quinque 
 adulescentem necdum bene barbatulum ita brachiis tuis quasi

 

 
 
 
 cassibus inclusisti? optimum re uera paedagogum, qui te moneat, 
 qui asperitate frontis exterreat et, quamquam in nullis aetatibus 
 libido sit tuta, tamen uel cano capite ab aperta defendat ignominia!

ueniet, ueniet tempus - dies adlabitur, dum ignoras—etiste 
 formosulus tuus, quia cito senescunt mulieres, maxime quae iuxta uiros 
 sunt, uel ditiorem repperiet uel iuniorem. tunc te paenitebit consilii 
 tui et taedebit pertinaciae, quando et rem et famam amiseris, quando, 
 quod male iunctum fuerat, diuidetur bene, nisi forte secura es et 
 coalescente tanti temporis caritate discidium non uereris.

Tu quoque, mater, quae propter aetatem maledicta non 
 metuis, noli sic uindicari, ut pecces. magis a te discat filia separari, 
 quam tu ab illa disiungi. habes filium et filiam et generum, immo 
 contubernalem filiae tuae; quid quaeris aliena solacia et ignes iam 
 sopitos suscitas? honestius tibi est saltim culpam filiae sustentare 
 quam occasionem tuae quaerere.

sit tecum filius monachus, pietatis 
 uiduitatisque praesidium. quid tibi alienum hominem in ea praesertim 
 domo, quae filium et filiam capere non potuit ? eius iam aetatis 
 es, ut possis nepotes habere de filia. inuita ad te utrumque. reuertatur 
 cum uiro, quae sola exierat — uirum dixi, non maritum; nemo 
 calumnietur: sexum significare uolui, non coniugium-, aut, si erubescit , 
 et retractat et domum, in qua nata est, arbitratur angustam, uos ad 
 eius hospitiolum pergite. quamuis artum sit, facilius potest matrem 
 et fratrem capere quam alienum hominem, cum quo certe in uno 
 cubiculo manere non poterat.

sint in una domo duae feminae, duo 

 

 

 
 
 
 masculi. sin autem et tertius ille γηϱοβοσϰός tuus abire non uult 
 et seditiones ac turbas concitat, sit biga, sit triga, frater uester 
 ac filius et sororem illis exhibebit et matrem. alii uitricum et 
 generum uocent, ille nutricium appellet et fratrem.

Haec ad breuem lucubratiunculam celeri sermone dictaui 
 uolens desiderio postulantis satisfacere et quasi ad scholasticam materiam 
 me exercens - eadem enim die mane pulsabat ostium, qui profecturus 
 erat - simulque, ut ostenderem obtrectatoribus meis, quod et 
 ego possim, quicquid uenerit in buccam, dicere.

unde et de scripturis 
 pauca perstrinxi nec orationem meam, ut in ceteris libris facere solitus 
 sum, illarum floribus texui. extemporalis est dictio et tanta ad 
 lumen lucernulae facilitate profusa, ut notariorum manus lingua praecurreret 
 et signa ac furta uerborum uolubilitas sermonis obrueret. 
 quod idcirco dixi, ut, qui non ignoscit ingenio, ignoscat uel tempori.

Filius meus, frater tuus Ausonius in ipso iam profectionis 
 articulo, cum mihi praesentiam sui tarde dedisset, cito abstulisset

 

 

 

 

 

 

 

 

 
 
 
 atque in puncto temporis salue pariter ualeque dixisset, uacuum se 
 redire arbitratus est, nisi mearum ad te aliquid nugarum tumultuario 
 sermone portaret. iam dimisso synthemate equus publicus sternebatur 
 et nobilem iuuenem punicea indutum tunica balteus ambiebat 
 et tamen ille apposito notario cogebat loqui, quae uelociter edita 
 uelox consequeretur manus et linguae celeritatem prenderent signa 
 uerborum.

itaque non scribentis diligentia, sed dictantis temeritate 
 longum ad te silentium rumpo offerens tibi nudam officii uoluntatem. 
 extemporalis est epistula absque ordine sensuum, sine lenocinio et 
 conpositione sermonum, ut totum in illa amicum, nihil de oratore 
 repperias. in procinctu effusam putes et abire cupienti ingestum uiaticum.

diuina scriptura loquitur: musica in luctu intempestiua 
 narratio. unde et nos leporem artis rhetoricae contemnentes 
 et puerilis atque plausibilis eloquii uenustatem ad sanctarum 
 scripturarum grauitatem confugimus, ubi uulnerum uera medicina 
 est, ubi dolorum certa remedia, in quibus recipit unicum filium 
 mater in feretro, turbae dicitur circumstanti: non est mortua 
 puella, sed dormit, et quadriduanus mortuus ad uocem inclamantis 
 domini ligatus egreditur.

Audio te in breui tempore duas uirgunculas filias iunctis paene, 
 extulisse funeribus et pudicissimam ac fidissimam coniugem tuam 
 Faustinam, immo fidei calore germanam, in qua sola post amissos 
 liberos adquiescebas, subita tibi dormitione subtractam, quasi si 
 naufragus in litore latrones repperiat et iuxta eloquia prophetarum 
 I

 

 

 
 
 
 (leonem)fugiens ursum extendensque manum ad parietem a colubro 
 mordeatur.

consecuta rei familiaris damna uastationem totius barbaro 
 hoste prouinciae et in communi depopulatione priuatas tuarum possessionum 
 ruinas, abactos armentorum ac pecorum greges, uictos 
 occisosque seruulos et in unica filia, quam tibi tam crebrae orbitates 
 fecerant cariorem, electum nobilissimum generum, ex quo, ut omnia 
 taceam, plus maeroris quam gaudii suscepisti. hic est catalogus temptationum 
 tuarum, haec cum Iuliano, tirunculo Christi, pugna hostis 
 antiqui. quae, si ad te respicias, grandia sunt, si ad bellatorem fortissimum, 
 ludus et umbra certaminis. beato Iob post malorum examina 
 uxor pessima reseruata est, ut per eam disceret blasphemare; tibi 
 sublata est optima, ut miseriarum solacium perderes.

aliud autem 
 est sustinere, quam nolis, aliud desiderare, quam diligas. ille in tot 
 mortibus filiorum domus suae ruinam unum habuit sepulchrum et 
 scissis uestibus, ut parentis monstraret affectum, procidens 
 in terram adorauit et dixit: nudus exiui de 
 utero matris meae, nudus et redeam. dominus 
 dedit, dominus abstulit; sicut domino placuit, 
 ita factum est. sit nomen domini benedictum.

tu, ut parcissime dicam, inter multorum officia propinquorum 
 et consolantes amicos tuorum exequias prosecutus es. perdidit 
 ille simul omnes diuitias et succedentibus sibi malorum 
 nuntiis ad singulas plagas feriebatur inmobilis conplens in se 
 illud de sapiente praeconium: si fractus in inlabatur 
 orbis, inpauidum ferient ruinae. tibi maior

 

 
 
 
 pars substantiae derelicta est et tantum temptaris, quantum ferre 
 potes. necdum enim ad eum peruenisti gradum, ut totis aduersum te 
 cuneis dimicetur.

Diues quondam dominus et ditior pater subito orbus et nudus 
 est. cumque in omnibus his, quae contigerant ei, non peccasset coram 
 domino nec quicquam locutus esset insipiens, exultans deus in uictoria 
 famuli sui et illius patientiam suum ducens triumphum dixit 
 ad diabolum: animaduertisti famulum meum Iob, 
 quia non est quisquam similis illi super terram? 
 homo innocens, uerax dei cultor, abstinens 
 se ab omni malo et adhuc perseuerat in 
 innocentia.

pulchre addidit: et adhucperseuerat 
 in innocentia, quia difficile est pressam malis innocentiam 
 non dolere et in hoc ipso fide periclitari, quod se uideat iniuste sustinere, 
 quod patitur. ad quae respondens diabolus domino ait: corium 
 pro corio et omnia, quae habuerit homo, 
 dabit pro anima sua. sed extende manum tuam 
 et tange ossa et carnes eius, nisi in faciem 
 benedixerit tibi.

callidissimus aduersarius et inueteratus 
 dierum malorum nouit alia esse, quae extrinsecus sint et a 
 philosophis quoque mundi ddtdpoQa , hoc est indifferentia,

 

 
 
 
 nominentur, in eorumque amissione atque contemptu perfectam non esse 
 uirtutem, alia, quae intrinsecus et de se data cogunt dolere 
 perdentem. unde audacter dei rennuit praedicationi et dicit , 
 nequaquam eum debere laudari, qui nihil de se, sed totum extra I 
 se dederit, qui pro corio suo coria obtulerit filiorum, deposuerit 
 marsuppium et fruatur corporis sanitatem.

unde intellegit prudentia 
 tua usque ad hunc terminum peruenisse temptationes tuas et 
 dedisse te corium pro corio, pellem pro pelle omniaque, quae 
 habeas, paratum esse dare pro anima tua, necdum autem extentam 
 in te manum dei nec tactas carnes nec ossa confracta, ad quorum 
 dolorem difficile est non ingemescere et in faciem dei benedicere 
 pro eo, quod est maledicere. unde et Nabutha in Regum libris 
 benedixisse dicitur deum et regem et idcirco lapidatur a 
 populo.

sciens autem dominus athletam suum, immo uirum 
 fortissimum etiam in isto extremo perfectoque certamine posse 
 superare: ecce, inquit. trado illum tibi; tantum 
 animam ipsius custodi. caro uiri sancti datur in diaboli 
 potestatem et animae sanitas reseruatur, ne, si illud percussisset, 
 in quo sensus est mentisque iudicium, non esset culpa peccantis, 
 sed eius, qui statum mentis euerterat.

Laudent te alii tuasque contra diabolum uictorias panegyricis 
 prosequantur, quod laeto uultu mortes tuleris filiarum, quod in

 

 
 
 
 quadragesimo die dormitionis earum lugubrem uestem mutaueris 
 et dedicatio ossuum martyris candida tibi uestimenta reddiderit, ut 
 non sentires dolorem orbitatis, quem ciuitas uniuersa sentiret, sed 
 ad triumphum martyris exultares, quod sanctissimam coniugem 
 tuam non quasi mortuam, sed quasi proficiscentem deduxeris; ego 
 te nequaquam adulatione decipiam nec lubrica laude subplantem 
 loquarque illud potius, quod tibi audire conducit : fili, accedens 
 ad seruitutem dei.praepara animam tuam 
 ad temptationem.

et, cum omnia feceris, dicito: \'seruus inutilis 
 sum; feci, quod facere debui. tulisti liberos, quos ipse dederas; 
 recepisti ancillam, quam mihi ob breue solacium commodaueras. 
 non contristor, quod recepisti, sed ago gratias, quod dedisti\'. quondam 
 diues adulescens omnia, quae in lege praecepta sunt, se inplesse 
 iactabat, ad quem dominus in euangelio: unum tibi, inquit, 
 deest: si uis perfectus esse, uade, uende omnia, 
 quae habes, et da pauperibus et ueni, s equere 
 me.

qui omnia se fecisse dicebat, in primo certamihe diuitias 
 uincere non potest. unde et difficile intrant diuites regna caelorum, 
 quae expeditos et alarum leuitate subnixos habitatores desiderant. 
 uade, inquit, et uende non partem substantiae, sed. 
 uniuersa, quae possides, et da non amicis, non consanguineis, 
 non propinquis, non uxori, non liberis - plus aliquid addam: 
 nihil tibi ob metum inopiae reseruaris, ne cum Anania damneris

 

 
 
 
 et Sapphira — sed d a cuncta pauperibus et fac tibi amicos 
 de iniquo mamona, qui te recipiant in aeterna tabernacula, ut me sequaris, 
 ut dominum mundi in possessione habeas, ut possis canere 
 cum propheta: pars mea dominus, ut uerus Leuita nihil de 
 terrae hereditate possideas.

et hoc hortor, si uis esse perfectus, si 
 apostolicae dignitatis, si sublata cruce Christum sequi, si adprehenso 
 aratro non respicere post tergum, si in sublimissimo tecto positus 
 pristina uestimenta contemnis et, ut euadas Aegyptiam dominam, 
 saeculi pallium derelinquis. unde et Helias ad caelorum regna festinans 
 non potest ire cum pallio, sed mundi in mundo uestimenta dimittit.

\'sed hoc\', ais, \'apostolicae dignitatis est et eius, qui uelit esseI 
 perfectus\'. cur autem et tu nolis esse perfectus ? cur, qui in saeculo 
 primus es, non et in Christi familia primus sis ? an quia uxorem habes 
 ? habuit et Petrus et tamen cum rete eam et nauicula dereliquit. 
 prouidentissimus dominus et omnium salutem desiderans malensque 
 paenitentiam peccatoris quam mortem abstulit tibi etiam 
 hanc excusationem, ut non illa te trahat ad terras, sed tu 
 eam sequaris ad paradisi regna tendentem.

bona libens paras, qui 
 te ad dominum praecesserunt, ut partes eorum non in diuitias sororis 
 proficiant, sed in redemptionem animae tuae atque alimenta 
 miserorum. haec monilia filiae tuae a te expetunt, his gemmis ornari.

 

 
 
 
 capita sua uolunt. quod periturum erat in serico, in uilibus 
 pauperum tunicis reseruetur. repetunt a te partes suas, iunctae 
 sponso nolunt uideri pauperes et ignobiles, propria ornamenta 
 desiderant.

Nec est, quod te excuses nobilitate et diuitiarum pondere. 
 respice sanctum uirum Pammachium et feruentissimae fidei Paulinum 
 presbyterum, qui non solum diuitias, sed se ipsos domino obtulerunt, 
 qui contra diaboli tergiuersationem nequaquam pellem 
 pro pelle, sed carnes et ossa et animas suas domino consecrarunt, 
 qui te et exemplo et eloquio, id est et opere et lingua, possint ad 
 maiora producere. nobilis es: et illi, sed in Christo nobiliores. diues et 
 honoratus: et illi, immo ex diuitibus et (inclitis pauperes et) inglorii 
 et idcirco ditiores et magis incliti, quia pro Christo pauperes et inhonorati.

et tu bene quidem facis, quod sanctorum diceris usibus ministrare, 
 fouere monachos, ecclesiis offerre quam plurima; sed haec rudimenta 
 sunt militiae tuae. contemnis aurum: contempserunt et multi philosophi, 
 e quibus unus, ut ceteros sileam, multarum possessionum 
 pretium proiecit in pelagus: \'abite\' dicens \'in profundum, malae 
 cupiditates, ego uos mergam, ne ipse mergar a uobis\'. philosophus, 
 gloriae animal et popularis aurae uile mancipium, totam semel sarcinam 
 deposuit, et tu te putas in uirtutum culmine constitutum, si 
 partem ex toto offeras ?

te ipsum uult dominus hostiam uiuam, 

 

 
 
 
 placentem deo, te, inquam, non tua. et ideo uariis temptationibus commonet, 
 quia multis plagis et doloribus eruditur Israhel et, quem 
 diligit dominus, corripit, flagellat autem omnem 
 filium, quem recipit. paupercula uidua duo aera 
 misit in gazophylacium et, quia totum obtulit, quod habebat, omnes 
 dicitur in oblatione munerum dei superasse locupletes, quae non 
 pondere sui, sed offerentium uoluntate pensantur.

ut multis erogaueris 
 censum tuum, ut quidam tua gaudeant liberalitate, tamen 
 multo plures sunt, quibus nihil dedisti; neque enim Darei opes et Croesi 
 explere ualent pauperes mundi. quodsi te ipsum domino dederis et 
 apostolica uirtute perfectus sequi coeperis saluatorem, tunc intelleges, 
 ubi fueris et in exercitu Christi quam extremum tenueris locum. non 
 planxisti filias mortuas et paternae in genis lacrimae Christi timore 
 siccatae sunt ? quanto maior Abraham, qui unicum filium uoluntate 
 iugulauit et, quem heredem mundi futurum audierat, non desperat 
 etiam post mortem esse uicturum! Iepthe obtulit filiam uirginem 
 et idcirco in enumeratione sanctorum ab apostolo ponitur.

nolo tantum 
 ea offeras domino, quae potest fur rapere, hostis inuadere, proscriptio 
 tollere, quae et accedere possunt et recedere et instar undarum 
 et fluctuum a succedentibus sibi dominis occupanturatque—ut 
 uno cuncta sermone conprehendam-quae-uelis nolis — in morte dimissurus 
 es; illud offer, quod nullus tibi possit hostis auferre, nulla 
 eripere tyrannis, quod tecum pergat ad inferos, immo ad regna

 

 
 
 
 caelorum et ad paradisi delicias.

extruis monasteria, multus a te per insulas 
 amatae sanctorum numerus sustentatur; sed melius faceres, 
 si et ipse sanctus inter sanctos uiueres. sancti estote, quia 
 ego sanctus sum, dicit dominus. apostoli gloriantur, quod 
 omnia dimiserint et secuti sunt saluatorem; et certe praeter retia 
 et nauem nihil eos legimus dimisisse et tamen testimonio futuri iudicis 
 coronantur, quia se offerentes totum dimiserant, quod habebant.

Haec loquor non in suggillationem operum tuorum uel quod 
 extenuem liberalitatem et elemosynas tuas, sed quod nolim te inter 
 saeculares esse monachum et inter monachos saecularem totumque 
 a te expetam, cuius audio mentem diuino cultui deditam. si huic consilio 
 nostro uel amicus uel adsecula uel propinquus renititur et te ad 
 delicias splendentis mensae reuocat, intellegito eum non de tua anima, 
 sed de suo uentre cogitare et omnes opes lautaque conuiuia subita 
 morte finiri.

octo et sex annorum intra uigmti dies duas filias amisisti 
 et arbitraris senem diu posse uiuere ? cuius ut aetas longa tendatur, 
 audiet Dauid: dies uitae nostrae septuaginta 
 anni; si autem amplius, octoginta et, quicquid 
 supra est, labor et dolor est. felix et omni dignus beatitudine, 
 quem senectus Christo occupat seruientem, quem extrema 
 dies saluatori inuenerit militare, qui non confundetur, cum 
 loquetur inimicis suis in porta, cui in introitu paradisi 
 dicetur: \'recepisti mala tua in uita tua, nunc autem hic laetare\'.

 

 
 
 
 nec enim ulciscetur dominus bis in eadem re. diuitem purpuratum 
 gehennae flamma suscepit; Lazarus pauper et plenus ulceribus, cuius 
 carnes putridas lambebant canes et uix de micis mensae locupletis 
 miserabilem sustentabat animam, in sinu Abrahae recipitur et tanto 
 patriarcha parente laetatur. difficile, immo inpossibile, ut et praesentibus 
 quis et futuris fruatur bonis, ut et hic uentrem et ibi mentem 
 inpleat, ut de deliciis transeat ad delicias, ut in utroque saeculo 
 primus sit, ut et in terra et in caelo appareat gloriosus.

Quodsi tibi tacita cogitatio scrupulum mouerit, cur monitor 
 ipse non talis sim, qualem te esse desidero, et nonnullos uideris in medio 
 itinere conruisse, illud breuiter respondebo: non mea esse, quae 
 dico, sed domini saluatoris, non monere, quid ipse possim, sed, quid 
 debeat uelle uel facere, qui seruus futurus est Christi. et athletae suis 
 unctoribus fortiores sunt et tamen monet debilior et pugnat ille, 
 qui fortior est. noli respicere ludam negantem, sed Paulum respice 
 confitentem.

Iacob, ditissimi patris filius, solus et nudus in baculo 
 suo pergit Mesopotamiam, iacet lassus itinere et, qui delicatissime a 
 Rabecca matre fuerat educatus, lapide ad caput pro puluillo utitur. 
 uidit scalam de terra usque ad caelum et ascendentes per eam angelos 
 et descendentes et desuper innitentem dominum, ut lassis manum 
 porrigeret, ut ascendentes suo ad laborem prouocaret aspectu. unde 
 et uocatur locus ipse Bethel, id est \'domus dei\', in qua cotidie ascenditur 
 atque descenditur. et sancti enim conruunt, si fuerint neglegentes,

 

 
 
 
 et peccatores pristinum recipiunt gradum, si sordes fletibus lauerint.

hoc ideo dico, ut non te terreant descendentes, sed prouocent ascendentes. 
 numquam exemplum a malis sumitur; etiam in saeculi rebus 
 semper a meliore parte incitamenta uirtutum sunt. oblitus propositi 
 et epistolaris breuitatis plura dictare cupiebam—ad materiae quippe 
 dignitatem et ad meritum personae tuae parum est omne, quod dicitur 
 — et ecce tibi noster Ausonius coepit scidulas flagitare, urguere 
 notarios et hinnitu feruentis equi ingenioli mei festinus arguere tarditatem.

memento igitur nostri et cura, ut in Christo ualeas, atque, 
 ut cetera taceam, domestica sanctae Uerae exempla sectare, quae 
 uere secuta Christum peregrinationis molestiam sustinet, et sit tibi 
 tanti dux femina facti.

In ipso iam profectionis articulo fratris nostri Sisinnii, qui 
 uestra mihi scripta detulerat, haec, qualiacumque sunt, dictare conpellor. 
 nec possum uestram celare prudentiam et obsecro hoc dic-J1 
 tum referatis ad gloriam, quin potius ad plenam necessitudinem, 
 dum ita uobis quasi mihi loquor: multas sanctorum fratrum 
 ac sororum de uestra prouincia ad me detulit quaestiones, ad 
 quas usque diem epiphaniorum largissimo spatio me responsurum 
 putabam.

cumque furtiuis noctium lucubratiunculis ad plerasque 
 dictarem et expletis aliis me ad uestram quasi ad difficillimam reseruarem, 
 subito superuenit adserens se ilico profecturum. cumque eum 
 rogarem, ut differret iter, Libyae mihi coepit famem obtendere, monasteriorum 
 Aegypti necessitates, Nilo non plenas aquas, multorum 
 inediam, ut prope offensa esset in dominum illum ultra uelle 
 retinere. itaque subtegmen et stamina liciaque et telas, quae mihi ad

 

 

 

 

 

 

 

 
 
 
 uestram tunicam paraueram, uobis confecta transmisi, ut, quicquid 
 mihi deest, uestro texatur eloquio.

prudentes estis et eruditi et de 
 canina, ut ait Appius, facundia ad Christi disertitudinem transmigrastis. 
 nec magno mihi apud uos labore opus est; quod philosophorum 
 quendam in suadendo rustico esse perpessum narrant fabulae: 
 uixdum dimidium, inquit, dixeram, iam intellexerat.

itaque et ego tempore coartatus singulorum uobis, qui in 
 sacram scripturam commentariolos reliquerunt, sententias protuli 
 et ad uerbum pleraque interpretatus sum, ut et me liberem quaestione 
 et nobis ueterum tractatorum mittatur auctoritas, quo in legendis 
 singulis ac probandis non meae uoluntati, sed uestro adquiescatis 
 arbitrio.

Quaeritis, quo sensu dictum sit et quomodo in prima ad Corinthios 
 epistula Pauli apostoli sit legendum: omnes quidem 
 dormiemus, non autem omnes inmutabimur 
 an iuxta quaedam exemplaria: non omnes dormiemus, 
 omnes autem inmutabimur; utrumque enim in 
 Graecis codicibus inuenitur.

super quo Theodorus Heracleotes, 
 quae urbs olim Perinthus uocabatur, in commentariolis 
 apostoli sic locutus est: omnes quidem non dormiemus. 
 omnes autem inmutabimur. Enoch 
 enim et Helias mortis necessitate superata ita, ut erant in 
 corporibus, de terrena conuersatione ad caelestia regna translati 
 sunt.

unde et sancti, qui die consummationis atque iudicii in 

 

 
 
 
 corporibus repperiendi sunt, cum aliis sanctis, qui ex mortuis resurrecturi 
 sunt, rapientur in nubibus obuiam Christo in aera et non gustabunt 
 mortem eruntque semper cum domino grauissima mortis necessitate 
 calcata. unde ait apostolus: omnes quidem non 
 dormiemus, omnes autem inmutabimur. qui 
 enim ex mortuis resurrexerint et in nubibus uiuentes rapti fuerint, 
 transibunt ad incorruptionem et mortalitatem inmortalitate mutabunt 
 non in tempore, non saltim in breui spatio, sed in atomo et in 
 puncto temporis atque momento, quo palpebra oculi mouere potest, 
 in nouissima tuba.

tanta enim fiet celeritate resurrectio mortuorum, 
 ut uiui, quos in corporibus suis consummationis tempus inuenerit, 
 mortuos de infernis resurgentes praeuenire non ualeant. quod manifestius 
 Paulus edisserens ait: canet enim tuba et mortui 
 resurgent incorrupti et nos inmutabimur. 
 oportet enim corruptibile istud induere incorruptionem 
 et mortale induere inmortalitatem, 
 ut possint in utramque partem uel in poenis uel in caelorum 
 regno manere perpetuum\'.

Diodorus, Tarsensis episcopus, praeterito hoc capitulo in 
 consequentibus breuiter adnotauit in eo, quod scriptum est: et 
 mortui resurgent incorrupti et nos in mutabimur. 
 \'si\', inquit, \'incorrupti resurgent mortui, haud dubium, quin 
 et ipsi ad meliora mutati. quid necesse fuit dicere: et nos inmutabimur?

an hoc uoluit intellegi, quod incorruptio

 

 
 
 
 communis sit omnium, inmutatio autem proprie iustorum, dum non 
 solum incorruptionem et inmortalitatem, sed et gloriam consequuntur?\'

Apollinaris licet uerbis aliis eadem, quae Theodorus, adseruit: 
 quosdam non esse morituros et de praesenti uita rapiendos in futuram, 
 ut mutatis glorificatisque corporibus sint cum Christo, quod 
 nunc de Enoch et Helia credimus.

Didymus non pedibus, sed uerbis in Origenis sententiam 
 transiens contraria uia graditur. ecce mysterium uobis 
 loquor: omnes quidem dormiemus, non autem 
 omnes inmuta b imur. quod ita disseruit: \'si non indigeret 
 resurrectio interprete nec obscuritatem haberet in sensibus, numquam 
 Paulus apostolus post multa, quae de resurrectione locutus 
 est, intulisset: ecce mysterium dico uobis: omnes 
 quidem dormiemus - id est moriemur -, non omnes autem 
 — sed soli sancti — inmutabimur.

scio, quod in nonnullis 
 \' codicibus scriptum sit: non quidemomnes, 
 omnes autem inmutabimur; sed considerandum, an, 
 quod praemissum est: omnes inmutabimur, possit conuenire, 
 quod sequitur: mortui resurgent incorrupti et 
 nos inmutabimur. si omnes inmutabuntur et hoc commune 
 cum ceteris, superfluum fuit dicere et nos inmutabimur. 
 quam ob rem ita legendum est:

omnes quidem dormiemus, 
 non omnes autem inmutabimur. si enim omnes

 

 

 

 
 
 
 in Adam moriuntur et in morte dormitio est, omnes ergo dormiemus 
 siue moriemur. dormit autem iuxta idioma scripturarum, qui mortuus 
 est s\'pe resurrectionis futurae. omnisque, qui dormit, utique 
 expergiscetur, si tamen non subita eum uis mortis oppresserit et mors 
 somno fuerit copulata. cumque omnes ita dormierint lege naturae, 
 soli sancti et corpore et anima in melius mutabuntur, ita ut incorruptio 
 omnium resurgentium sit, gloria autem atque mutatio omnium sanctorum\'.

quodque sequitur iuxta Graecos: έν ατόμῷ, έν ϱιή v I 
 siue QVltfj όϕϑαλμου̃ — utrumque enim legitur et nostri interpretati \\ 
 sunt in momento et in ictu siue in motu oculi —, 
 ita explanauit: \'iunctam simul omnium resurrectionem praesens 
 sermo significat\'. quando enim dicit: \'in puncto temporis et 
 in motu oculi atque momento\', futura omnium resurrectione 
 cunctam et primae et secundae resurrectionis excludit fabulam, 
 ut alii primi, alii nouissimi resurrecturi esse credantur.

atomus autem punctum temporis est, quod secari et diuidi 
 non potest; unde et Epicurus ex suis atomis mundum struit et 
 uniuersa conformat. ictusque oculi siue motus, qui Graece dicitur 
 Qonrj , tanta uelocitate transcurrit, ut paene sensum uidentis 
 effugiat. uerum quia in plerisque codicibus pro Qortfj , id est 
 ictu uel motu, QiTcfj legitur, hoc sentire debemus, quod, quomodo

 

 
 
 
 leuis pluma uel stipula aut tenue uel siccum folium uento flatuque 
 raptat uret de terra ad sublime transfertur, sic ad oculum uel motum 
 dei omnium mortuorum corpora mouebuntur parata ad aduentum 
 iudicis.

quodque iungit et dicit: in nouissima tuba; canet 
 enim et mortui resurgent incorrupti et nos 
 inmutabimur. oportet enim corruptiuum hoc 
 induere incorruptionem et mortale hoc induere 
 inmortalitatem, duplicem habet intellegentiam, 
 ut clangor tubae aut uocis indicet magnitudinem iuxta illud, quod 
 scriptum est: sicut tuba exalta uocem tuam, aut 
 apertam omnium resurrectionem iuxta id, quod in euangelio legimus: 
 tu autem, quando facis elemosynam, noli tuba 
 canere ante te, hoc est: abscondite fac misericordiam et in 
 secreto, ne uidearis de alterius miseria gloriari.

quaerimus autem, 
 cur ad nouissimam tubam mortuos scripserit resurrecturos. quando 
 enim nouissima dicitur, utique aliae praecesserunt. in Apocalypsi 
 Iohannis septem angeli describuntur cum tubis et unoquoque clangente, 
 primo uidelicet, secundo et tertio et quarto et quinto et sexto, 
 quid per singulos actum sit, indicatur. nouissimo autem, id est septimo, 
 claro tubae strepitu personante mortui suscitantur corpora, 
 quae prius habuerant corruptibilia, incorrupta recipientes.

unde, post 
 nouissimam tubam, exponit apostolus, quid sequatur: canet enim 
 et mortui resurgent incorrupti, nos autem inmutabimur. 
 quando dicit \'nos\', alium. se et eos, qui secum sunt, 
 5 praeter mortuos esse significat. ad quod intellegendum sunt qui

 

 

 
 
 
 dicant mortuos, qui resurgant incorrupti, esse corpora mortuorum, I 
 eos autem, qui dicantur esse mutandi, animas debere accipi, quando I 
 in maiorem gloriam fuerint commutatae et peruenerint in uirum 
 perfectum, in mensuram aetatis plenitudinis 
 Christi.

alii uero adserunt mortuos debere intellegi peccatores, 
 qui resurgant incorrupti, ut possint aeterna sustinere supplicia, eos. 
 autem, qui commutantur, esse sanctos, qui de uirtute in uirtutem 
 et de gloria transferuntur in gloriam. unde ad incorruptionem mortuorum 
 intulit: oportet enim corruptiuum hoc induere 
 incorruptionem. ad id autem, quod dixerat: nos 
 inmutabimur, illud adiunxit: et mortale hoc induere 
 inmortalitatem. aliud est enim inmortalitas, aliud incorruptio, 
 sicut aliud mortale et aliud corruptiuum.

quicquid autem mortale 
 est, et corruptiuum est, sed non, quod corruptiuum, statim et 
 mortale. corruptiua quippe sunt corpora, quae carent anima, et tamen 
 non sunt mortalia, quia numquam habuere uitam, quae proprie animantium 
 est. unde signanter apostolus corruptioni incorruptionem 
 et mortalitati - inmortalitatem. resurrectionis futuram tempore 
 copulauit\'.

Acacius, Caesareae, quae prius Turris Stratonis uocabatur, 
 post Eusebium Pamphili episcopus, in quarto Συμμιϰτων ζητμάτων 
 libro proponens sibi hanc eandem quaestionem latius disputauit et 
 utrumque suscipiens, quod inter se uidetur esse contrarium, post 
 principium, quod omisimus, sic locutus est: \'dicamus primum de eo, 
 quod magis in plurimis codicibus inuenitur: ecce mysterium

 

 
 
 
 dico) uobis: omnes quidem dormiemus, non omnes 
 autem inmutabimur.

mysterium dixit, ut adtentiorêS 
 faceret auditores de resurrectione plenius disserturus. dormitio autem 
 mortem istam, quae communis est omnium, significat. unde rectissime 
 posuit, quod omnes dormiamus, id est moriamur, sicut supra 
 dixerat: quomodo in A dam omnes moriuntur, sic 
 in Christo omnes uiuificantur.

cumergo omnes morituri 
 sint, audite sacramenta, quae dico: omnes quidem moriemur, 
 sed non omnes inmutabimur. canet 
 enim tuba — haud dubium, quin angelus septimus — et mortui 
 resurgent incorrupti. si autem incorrupti erunt mortui, 
 quomodo non inmutabuntur, cum incorruptio ipsa mutatio sit ? sed 
 hic commutatio, qua Paulus mutandus et sancti sunt, glorificatio 
 intellegitur. incorruptio autem idcirco communis est omnium, quia 
 in eo miserabiliores erunt peccatores, ut ad tormenta perpetui sint 
 i et non mortali et corruptibili corpore dissoluantur.

legimus in eadem 
 I,epistula apostolo disserente sacratam diuersitatem resurrectionis non 
 in natura corporum, sed in uarietate gloriae, dum alii resurgunt ad 
 poenas perpetuas, alii ad gloriam sempiternam: alia autem 
 caro uolatilium, alia piscium, alia iumentorum 
 et corpora caelestia et corpora terrena. 
 s i c, inquit, erit et resurrectio mortuorum.

Icui sententiae magis adquiescit ecclesia, ut omnes commune morte 
 moriamur et non omnes mutemur in gloria iuxta illud, quod Danihel 
 scribit: multi dormientes in terrae puluere resurgent, 
 alii in uitam aeternam, alii in

 

 
 
 
 confusionem et obprobrium sempiternum. qui enim 
 resurgent in confusionem et obprobrium sempiternum, non resurgent 
 in aeternam gloriam, in qua Paulus et, qui cum eo sunt, mutabuntur.

quae cum ita se habeant, et sic intellecta sint nobis: eorum tantum 
 commutationem suscipere, qui resurgent in gloriam, peccatorum 
 autem et infidelium, qui mortui appellantur et resurgent incorrupti, 
 nequaquam commutationem, sed poenas perpetuas esse dicendas.

Transeamus ad secundam lectionem, quae ita fertur in plerisque 
 codicibus: non quidem omnes dormiemus, omnes 
 autem inmuta b imur. ex qua nonnulli adserunt multos 
 uiuos in corporibus repperiendos et, si non dormiant omnes, non 
 omnes esse morituros, si autem non moriantur omnes, non omnes 
 resurrecturos. resurgere enim proprie dicitur, qui prius moriendo 
 cecidit.

unde et Paulum uolunt scribere in prima ad Thessalonicenses 
 epistula: nos, qui uiuimus, qui residui erimus in 
 aduentu domini, non praeueniemus eos, qui 
 dormiunt, quoniam ipse dominus in iussu, 
 in uoce archangeli, in tuba dei descendet de 
 caelo et mortui in Christo resurgent primum, 
 deinde nos, qui uiuimus, qui residui sumus, 
 simul cum illis rapiemur in nubibus obuiam 
 domino in aerem et sic semper cum domino erimus 
 u s.

et ex his dictis probare conantur Paulum et, qui cum eo scribebant 
 epistulam, putasse se non esse morituros, sed repperiendos 
 die consummationis in corpore. quod si uerum est, errauit Paulus et

 

 
 
 
 humana aestimatione deceptus est, ut arbitraretur se inueniendum 
 in corpore; quod falsum rerum exitus adprobauit. hoc intellexerant 
 et ipsi Thessalonicenses sacramenta sermonis mystici nescientes et 
 coniecturis uariis fluctuabant dicebantque: \'si Paulus inueniendus 
 in corpore est, proximus est dies iudicii\'.

unde corrigit eos secundam 
 epistulam scribens: rogamus uos, fratres, per aduentum 
 domini nostri Iesu Christi et nostram 
 congregationem in ipsum, ut non cito mente 
 moueamini nec terreamini neque per spiritum 
 neque per uerbum neque per epistulam tamquam per nos, 
 quasi instet dies domini. ne quis 
 uos seducat ullo modo, quoniam, nisi discessio 
 uenerit primum et reuelatus fuerit homo peccati, 
 filius perditionis, qui aduersatur et extollitur 
 super omne, quod dicitur deus aut 
 quod colitur, ita ut in templo dei sedeat ostendens 
 se, tamquam sit deus. non meministis, 
 quod, cum apud uos essem adhuc, haec dicebam 
 uobis?

quibus dictis hoc agit, ut eos reuocet ab errore, ne putent 
 diem adpropinquare iudicii et id, quod scripserat: nos, qui uiuimus, 
 qui residui sumus in aduentu domini, non 
 praeueniemus eos, qui dormierunt, aliter intellegant, 
 quam intellegi uoluit ipse, qui scripsit. neque enim fieri potest, 
 ut, qui ad Timotheum scripserat: ego iam delibor et tempus 
 resolutionis meae instat, putaret se in carne perpetuum 
 et numquam esse moriturum et de uita terrena statim ad 
 regna caelestia transiturum, praesertim cum ad Romanos scribens 
 eadem dixerit: quis me liberabit de corpore mortis

 

 
 
 
 huius? et ad Corinthios: habitantes in corpore peregrinamur 
 a domino. magis autem uolumus exire 
 de corpore et esse cum domino.

qui haec dicebat, 
 utique nouerat se esse moriturum. melius est igitur spiritaliter sentire, 
 quod scriptum est, et dormitionem in praesenti loco non mortem 
 accipere, per quam anima a corpore separatur, sed peccatum 
 post fidem et offensam dei dormitionemque post baptismum, de qua 
 et ad Corinthios loquebatur: ideo inter uos multi infirmi 
 sunt et dormiunt plurimi et in alio loco: ergo 
 et qui dormierunt in Christo, perierunt; qui 
 cum mortui sint, non sunt perpetua morte perituri, quia non mortali 
 crimine continentur, sed leui modicoque peccato.

quod et alius sanctus 
 uitare cupiens loquebatur: ne forte obdormiam in 
 morte. est enim somnus peccati, qui ducit ad mortem, et est alia 
 delicti dormitio, quae morte non stringitur. qui ergo uixerit ea uita, 
 quae dicit: \'ego sum uita\' — etenim. uita nostra abscondita 
 est cum Christo in deo —, et numquam 
 ab ea fuerit separatus nec ad mortem usque peccauerit, iste 
 de uiuentibus et semper uiuentibus esse dicitur, de quibus 
 et -saluator in euangelio Iohannis mystico sermone testatur: 
 qui credit in me, non morietur in aeternum.

unde et apostolus domini sui calcans uestigia ea docuit discipulos, I 
 quae didicit a magistro. omnes itaque non dormiemus. qui enim omni I 
 custodia seruat cor suum et ad Christi praecepta uigilat mandatique I 
 eius memor est dicentis: uigilate, quia nescitis, qua 
 hora fur ueniat, et in alio loco: ne dederis somnum I

 

 
 
 
 oculis tuis et palpebris tuis dormitationem, 
 ut saluus fias quasi caprea de uinculis et quasi 
 auis de laqueis, iste non dormiet.

cum igitur quidam non 
 dormiant, qui semper in Christo uiuunt et uigilant, sequitur, ut nequaquam 
 omnes dormiant et e contrario omnes inmutentur non inmutatione 
 gloriae, quae proprie sanctis debetur, sed ea inmutatione, 
 qua corruptiuum hoc incorruptiuum efficitur, ut uel poenas uel praemia 
 recipiat sempiterna. quod etsi dormierit aliquis in Christo et 
 neglegentiae somno obdormierit, debet audire, quod scriptum est: 
 numquid, qui dormit, non resurget ? qui uero non 
 dormit, sed uigilat et semper uiuit in Christo, de uita ad uitam transiet 
 siue rapietur in nubibus, ut semper cum domino sit.

de istius 
 modi dormientibus Lazarus erat, de quo dominus ait: Lazarus, 
 amicus noster, dormit. etde hoc dormiente dicebat ad 
 Martham: qui credit in me, etiam si mortuus fuerit, 
 uiuet et omnis, qui uiuit et credit in me, 
 non morietur in aeternum. qui enim tota in Christo 
 mente confidit, etiam si ut homo lapsus mortuus fuerit in peccato, 
 fide sua uiuit in.perpetuum. alioquin mors ista communis et credentibus 
 et non credentibus debetur aequaliter et omnes pariter resurrecturi 
 sunt, alii in confusionem aeternam, alii ex eo, quod credunt, 
 in sempiternam uitam.

et sic stare potest, ut, qui credit in Christo, 
 non moriatur et, etiam si mortuus fuerit, uiuat in perpetuum, quod 
 iuxta corporalem mortem excepto Enoch et Helia nulli contigisse perspicuum 
 est. qui autem fidei magnitudine semper uiuunt in Christo,

 

 
 
 
 non dormient, non morientur, sed imitatores erunt uitae apostolicae, 
 qui absque ulla culpa uixerunt in lege iustitiae et ad fidem domini 
 transeuntes credentesque in eo, qui uita uocatur et resur.rectio, numquam 
 dormiere, numquam mortui sunt. anima enim, quae 
 peccauerit, ipsa morietur. sicut igitur anima, quae 
 peccat, uiuente corpore mortua est et eadem die, qua peccauerit, 
 dormit in mortem dicente Ecclesiaste: qui peccauerit, mortuus 
 est ex tunc, sic anima, quae Christi praecepta seruauerit, 
 etiam si corpus mortuum fuerit, uiuet in aeternum.

hoc autem sciendum, 
 quod magis conueniet ueritati ita legere: omnes quidem 
 dormiemus, non omnes autem inmutabimur, 
 maxime quia sequitur: mortui resurgent incorrupti 
 et nos inmutabimur. si enim omnes sunt inmutandi iuxta 
 alteram lectionem, quomodo postea dicitur quasi praecipuum atque 
 priuatum et proprie apostolorum: et nos inmutabimur? 
 quando autem dicit \'nos\', sanctos quosque significat\'.

Quaeritis, quomodo intellegendum sit illud, quod in prima 
 ad Thessalonicenses epistula scribitur: hoc enim uobis dicimus 
 in uerbo domini, quia nos, qui uiuimus, 
 qui residui sumus in aduentu domini, non praeueniemus 
 eos, qui dormierunt, quoniam ipse 
 dominus in iussu, in uoce archangeli et in tuba 
 dei descendet de caelo et, mortui qui in Christo 
 sunt, resurgent primi, deinde nos, qui

 

 
 
 
 uiuimus, qui reliqui sumus, simul cum illis rapiemur 
 in nubibus obuiam Christo in aera et ita 
 semper cum domino erimus.

super quo quamuis superior 
 Acacii disputatio plenius uentilarit, tamen dicendum est, quid 
 uideatur aliis, Theodoro uidelicet, Apollinari et Diodoro, qui unam 
 sequuntur sententiam. quorum Diodorus haec scripsit: \'residuos 
 atque uiuentes Paulus apostolus uocat, non quo uelit intellegi et 
 se et alios resurrectionis tempore in corpore repperiendos, sed \'nos\' 
 dixit pro eo, quod est \'iustos, de quorum et ego sum numero\'. ipsi 
 enim rapientur obuiam Christo et non peccatores. \'uiuentes\' autem 
 non iuxta tropologiam sanctos accipimus, qui peccato mortui sunt, 
 sed omnes, quos in corpore adueniens Christus inuenerit.

quodque 
 sequitur: non praeueniemus eos, qui dormiunt, 
 nequaquam ad peccatores referre debemus — neque enim peccatores 
 cum iustis rapientur obuiam Christo —, sed eos, quos mors dissoluerit. 
 uerum quid ista perquiro et apostolicis dictis calumniam facio, cum 
 ipse manifestissime scribat: qui residui sumus in aduentum 
 domini? qui sint autem residui, uerbis discimus saluatoris: 
 sicut in diebus Noe ducebant uxores 
 et nubebant et repente uenit diluuium et 
 tulit omnes, sic erit aduentus f il i i hominis.

quibus 
 sermonibus adprobatur in fine mundi multos uiuos et adhuc in corporibus 
 repperiendos. sequitur: in iussu, in uoce archangeli 
 et mortui resurgent primi. et hoc rursum saluator in euangelio 
 loquitur: media autem nocte sponsus uenit, qui 
 utique uiuentes in corpore deprehendet, quando duo erunt in

 

 
 
 
 lecto uno, unus adsumetur et alius relinquetur, 
 et duae molentes, una adsumetur et alia 
 relinquetur. quibus\' dictis ostenditur medio noctis securis 
 omnibus consummationem mundi esse uenturam\'.

Origenes in tertio uolumine Εξηγητϰῷν epistulae Pauli ad 
 Thessalonicenses primae post multa, quae uario prudentique sermone 
 disseruit, haec intulit, de quibus nulli dubium est et Acacium 
 pleraque libasse: \'quid est ergo, quod scribunt Thessalonicensibus 
 in uerbo dei Paulus et Siluanus et Timotheus: ns o s, qui uiuimus, 
 qui residui sumus in aduentu domini, 
 non praeueniemus eos, qui dormierunt?

qui sunt 
 isti uiuentes, qui loquuntur talia? utique Paulus, non ab 
 hominibus neque per homines apostolus, et 
 carissimus filius eius in fide Timotheus et Siluanus, qui illis erat et 
 affectione et uirtutibus copulatus. et hoc non solum illi, sed, quicum-que Pauli et scientia et conuersatione similis est, dicere potest: n o s, 
 qui uiuimus, quorum corpus mortuum est propter peccatum, 
 spiritus autem uiuit propter iustitiam et quorum mortificata sunt 
 membra super terram, ita ut nequaquam concupiscat caro contra 
 spiritum.

si enim adhuc desiderat caro, uiuit et, quia uiuit, desiderat 
 et non sunt mortificata membra eius super terram, quod, si mortificata 
 sunt, nequaquam contra spiritum concupiscunt, quae mortificationis 
 ui huiusce modi desiderium perdiderunt. sicut igitur, qui 
 uita caruere praesenti et ad meliora translati sunt, magis uiuunt

 

 
 
 
 deposito mortis corpore et uitiorum omnium incentiuis, sic, qui mortificationem 
 Iesu in corpore suo circumferunt et nequaquam uiuunt 
 iuxta carnem, sed iuxta spiritum, uiuunt in eo, qui uita est, et uiuit 
 in eis Christus, de quo scriptum est: uiuens sermo dei et 
 efficax, qui est dei uirtus deique sapientia.

uiuunt enim, in quibus 
 uiuit uirtus dei omni humana fragilitate deposita et in quibus uiuit 
 sapientia, quae abscondita est in deo et in quibus uiuit et inoperatur 
 iustitia. Christus enim factus est nobis non solum iustitia ex deo, sed 
 et sapientia et omne, quod uirtus est. et si quidem in praesenti loco 
 se a dormientibus et in Christo mortuis, qui hanc scribunt epistulam, 
 separarent, uidebatur superflua adnotatio et ex uno loco adsumptum 
 testimonium non ualeret; nunc uero eodem sensu, quia eodem et 
 spiritu, et in prima ad Corinthios loquitur: omnes non dormiemus, 
 omnes autem inmutabimur in momento, 
 in motu oculi, in nouissima tuba; canet enim 
 et mortui resurgent incorrupti et nos inmutabimur.

hoc, quod m praesenti loco scriptum est: in tuba 
 dei descendet de caelo, conpara illi, quod ad Corinthios 
 dicitur: in nouissima tuba; canet enim, illi autem, 
 20 quod ad Thessalonicenses legitur: et mortui in Christo

 

 
 
 
 resurgent primum, hoc, quod ad Corinthios scriptum est: 
 et mortui resurgent incorrupti.

porro, quod sequitur: 
 deinde nos, qui uiuimus, qui residui sumus, 
 illis respondet: et nos inmutabimur, quorum utrumque 
 sic intellegi potest: nos, qui uiuimus, qui residui sumus in aduentu 
 domini, et nos, qui inmutabimur et non sumus ex his, qui appellantur 
 mortui, sed uiuimus, idcirco praesentiam dei non in morte, sed in uita 
 praestolamur, quia de Israhelitico genere sumus et electae sunt de 
 nobis reliquiae, de quibus olim dominus loquebatur: dereliqui 
 mihi septem milia, uiros, quinon curuauerunt 
 genua Bahal.

in Iohannis quoque euangelio uiuorum et non 
 uiuorum duplex ordo describitur; omnis, qui credit in me, 
 etiam si mortuus fuerit, uiuet; et omnis, qui 
 uiuit et credit in me, non morietur in aetern 
 u m. si uiuos ita intellegimus, ut a nobis dictum est, dormientes 
 et in Christo mortuos illos esse credamus, qui, cum uelint in Christo 
 uiuere, tamen peccato mortui sunt. sin autem reliquiae et electio secundum 
 gratiam appellantur uiuentes, qui non ita credunt nec de 
 Israhelitica nobilitate generati sunt, dormientes et mortui appellabuntur 
 in Christo.

Sunt, qui hunc locum ita edisserant: uiui appellantur, qui 
 numquam peccato sunt mortui; qui autem peccauerunt et in eo, 
 quod peccauerunt,: mortui sunt et postea conuersi ad paenitentiam 
 purgant antiqua delicta, mortui appellantur, quia peccauerunt, in 
 Christo autem mortui, quia plena ad deum mente conuersi sunt. 
 porro, qui uiuunt et habent testimonium fidei et necdum receperunt 
 promissionem dei, qui et de aliis quiddam melius cogitauit, ut non

 

 
 
 
 absque his, qui iusti sunt, coronentur, in eo habebunt beatitudinem, 
 quod fruuntur bono conscientiae et uiuunt et relicti sunt in aduentu 
 domini saluatoris.

sed quia clemens est deus et uult saluari etiam 
 eos, qui dormierunt et m Christo mortui sunt, non praeuenient illos 
 neque soli rapientur in nubibus, sed iuxta exemplum euangelicae 
 parabolae unum denarium unamque mercedem et undecimae horae 
 operarii et primae, qui in uineam missi sunt, salutis accipient. nec 
 hoc alicui uideatur iniustum, ut dispar labor unum praemium consequatur. 
 magna quippe diuersitas est eorum, qui post uulnera sunt 
 sanati, et eorum, qui numquam uiderint terrorem mortis.

de his puto 
 dictum: quis est homo, qui uiuat et non uideat 
 mortem, redimet d e morte animam suam? neque 
 enim, ut quidam putant, \'quis\' pro eo, quod est \'nullus\', accipitur, 
 sed quasi dixerit \'quis\' puta iuxta illud, quod scriptum est: quis 
 sapiens et intellegit haec? nec non in alio loco: d omine, 
 quis habitabit in tabernaculo tuo? et 
 iterum: quis cognouit sensum domini? residui ergo 
 erunt de credentibus pauci, qui aduentum domini uideant secundum 
 id, quod deus uerbum est, nequaquam in uilitate carnis, sed in gloria 
 triumphantis.

et considerandum, quomodo primum dormientes appellauerit, 
 deinde in Christo mortuos, quos uiuentes praeuenire non 
 poterunt. qui enim non custodierit hoc, quod scriptum est: ne dederis 
 somnum oculis tuis neque palpebris tuis 
 dormitationem, ut saluus fias sicut caprea 
 de uinculis et sicut auis de laqueis, dormiet et

 

 
 
 
 culpabili sopore torpescet, cumque dormierit, transibit in mortem. 
 sicut enim mouetur, qui uigilat, sic, qui dormit, iacet inmotus et in 
 mortis torpet similitudine.

quod autem dormitionem sequitur mors, 
 et prima ad Corinthios docere nos poterit, in qua ita scriptum est: 
 nunc autem Christus resurrexit a mortuis, 
 primitiae dormientium; quia enim per hominem 
 mors, et per hominem resurrectio mortuorum, 
 et post paululum: non omnes dormiemus, sed 
 omnes inmutabimur in momento, in ictu oculi, 
 in nouissima tuba; canet enim et mortui resurgent 
 incorrupti et nos inmutabimur.

cum ergo 
 haec de dormitione dicantur et morte et illud legamus in apostolo: 
 surge, qui dormis, et exsurge de mortuis et inluminabit 
 te Christus, iuremus domino et uotum faciamus 
 deo Iacob unusquisque dicens in corde suo: si escendam 
 super stratum meum, si dedero somnum oculis 
 meis et palpebris meis dormitationem, donec 
 inueniam locum domino — haud dubium, quin in anima 
 tua-, tabernaculum deo Iacob, ut deus in illo aeterna 
 sede requiescat.

sequitur: quia ipse dominus in iussu 
 et reliqua. descendet enim missus a patre non diuersitate uirtutis, 
 sed dispensatione iudicis, et descendet ad eos, qui deorsum sunt, 
 uerbum dei et sapientia et ueritas atque iustitia. et quamquam mortui 
 sint, ad quos dignatur descendere, tamen non sunt ab eo alieni; 
 mortui enim uocantur in Christo. qui autem uiuunt, hoc habent

 

 
 
 
 priuilegium, quod eliguntur e pluribus.

attamen utrumque agmen, et 
 mortuorum in Christo et uiuentium, pariter rapientur in nubibus 
 obuiam domino, ut non eum expectent, donec ad terrena descendat, 
 sed praesentia illius et contubernio in sublimibus perfruantur. quantaque 
 Christi clementia, ut pro salute nostra non solum caro factus sit, 
 sed ad mortuos usque descenderit et in ipsa morte habeat signa uiuentium! 
 aqua enim et sanguis de latere eius egressa sunt. descendit 
 igitur sermo diuinus uoce archangeli praecedente et praeparante. sibi 
 uiam in his, qui eius possunt ferre praesentiam.

quod ut queamus 
 intellegere, primi aduentus mysteria cognoscamus. scriptum est de 
 Iohanne, qui praecursor eius fuit, quod in heremo dixerit: ego uox 
 clamantis in deserto et reliqua. quid clamauit uox in deserto? 
 parate uiam domini, rectas facite semitas 
 eius. ob quod praemium quamue mercedem? omnis 
 uallis inple bitur et omnis mons et collis humiliabitur 
 et erunt praua in directa et aspera 
 in uias planas et uidebit omnis caro salutare 
 d e i. hoc autem ideo, quia uerbum caro factum est et 
 habitauit in nobis.

nunc autem nequaquam uox prophetae 
 in deserto erit, sed uox archangeli parantis uias non in carnis humilitate 
 uenienti, sed ei, qui est apud patrem uerbum deus. et tunc 
 quidem egrediebantur in desertum, ut audirent adsumpti hominis 
 praecursorem et uiderent harundinem uento agitatam, de qua factae 
 sunt tibiae et uocalis calamus. qui in ore puerorum dulci sonat modulamine 
 canentium in plateis atque dicentium: cantauimus

 

 

 

 
 
 
 uobis et non saltastis; nunc autem in uoce archangeli 
 praecedentis dominum descendentem de caelis et in clarissima tuba 
 unusquisque credentium uel ad proelium uel ad sacerdotalia ministeria 
 prouocatur.

legimus in Numerorum libro sacratas deo tubus, 
 quae ante hostias personent. sin autem magna est uox et angeli tubae 
 et archangeli, quanto maior erit tubae dei, quae parat uias primum 
 dormientium et mortuorum in Christo, deinde eorum, qui uiuunt 
 et residui sunt et sermonis dei praestolantur aduentum! forsitan 
 simplicis tubae clangor dormientibus et mortuis in Christo necessarius 
 est, uox autem archangeli et tubae dei his, qui uiuunt et 
 in praesentiam domini reseruantur.

uideamus, quid possit intellegi 
 et id, quod sequitur: simul cum illis rapiemur. quo 
 uerbo ostendi puto subito ad meliora transcensum et idcirco raptum 
 uoluisse se dicere, ut uelocitas transeuntis sensum cogitantis excederet. 
 quod et in alio loco eiusdem uerbi proprietate signauit: scio 
 hominem in Christo ante annos quattuordecim 
 — siue in corpore, nescio, siue extra corpus, 
 nescio, deus scit — raptum istius modi usque 
 ad tertium caelum. et scio huiusce modi hominem 
 — siue in corpore siue extra corpus, nescio, 
 deus scit –, quia raptus est in paradisum et audiuit 
 uerba ineffabilia, quae non licet homini 
 loqui u i.

alii enim proficientes et, ut ita dicam, gradientes ad maiora 
 crescebant, donec fierent iuxta id, quod scriptum est, \'magni ualde 
 nimis, et quosdam in caelum adsumptos legimus. Paulus autem, 
 uas electionis, in tertium caelum raptus ascendit et idcirco audiuit

 

 
 
 
 uerba ineffabilia. quomodo autem hi, qui rapiuntur in nubibus, rapiantur 
 obuiam Christo, diligentius contemplandum est. scimus nubes 
 prophetas, quibus praecepit deus, ne pluerent super Tsrahel imbrem, 
 quando inpleuerunt mensuram patrum suorum et facta est 
 lex et prophetae usque ad Iohannem Baptistam. et quia deus posuit 
 in ecclesia primum apostolos, secundo prophetas, non solum prophetae, 
 sed et apostoli nubes intellegendi sunt.

si quis igitur rapitur 
 ad Christum, ascendit super nubes legis et euangelii, super prophetas 
 et apostolos et adsumptis alis columbae eorumque doctrina ad excelsa 
 sublatus occurrit non deorsum, sed in aere et spiritali intellegentia 
 scripturarum. occurrens autem in spiritalibus et terrena 
 dimittens, siue ille sit dormiens siue in Christo mortuus siue uiuens 
 et in illius praesentiam reseruatus, semper cum illo erit et fruetur 
 uerbo dei et sapientia, ueritate atque iustitia\'.

Haec celeri sermone dictaui, quid eruditi uiri de utroque 
 sentirent loco et quibus argumentis suas uellent probare sententias, 
 uestrae prudentiae exponens. neque enim tanta est meae pusillitatis 
 auctoritas, qui nihil sum et inuidorum tantum morsibus pateo, quanta 
 eorum, qui nos in domino praecesserunt, nec iuxta Pythagorae discipulos 
 praeiudicata doctoris opinio, sed doctrinae ratio ponderanda 
 est.

si quis autem contrariae factionis inmurmurat, quare explanationes 
 eorum legam, quorum dogmatibus non adquiesco, sciat me 
 illud apostoli libenter audire: omnia probate, quod bonum 
 est, retinete et saluatoris uerba dicentis: estote 
 probati num mularii, ut, si quis nummus adulter est et

 

 

 
 
 
 figuram Caesaris non habet nec signatus moneta publica, reprobetur, 
 qui autem Christi faciem claro profert lumine, in cordis nostri marsuppium 
 recondatur.

etenim, si dialecticam scire uoluero aut philosophorum 
 dogmata et-ut ad nostram redeam scientiam-scripturarum, 
 nequaquam simplices ecclesiae uiros interrogare debeo, quorum 
 alia gratia est— et unusquisque in suo sensu abundat, praesertim cum 
 in domo magna uasorum patris familiae diuersitas multa dicatur —, 
 sed eos, qui artem didicere ab artifice et in lege dei meditantur die ac 
 nocte.

ego et in adulescentia et in extrema aetate profiteor et Origenem 
 et Eusebium Caesariensem uiros esse doctissimos, sed errasse 
 in dogmatum ueritate. quot e contrario de Theodoro, Acacio, Apollinare 
 possumus dicere! et tamen omnes in explanationibus scripturarum 
 sudoris sui nobis memoriam reliquerunt. in terra aurum quaeritur 
 et de fluuiorum alueis splendens profertur glarea Pactolusque 
 ditior caeno est quam fluento.

cur me lacerant inimici mei et aduersum 
 silentem crassae sues grunniunt ? quarum omne studium est, 
 immo scientiae supercilium, aliena carpere et sic ueterum defendere 
 perfidiam, ut perdant fidem suam. meum propositum est antiquos 
 legere, probare singula, retinere, quae bona sunt, et a fide ecclesiae 
 catholicae non recedere.

Uolens ad alias quaestiunculas respondere et uel mea uel

 

 
 
 
 aliena dictare extemplo a fratre Sisinnio admonitus sum, ut et ad uos 
 et ad ceteros sanctos fratres, qui nos amare dignantur, litteras scriberem. 
 cohibebo igitur gradum et, si uita comes fuerit, futuro me 
 operi reseruabo, ut et uobis per partes paream et fractum ac senile 
 corpusculum onus possit ferre moderatum.

illud autem breuiter in 
 fine commoneo, hoc, quod in Latinis codicibus legitur: omnes 
 quidem resurgemus, non omnes autem inmutabimur, 
 in Graecis uoluminibus non haberi, sed uel: omnes 
 dormiemus, n.on omnes autem inmutabimur 
 uel:non omnes dormiemus, omnes autem inmutabimur, 
 quorum qui sensus sit, supra diximus.

PRAEFATIO. 
 
 Ignota uultu fidei mihi ardore notissima es. et de extremis 
 Galliae finibus in Bethleemitico rure latitantem ad respondendum 
 prouocas de sanctarum quaestiunculis scripturarum per hominem 
 dei filium meum Apodemium commonitoriolum dirigens, quasi 
 uero non habeas in tua prouincia disertos uiros et in dei lege perfectos, 
 nisi forte experimentum magis nostri quam doctrinam flagitas 
 et uis scire, quid de his, quae ab aliis audisti, nos quoque sentiamus.

maiores tui Patera atque Delphidius, quorum alter, antequam ego 
 nascerer, rhetoricam Romae docuit, alter me iam adulescentulo omnes 
 Gallias prosa uersuque suo inlustrauit ingenio, iam dormientes 
 et taciti me iure reprehendunt, quod audeam ad stirpem generis 
 sui quippiam musitare, licet concedens eis eloquentiae magnitudinem 
 et doctrinam saecularium litterarum merito subtraham scientiam 
 legis dei, quam nemo accipere potest, nisi ei data fuerit a patre 
 luminum, qui inluminat omnem hominem uenientem 
 in mundum et stat medius credentium, qui in nomine 2

 

 
 
 
 eius fuerint congregati.

unde libere profiteor - nec dictum superbiae 
 pertimesco - me scribere tibi non in doctis humanae sapientiae uerbis, 
 quam deus destructurus est, sed in uerbis fidei spiritalibus spiritalia 
 conparantem, ut abyssus ueteris testamenti inuocet abyssum euangelicam 
 in uoce cataractarum, id est prophetarum et apostolorum 
 suorum, et ueritas domini perueniat usque ad nubes, quibus mandatum 
 est, ne super incredulum Israhel imbrem pluerent, sed ut rigarent 
 arua gentilium et torrentem spinarum ac mare mortuum dulcorarent.

ora igitur, ut uerus Heliseus steriles in me et mortuas aquas 
 uiuificet et apostolorum sale, quibus dixerat: uos estis sal terr 
 a e, meum munusculum condiat, quia omne sacrificium, quod absque 
 sale est, domino non offertur. nec fulgore saecularis eloquentiae 
 delecteris, quam uidit Iesus quasi fulgur cadentem de caelo, sed potius 
 eum recipe, qui non habet decorem nec faciem, homo in plagis 
 positus et sciens ferre infirmitatem, et quicquid ad proposita respondero, 
 scias me non confidentia respondisse sermonis, sed eius fide, 
 qui pollicitus est: aperi os tuum et implebo illud.

Quomodo perfectus esse quis possit et quomodo uiuere debeat 
 uidua, quae sine liberis derelicta est . — Hoc idem et in euangelio legis 
 doctor interrogat: magister, quid faciens uitam 
 aeternam possidebo? cui respondit dominus: 
 mandata nosti? dicit illi: quae? Iesus autem 
 dixit: non homicidium facies, non adulterium,

 

 
 
 
 non furtum, non falsum testimonium dices; 
 honora patrem et matrem et diliges proximum tuum 
 sicut te ipsum. et illo dicente: \'haec omnia feci\' \' 
 dominus intulit: unum tibi deest. si uis esse 
 perfectus, uade, uende omnia, quae habes, et 
 da pauperibus et ueni, sequere me.

itaque et 
 ego tibi domini nostri respondebo sermonibus: si uis esse 
 perfecta et tollere crucem tuam et sequi dominum saluatorem 
 et imitari Petrum dicentem: ecce nos omnia nostra dimisimus 
 et secuti.sumus te, uade et uende omnia tua, 
 quae habes, et da pauperibus et sequere saluatorem. non dixit:\' da 
 filiis, da fratribus, da propin quis\' — quos etiam si haberes, iure his dominus 
 praeferretur — sed \'da pauperibus\', immo da Christo, qui in pauperibus 
 pascitur, qui, cum diues esset, pro nobis pauper factus est, 
 qui loquitur in tricesimo nono psalmo: ego autem mendicus 
 sum et pauper, dominus sollicitus est pro me.

statimque quadragesimi de eo exordium est: beatus, qui intellegit 
 super egenum et pauperem. intellegentia 
 opus est et post intellegentiam beatitudine, qui sit egenus et pauper, 
 non utique ille, qui mendicitate et squalore coopertus est et tamen non recedit a uitiis, sed de quibus apostolus loquitur: tantum 
 ut pauperum memores essemus, ob quorum refrigeria 
 laborant Paulus et Barnabas in ecclesiis gentium, ut collectae fiant 
 per primam sabbati, et hanc ipsam oblationem non per alios, sed per

 

 
 
 
 se deferre festinant his, qui suas pro Christo amisere substantias, 
 qui persecutiones passi sunt, qui dixerunt patri suo et matri, uxoribus 
 et liberis: non nouimus uos.

hi lmpleuerunt uoluntatem dei et 
 audierunt dicentem dominum saluatorem: mater mea et 
 fratres mei hi sunt, qui faciunt uoluntatem 
 patris mei. et haec dicimus, non quo in pauperes Iudaeos siue 
 gentiles et omnino, cuiuslibet gentis sint pauperes, prohibeamus 
 faciendam elemosynam, sed quo Christianos et credentes pauperes 
 incredulis praeferamus et inter ipsos Christianos sit multa diuersitas, 
 utrum peccator an sanctus sit.

unde et apostolus passiuam in omnibusmisencordiamprobansinfert: 
 maxime in domesticos 
 fidei. domesticus fidei est, qui eadem tibi religione coniungitur, 
 quem a consortio fraternitatis peccata non separant. quodsi de inimicis 
 quoque nobis praecipitur, ut, si esurierint, demus eis cibos, si sitierint, 
 demus eis potum et haec facientes congregemus carbones 
 super caput eorum, quanto magis de his, qui non sunt inimici et qui 
 Christiani sunt aut Christiani sancti! neque uero hoc, quod dicitur: 
 haec enim faciens carbones ignis congregabis 
 super caput eius, in malam partem accipiendum est, sed in 
 bonam.

quando enim inimicis nostris praebemus beneficia, malitiam 
 eorum nostra bonitate superamus et mollimus duritiam iratumque 
 animum ad necessitudinem flectimus atque ita congregamus carbones 
 super caput eorum, de quibus scriptum est: sagittae potentis 
 acutae cum carbonibus desolatoriis,

 

 
 
 
 ut, quomodo de altari a seraphin carbo sublatus prophetae labia purgauit, 
 ita et inimicorum nostrorum peccata purgentur, ut uincamus, 
 in bono malum et benedicamus maledicentibus et imitemur patrem,I 
 qui solem suum oriri facit super iustos et iniustos.

igitur et tu, quia 
 paucos non habes filios, habe plurimos; fac tibi amicos de iniquo 
 mamona, qui te recipiant in aeterna tabernacula. pulchreque dixit 
 \'de iniquo\'; omnes enim diuitiae de iniquitate descendunt et, nisi 
 alter perdiderit, alter non potest inuenire. unde illa uulgata sententia 
 mihi uidetur esse uerissima: \'diues aut iniquus aut iniqui heres\'. 
 quod cum legis doctor audisset et ferre non posset, quia habebat diuitias 
 multas, conuersus dominus ad discipulos ait: quam difficile, 
 qui diuites sunt, intrare possunt in 
 reg n a caelorum!

non dixit \'inpossibile\', sed \'difficile\', licet\' 
 exemplum posuerit inpossibilitatis: facilius camelus 
 per foramen acus transire. poterit quam diues 
 in re g na caelorum. hoc autem non tam difficile est, quam 
 inpossibile; numquam enim fieri potest, ut camelus transeat per 
 foramen acus. numquam igitur diues intrare poterit regna caelorum ? 
 sed camelus tortuosus et curuus est et graui sarcina praegrauatur; et 
 nos ergo, quando prauas ingredimur semitas et rectam uiam dimittimus 
 et oneramur mundi diuitiis siue pondere delictorum, regnum dei

 

 
 
 
 ingredi non ualemus.

quodsi deponamus grauissimam sarcinam et 
 adsumamus nobis pennas columbae, uolabimus et requiescimus et 
 dicitur de nobis: si dormiatis inter medios cleros, 
 pennae columbae deargentatae et posteriora 
 dorsi eius in pallore auri. dorsum nostrum, quod primum 
 informe erat et graui sarcina premebatur, habeat uirorem 
 auri, quod interpretatur in sensu, et alas deargentatas, quae intelleguntur 
 in eloquio - scripturarum, et regnum dei intrare poterimus.

dicunt apostoli se omnia, quae sua fuerint, dimisisse et mercedem 
 pro hac uirtute audacter exposcunt. quibus respondit dominus: 
 omnis, qui relinquit domum uel fratres aut 
 sorores aut patrem aut matrem aut uxorem 
 aut filios aut agros propter nomen meum, centuplum 
 accipiet et uitam aeternam possidebit. 
 o quanta beatitudo pro paruis magna recipere, aeterna pro breuibus, 
 pro morituris semper uiuentia et habere dominum debitorem!

si qua 
 autem uidua habet liberos — et maxime, si nobilis familiae est —, 
 egentes filios non dimittat, sed ex aequalitate, ut meminerit primum 
 animae suae et ipsam putet esse de filiis et partiatur potius cum 
 liberis, quam omnia filiis derelinquat, immo Christum liberorum 
 suorum faciat coheredem. respondebis: \'difficile, durum est, contra 
 naturam\'. sed dominum tibi audies respondentem: qui potest 
 capere, capiat . et si uis esse perfecta, non tibi iugum necessitatis 
 inponit, sed potestati tuae liberum concedit arbitrium.

uis esse 
 perfecta et in primo stare fastigio dignitatis? fac, quod fecerunt

 

 
 
 
 apostoli, uende omnia, quae habes, et da pauperibus et sequere saluatorem 
 et nudam solamque uirtutem nuda sequaris et sola. non uis esse 
 perfecta, sed secundum gradum tenere uirtutis ? dimitte omnia tua, 
 quae habes, da filiis, da propinquis. nemo te reprehendit, si inferiora 
 secteris, dum modo illam scias tibi iure praelatam; quae elegerit 
 prima.

dicis: hoc apostolorum est et uirorum, mulierem autem nobilem 
 non posse omnia uendere, quae multis adiumentis uitae huius 
 indigeat. audi igitur apostolum commonentem: non ut aliis 
 refrigerium, uobis autem tribulatio, sed ex 
 aequalitate uestra abundantia illorum sustentet 
 inopiam, ut et illorum abundantia 
 uestrae inopiae sit supplementum. unde et dominus: 
 qui habet, inquit, duas tunicas, det alteram 
 non habenti.

quid, si Scythiae fngora sint et Alpinae niues, 
 quae non duabus et tribus tunicis, sed uix pecudum pellibus repelluntur 
 ? quicquid ergo corpora nostra defendere potest et humanae 
 succurrere inbecillitati, quos nudos natura profudit, hoc una appellanda 
 est tunica et, quicquid in praesentibus alimentis necessarium 
 est, hoc unius diei uictus appellatur. unde praeceptum est: ne cogitetis 
 de crastino, hoc est de futuro tempore, et apostolus: 
 habentes, inquit, uictum et uestitum his 
 contenti sumus. si plus habes, quam tibi ad uictum uestitumque 
 necessarium est, illud eroga, in illo debitricem esse te noueris. 
 Ananias et Sapphira apostoli meruere sententiam, quia sua timide

 

 
 
 
 reseruarunt. \'ergone\', inquies, \'puniendus est, qui sua non dederit?

\' 
 minime. puniti sunt, quia mentiri uoluerunt spiritui sancto et reseruantes 
 necessaria uictui suo quasi perfecte saeculo renuntiantes 
 uanam gloriam sectabantur. alioquin licet libere uel dare uel non dare, 
 quamquam ei, qui cupiat esse perfectus, praesens paupertas futuris 
 diuitiis conpensanda sit. quomodo autem uidua uiuere debeat, breui 
 sermone apostolus conprehendit dicens: quae in deliciis 
 est, uiuens mortua est et nos in duobus libellis, quos ad 
 Furiam et Saluinam scripsimus, plenius dictum putamus.

Quid sit, quod in Matheo scriptum est: dico autem 
 uobis: non bibam a modo de hoc genimine uitis 
 usque in diem illum, quo illud bibam uobiscum 
 nouum in regno patris mei . — Ex hoc loco quidam 
 mille annorum fabulam struunt, in quibus Christum regnaturum corporaliter 
 esse contendunt et bibiturum uinum, quod ex illo tempore 
 usque ad consummationem mundi non biberit. nos autem audiamus 
 panem, quem fregit dominus deditque discipulis, esse corpus domini 
 saluatoris ipso dicente ad eos: accipite et comedite, hoc 
 est corpus meum, et calicem illum esse, de quo iterum locutus 
 est: bibite ex hoc omnes; hic est enim sanguis 
 meus noui testamenti, qui pro multis effundetur 
 in remissionem peccatorum.

iste est 
 calix, de quo in propheta legimus: calicem salutaris accipiam 
 et nomen domini inuocabo, et alibi: calix

 

 
 
 
 meus inebrians quam praeclarus est! si enim 
 panis, qui de caelo descendit, corpus est domini et uinum, quod discipulis 
 dedit, sanguis illius est noui testamenti, qui effusus est in remissionem 
 omnium peccatorum, Iudaicas fabulas repellamus et 
 ascendamus cum domino cenaculum magnum, stratum atque mundatum 
 et accipiamus ab eo sursum calicem noui testamenti ibique 
 cum eo pascha celebrantes inebriemur uino sobrietatis. non est 
 enim regnum dei cibus et potus, sed iustitia 
 et gaudium et pax in spiritu sancto.

nec Moyses 
 dedit nobis panem uerum, sed dominus Iesus, ipse conuiua et conuiuium, 
 ipse comedens et qui comeditur. illius bibimus sanguinem et 
 sine ipso potare non possumus et cotidie in sacrificiis eius de genimine 
 uitis uerae et uineae Sorech, quae interpretatur \'electa\', rubentia 
 musta calcamus et nouum ex his uinum bibimus in regno patris nequaquam 
 in uetustate litterae, sed in nouitate spiritus canentes 
 canticum nouum, quod nemo potest canere nisi in regno ecclesiae, 
 quod regnum patris est.

hunc panem et Iacob comedere patriarcha 
 cupiebat dicens: si fuerit dominus deus mecum et 
 dederit mihi panem ad uescendum et uestimentum 
 ad operiendum. quotquot enim in Christo baptizamur, 
 Christum induimur et panem comedimus angelorum et audimus 
 dominum praedicantem: meus cibus est, ut faciam 
 uoluntatem eius, qui me misit, et impleam opus 
 eius. faciamus igitur uoluntatem eius, qui nos misit, patris et

 

 
 
 
 impleamus opus illius et Christus nobiscum bibet in regno ecclesiae sanguinem 
 suum.

Quae causa sit, ut de resurrectione et apparitione domini 
 euangelistae diuersa narrauerint . — In quibus primum quaeris, cur Matheus 
 dixerit uespere sabbati inlucescente in una sabbati dominum 
 surrexisse et Marcus mane resurrectionem eius factam esse commemoret 
 ita scribens: cum autem resurrexisset, una 
 sabbati mane apparuit Mariae Magdalenae, 
 de qua eiecerat septem daemonia; et illa abiens 
 nuntiauit his, qui cum eo fuerant, lugentibus 
 et flentibus. illique audientes, quod uiueret 
 et qoud uidisset eum, crediderunt.

cuius quaestionis 
 duplex solutio est. aut enim non recipimus Marci testimonium, 
 quod in raris fertur euangeliis omnibus Graeciae libris paene hoc 
 capitulum in fine non habentibus, praesertim cum diuersa atque contraria 
 euangelistis ceteris narrare uideatur, aut hoc respondendum, 
 quod uterque uerum dixerit: Matheus, quando dominus resurrexerit,. 
 id est uespere sabbati, Marcus autem, quando eum uiderit Maria 
 Magdalene, id est mane prima sabbati.

ita enim distinguendum est: 
 cum autem resurrexisset, et parumper spiritu coartato 
 inferendum: prima sabbati mane apparuit Mariae 
 Magdalenae, ut, qui uespere sabbati iuxta Matheum resurrexerat, 
 mane prima sabbati iuxta Marcum apparuerit Mariae Magdalenae. 
 quod quidem et Iohannes euangelista significat mane eum 
 alterius diei uisum esse demonstrans.

Quomodo iuxta Matheum uespere sabbati Maria Magdalene 
 uidit dominum resurgentem et Iohannes euangelista refert mane 
 una sabbati eam iuxta sepulchrum flere ?— Una sabbati dies dominica 
 intellegenda est, quia omnis ebdomada in sabbatum et in primam 
 et secundam et tertiam et quartam et quintam et sextam sabbati 
 diuiditur, quam ethnici idolorum et elementorum nominibus appellant. 
 denique et apostolus collectam pecuniae, quae indigentibus 
 praeparatur, in una sabbati praecepit congregandam.

nec putandum 
 est Matheum et Iohannem diuersa sensisse, sed unum atque idem 
 tempus, mediae noctis et gallorum cantus, diuersis appellasse nominibus 
 — Matheus enim scribit \'uespere sabbati\', id est sero, 
 non incipiente nocte, sed iam profunda et magna ex parte transacta 
 apparuisse dominum Mariae Magdalenae et apparuisse uespere sabbati 
 inlucescentis in unam sabbati se ipsum interpretans, quid dixisset 
 \'uespere sabbati\', id est adpropinquante iam luce sequentis 
 diei — et Iohannem non absolute dixisse: una autem 
 sabbati uenit Maria Magdalene mane ad sepulchrum, 
 sed addidisse: cum adhuc essent tenebrae, 
 eiusdem igitur atque unius temporis, id est mediae noctis 
 et gallorum cantus, alterum finem, alterum dixisse principium.

mihique 
 uidetur euangelista Matheus, qui euangelium Hebraico sermone 
 conscripsit, non tam \'uespere dixisse quam \'sero\' et eum, qui interpretatus 
 est, uerbi ambiguitate deceptum non \'sero\' interpretatum

 

 
 
 
 esse, sed \'uespere\', quamquam et consuetudo humani sermonis teneat 
 \'sero\' non uesperum significare, sed \'tarde\'. solemus enim dicere: 
 \'sero uenisti\',id est \'tarde\', et: \'qui facere ante debueras, fac saltim 
 sero , id est tarde.

sm autem illud obicitur, quomodo eadem Maria, 
 quae prius uiderat dominum resurgentem, postea ad sepulchrum 
 eius flere referatur, hoc dicendum est, quod et sola et cum altera 
 siue cum aliis mulieribus memor beneficiorum, quae in se dominus 
 contulerat, ad sepulchrum eius frequenter cucurrerit, et nunc adorauerit, 
 quem uidebat, nunc fleuerit, quem quaerebat absentem, licet 
 quidam duas Marias Magdalenas de eodem uico Magdalo fuisse contendant 
 et alteram esse, quae in Matheo eum uiderit resurgentem, 
 alteram, quae in Iohanne eum quaerebat absentem.

quattuor autem 
 fuisse Marias in euangeliis legimus: unam matrem domini saluatoris, 
 alteram materteram eius, quae appellata est Maria Cleopae, tertiam 
 Mariam, matrem Iacobi et Ioseph, quartam Mariam Magdalenen, 
 licet alii matrem Iacobi et Ioseph materteram eius fuisse contendant.

nonnulli, ut se liberent quaestione, in Marco uolunt unam esse 
 de Mariis, sed non additum cognomen Magdalenae, et ex superfluo 
 scriptorum inoleuisse uitio, quod primum euangelista non scripserit. 
 nobis autem simplex uidetur et aperta responsio: sanctas feminas 
 Christi absentiam non ferentes per totam noctem non semel nec bis, 
 sed crebro ad sepulchrum domini cucurrisse, praesertim cum terrae 
 motus et saxa disrupta et sol fugiens et rerum natura turbata et - quod 
 his maius est — desiderium saluatoris somnum ruperit feminarum.

Quomodo iuxta Matheum Maria Magdalene uespere sabbati 
 cum altera Maria aduoluta pcdibus saluatoris secundum Iohannem 

 

 

 
 
 
 mane una sabbati audit a domino: noli me tangere; necdum 
 enim ascendi ad patr em meum? — Quae prius ui- 
 derat dominum resurgentem cum altera Maria et eius pedibus fuerat 
 aduoluta, postea reuersa per noctem — domi enim desiderio eius manere 
 non poterat-uenit ad sepulchrum, cumque lapidem, quo monumentum clausum fuerat, uidissetablatum, cucurrit 
 ad Simonem 
 Petrum et ad alterum discipulum, quem Iesus 
 amabat plurimum, et dicit eis: tulerunt dominum 
 de monumento et nescimus, ubi posuerunt 
 eum.

error mulieris cum pietate sociatus est; pietas in eo 
 erat, quod desiderabat eum, cuius nouerat maiestatem, error in illo, 
 quod dicebat: tulerunt dominum de monumento 
 et nescimus, ubi posuerunt eum. denique, cum Petrus 
 et Iohannes introeuntes sepulchrum uidissent linteamina separata et 
 sudarium, quo caput domini fuerat inuolutum, seorsum positum 
 et resurrexisse crederent, cuius corpus non inuenerant in sepulchro, 
 Maria stabat ad monumentum foris plorans.

cumque se inclinasset, uidit duos angelos in albis sedentes 
 in loco monumenti ad caput et pedes, ubi positum 
 fuerat corpus Iesu, ut sub tanta custodiae dignitate non 
 crederet ab hominibus potuisse furari, qui ministris angelis seruabatur. 
 dicuntque ei angeli, quos cernebat: mulier, quid 
 ploras? secundum illud, quod dominus loquitur ad matrem: 
 quid mihi et tibi est, mulier? nondum uenit 
 hora mea, ut ex eo, quod appellauerunt mulierem, arguerent 
 frustra plorantem et dicerent: quid ploras?

in tantum autem 
 Maria Magdalene obstupefacta torpuerat et fidem miraculis territa

 

 
 
 
 quasi in caligine possidebat, ut ne angelorum quidem praesentium 
 sentiret aspectum, sed muliebriter responderet et diceret: ideo ploro, 
 quia tulerunt dominum meum et nescio, ubi 
 posuerunt eum. o Maria, si dominum credis et dominum tuum, 
 quomodo arbitraris ab hominibus esse sublatum ?

nescio, inquit, ubi posuerunt eum. quomodo nescis, quem paulo ante adorasti 
 ? cumque uideret angelos et, quos cernebat, ignoraret stupore 
 perterrita, huc atque illuc faciem circumferebat nihil aliud nisi dominum 
 uidere desiderans conuersaque retro uidit Iesum stantem et 
 nesciebat, quia Iesus erat, non quo iuxta Manicheum et alios hereticos 
 formam dominus uultumque mutasset et pro uoluntate diuersus 
 ac uarius uideretur, sed quo Maria obstupefacta miraculo hortulanum 
 putaret, quem tanto studio requirebat.

itaque et dominus isdem uerbis, quibus et angeli, loquitur ad eam: mulier, quid1 
 ploras? additque de suo: quem quaeris? at illa respondit: 
 domine, si tu sustulisti eum, dicito, ubi 
 posueris eum, et ego illum tollam. hic dominum\' 
 non de confessione uerae fidei saluatorem uocat, sed humilitate et 
 timore hortulano defert obsequium. et uide, quanta ignorantia!

quem custodiebat cohors militum, cuius sepulchro angeli praesidebant, 
 ab uno hortulano arbitratur ablatum et ignorans inbecillitatem femineam 
 tantarum se uirium repromittit, ut corpus uiri et perfectae 
 aetatis, quod-ut cetera taceam-centum libris myrrae circumlitum

 

 
 
 
 erat, aestimaret ab una et pauida muliere posse portari. cumque 
 Iesus appellasset eam atque dixisset: \'Maria\', ut, quem facie non 
 agnoscebat, uoce intellegeret, illa in errore persistens nequaquam 
 dominum, sed \'\'rabboni\',idest magistrum, uocat.

et uide, quanta turbatio! 
 quae hortulanum putans dominum nuncuparat, dei filium resurgentem magistrum uocat. itaque ad eam, quae quaerebat uiuentem 
 cum mortuis, quae errore femineo et inbecillitate muliebri 
 huc illucque currebat et corpus quaerebat occisi, cuius pedes uiuentis 
 tenuerat, loquitur dominus et dicit: noli me tan g ere, tibi 
 enim nondum ascendi ad patrem meum. et est 
 sensus: \'quem mortuum quaeris, uiuentem tangere non mereris. si 
 me necdum putas ascendisse ad patrem, sed hominum fraude sublatum, 
 meo tactu indigna es\'.

hoc autem dicebat, non ut studium 
 quaerentis obtunderet, sed ut dispensationem carnis adsumptae in 
 diuinitatis gloriam sciret esse mutatam et nequaquam corporaliter 
 uellet esse cum domino, quem spiritaliter credere deberet regnare 
 cum patre. unde et apostoli maioris fidei sunt, qui absque angelorum 
 uisu, absque ipsius saluatoris aspectu, postquam corpus eius in monumento 
 non reppererant, crediderunt eum ab inferis surrexisse.

alii 
 putant primum esse, quod a Iohanne narratum est, uenisse Mariam 
 Magdalenen ad sepulchrum et uidisse reuolutum lapidem et postea 
 regressam cum apostolis Petro et Iohanne solam ad monumentum 
 remansisse et idcirco adhuc incredulam a domino fuisse correptam 
 reuersamque domum rursum ad sepulchrum uenisse cum Maria et

 

 
 
 
 ab angelo monitam exeuntemque de monumento adorasse dominum 
 et tenuisse pedes eius. quando ab eo pariter audierunt: hauete. 
 et illae accesserunt et tenuerunt pedes eius 
 et. adorauerunt eum, quae in tantum profecerint, ut mittantur 
 ad apostolos et audiant primum: nolite timere, secundo: 
 ite et nuntiate fratribus meis, ut eant 
 in Galilaeam; ibi me uidebunt.

Quomodo custodiente militum turba Petrus et Iohannes 
 libere ingressi sunt - sepulchrum nullo prohibente custodum ? — Hac 
 uidelicet causa, quia uespere sabbati, quae lucescebat 
 in prima sabbati, uenit Maria Magdalene 
 et altera Maria uidere sepulchrum. et ecce 
 terrae motus factus est magnus. angelus quoque 
 domini descendit de caelo et accedens 
 reuoluit lapidem et sedebat super eum; eratque 
 aspectus eius sicut fulgur et uestimentum 
 illius sicut nix. prae timore autem eius 
 exterriti sunt custodes et facti sunt uelut 
 mortui.

qui igitur fuerant tanto timore perterriti, ut mortui 
 putarentur, aut dimisisse sepulchrum et fugisse credendi sunt aut 
 ita et corpore et animo obtorpuisse, ut non dicam uiros, sed nec mulierculas 
 quidem sepulchrum intrare cupientes auderent prohibere. 
 magnus enim timor eos exterruerat uidentes lapidem reuolutum et 
 terrae motum factum non ex more solito, sed magnum, qui cuncta 
 concuteret et euersionem terrae funditus minaretur, angelum

 

 
 
 
 quoque dei descendisse de caelo tam claro uultu, ut non lampadas et 1 
 humana lumen arte succensum, sed fulgur imitaretur caeli, quo inlustrantur 
 omnia.

unde et in tenebris uidere potuerunt. itaque libere 
 introeunt; uenerat enim Maria Magdalene, quae eis nuntiauerat lapidem 
 reuolutum et corpus domini de monumento esse sublatum. 
 angelum autem non putemus idcirco uenisse, ut aperiret sepulchrum 
 domino resurgenti et reuolueret lapidem, sed, postquam dominus 
 resurrexerit hora, qua ipse uoluerat et quae nulli mortalium cognita 
 est, indicasse, quod factum est, et sepulchrum uacuum reuolutione 
 lapidis et sui ostendisse praesentiam. quae omnia uidebantur splendente 
 facie ipsius et horrorem tenebrarum fulgoris claritate uincente.

Quomodo Matheus scribit et Marcus, quod mandatum sit 
 apostolis per mulieres, ut praecederent saluatorem in Galilaeam et 
 ibi eum uiderent, Lucas autem et Iohannes in Hierusalem eum ab 
 apostolis uisum esse commemorant ? — Aliud est undecim se offerre 
 discipulis, qui propter metum Iudaeorum absconditi erant, quando 
 ad eos clausis ingressus est ianuis et putantibus, quod uideretur in 
 spiritu, manus et latus obtulit clauis et lancea uulneratum, aliud, 
 quando secundum Lucam praebuit se eis in multis ar gumentis 
 per dies quadraginta apparens eis et loquens 
 de regno dei et conuescens praecepit

 

 
 
 
 eis, ab Hierosolymis ne discederent. in altero enim 
 2 
 pro consolatione mentium uidebatur et uidebatur breui rursumque 
 ex oculis tollebatur, in altero autem tanta familiaritas erat et perseuerantia, 
 ut cum eis pariter uesceretur. unde et Paulus apostolus 
 refert eum quingentis simul apparuisse discipulis et in Iohanne legimus, 
 quod piscantibus apostolis in litore steterit et partem assi piscis 
 fauumque comederit, quae uerae resurrectionis indicia sunt. in Hierusalem 
 autem nihil horum fecisse narratur.

Quid significet, quod in euangelista Matheo scriptum est: . 
 I e sus autem clamans uoce ee magna emisit spiritum. 
 et uelum templi scissum est in dua s p artes 
 a summo usque deorsum et terra mota est 
 et petrae scissae sunt et monumenta aperta 
 sunt et multa corpora sanctorum, qui dormier 
 ant, r esurr e xerunt et exeuntes de monumentis 
 post resurrectionem eius uener unt in 
 sanctam ciuitatem et apparuerunt multis .

— Et\' 
 de hoc loco in isdem commentariis disseruimus. primumque dicendum, 
 quod diuinae potentiae indicium sit ponere animam, quando 
 uoluerit, et rursum accipere eam. denique centurio uidens eum dixisse 
 ad patrem: in manus tuas commendo spiritum 
 meum et statim sponte spiritum dimisisse commotus signi magnitudine 
 ait: uere dei filius erat iste. uelum quoque 
 templi scissum est in duas partes, ut conpleretur id, quod refert Iosephus 
 praesides templi dixisse uirtutes: \'transeamus ex his

 

 
 
 
 sedibus\'. in euangelio autem, quod Hebraicis litteris scriptum est, legimus 
 non uelum templi scissum, sed superliminare templi mirae magnitudinis 
 conruisse.

terra, mquit, mota est — pendentem 
 dominum suum ferre non sustinens — et petrae scissae 
 sunt — ut indicarent duritiam Iudaeorum, qui praesentem dei filium 
 intellegere noluerunt — et monumenta aperta sunt — in 
 signum futurae resurrectionis — multaque sanctorum corpora 
 exeuntia de sepulchris uenerunt in sanctam 
 ciuitatem et apparuerunt multis.

sanctam 
 ciuitatem Hierosolymam debemus accipere ad distinctionem omnium 
 ciuitatum, quae tunc idolis seruiebant; in hac enim sola fuit templum 
 et unius dei cultus et uera religio. et non omnibus apparuerunt, sed 
 multis, qui resurgentem dominum susceperunt.

Dein iuxta άναγωγήν dicendum, quod mclamante lesu et 
 emittente spiritum suum uelum templi scissum sit in duas partes 
 a summo usque deorsum et omnia legis reuelata mysteria, ut, quae 
 prius recondita tenebantur, uniuersis gentibus proderentur. in 
 duas autem partes, in uetus et nouum instrumentum, et 
 a summo usque deorsum, ab initio mundi, quando homo 
 conditus est et reliqua, quae facta in medio sacra narrat historia, usque 
 ad consummationem mundi.

et quaerendum, quod uelum templi 
 scissum sit, exterius an interius; mihique uidetur in passione domini 
 illud uelum esse conscissum, quod et in tabernaculo et in templo 
 foris positum fuit et appellabatur exterius, quia nunc ex parte

 

 
 
 
 uidemus et ex parte cognoscimus; cum autem 
 uenerit, quod perfectum est, tunc etiam uelum interius 
 disrumpendum, ut omnia, quae nunc nobis abscondita sunt, 
 domus dei sacramenta uideamus: quid significent duo cherubin, 
 quid oraculum, quid uas aureum, in quo manna reconditum fuit. 
 nunc enim per speculum uidemus in imagine 
 et, cum historiae nobis uelum scissum sit, ut ingrediamur atrium dei, 
 tamen secreta eius et uniuersa mysteria, quae in caelesti Hierusalem 
 clausa retinentur, scire non possumus.

igitur in passione domini 
 terra commota est iuxta illud, quod scriptum est in Aggeo: adhuc 
 ego semel mouebo caelum et terram et ueniet 
 desideratus cunctis gentibus, ut ab oriente et occidente 
 ueniant et recumbant cum Abraham, Isaac et Iacob. et petrae 
 scissae sunt: dura corda gentilium; siue petrae uniuersa 
 uaticinia prophetarum, qui et ipsi a petra Christo cum apostolis petrae 
 uocabulum susceperunt, ut, quicquid in eis duro legis uelamine . 
 claudebatur, scissum pateret gentibus.

monumenta quoque, de quibus 
 scriptum est: uos estis sepulchra extrinsecus 
 dealbata, quae intus plena sunt ossibus mortuorum, 
 ideo sunt aperta, ut egrederentur de his, qui prius in fidelitate 
 mortui erant, et cum resurgente Christo atque uiuente uiuerent et 
 ingrederentur caelestem Hierusalem et haberent municipatum nequaquam 
 in terra, sed in caelo, morientesque cum terreno Adam resurgerent 
 cum Adam caelesti.

porro secundum litteram nulli uiolentum 

 

 
 
 
 esse uideatur mortuo saluatore appellari Hierusalem sanctam ciuitatem, 
 cum usque ad destructionem eius semper apostoli templum 
 ingressi sint et ob scandalum eorum, qui de Iudaeis crediderant, 
 legis exercuerint caerimonias. in tantum autem amauit Hierusalem 
 dominus, ut fleret eam et plangeret et pendens in cruce loqueretur: 
 pater, ignosce eis; quod enim faciunt. nesciunt 
 n t.

itaque impetrauit, quod petierat, multaque statim de Iudaeis 
 milia crediderunt et usque ad quadragesimum secundum annum 
 datum est tempus paenitentiae, post quos perseuerantibus illis in 
 blasphemia egressi sunt duo ursi de siluis gentium Romanorum, 
 Uespasianus et Titus, et blasphemantes pueros ascendentique uero Heliseo 
 in domum dei — hoc enim interpretatur Bethel — uoce consona 
 inludentes interfecerunt atque lacerauerunt et ex eo tempore Hierusalem 
 non appellatur ciuitas sancta, sed et sanctitatem et pristinum 
 nomen amittens spiritaliter uocatur Sodoma et Aegyptus, ut aedificetur 
 pro ea noua ciuitas, quam fluminis impetus laetificat 
 et de cuius medio egreditur fons, qui totius orbis amaritudinem 
 mitigauit, ut miserabilis Israhel ruinas templi nudatis plangat 
 lacertis et in Christum turba credentium noua cotidie uideat ecclesiae 
 tecta consurgere et dicat Sion: angustus mihi locus 
 est impleaturque illud, quod in Esaia scriptum est: et erit sepulchrum 
 eius inclitum. i

Quomodo saluator secundum Iohannem insufflat spiritum 1

 

 
 
 
 sanctum apostolis et secundum Lucam post ascensionem missurum 
 esse se dicit ?– Huius quaestionis perfacilis solutio est, si docente apostolo 
 Paulo spiritus sancti diuersas gratias nouerimus. scribit enim 
 in prima ad Corinthios: diuisiones donorum sunt, 
 idem uero spiritus; et diuisiones ministeriorum, 
 idem autem dominus; et diuisiones operationum 
 et idem deus, qui operatur omnia in 
 omnibus. unicuique autem datur manifestatio 
 spiritus ad id, quod expedit.

alii quidem 
 datur per spiritum sermo sapientiae, alii 
 sermo scientiae secundum eundem spiritum, 
 alii gratiae sanitatum in uno spiritu, alii fides 
 in eodem spiritu, alii operatio uirtutum, 
 alii prophetia, alii discretio spirituum, alii 
 genera linguarum, alii interpretatio sermonum. 
 omnia autem haec op-eratur unus atque 
 idem spiritus diuidens unicuique, prout uult.

ergo dominus, qui post resurrectionem suam iuxta Lucae euangehum 
 dixerat: ecce ego mittam promissionem patris 
 mei in uos; uos autem sedete in ciuitate, 
 quoadusque induamini uirtutem ex alto, et 
 iuxta eundem in apostolorum Actibus praecepit eis, ab 
 Hierosolymis ne discederent, sed expectarent

 

 
 
 
 promissionem patris, quam audistis per os 
 meum, quia Iohannes quidem baptizauit aqua, 
 uos autem baptizabimini spiritu sancto non 
 post multos hos dies, rursum in fine euangelii secundum 
 Iohannem eo die, quo resurrexerat, id est die dominica, clausis ianuis 
 ad apostolos introisse narratur et dixisse eis secundo: pax uobis 
 et intulisse: sicut misit me pater, et ego mitto uos. 
 hoc cum dixisset, insufflauit et dicit eis: accipite 
 spiritum sanctum; quorum remiseritis 
 peccata, remittuntur eis, quorum retinueritis, 
 retenta erunt.

primo igitur die resurrectionis eius acceperunt 
 spiritus sancti gratiam, qua peccata dimitterent et baptizarent 
 et filios dei facerent et spiritum adoptionis credentibus largirentur 
 ipso saluatore dicente: quorum remiseritis peccata, 
 remittentur eis et, quorum retinueritis, 
 retenta erunt. die autem pentecostes eis amplius repromissum 
 est, ut baptizarentur spiritu sancto et induerentur uirtutem, qua 
 Christi euangelium cunctis gentibus praedicarent, iuxta illud, quod 
 in sexagesimo septimo psalmo legimus: dominus dabit uerbum 
 euangelizantibus uirtute multa, ut haberent 
 operationem uirtutum et gratiam sanitatum et praedicaturi multis 
 gentibus acciperent genera linguarum, ut iam tunc cognosceretur, 
 qui apostolorum quibus deberent gentibus nuntiare.

denique apostolus 
 Paulus, qui de Hierusalem usque in Illyricum praedicauit et inde

 

 
 
 
 per Romam ad Hispanias ire festinat, gratias agit deo, quod cunctis 
 apostolis magis linguis loquatur. qui enim multis gentibus adnuntiaturus 
 erat, multarum linguarum acceperat gratiam. quae repromissio 
 spiritus sancti die decimo post ascensionem saluatoris expleta 
 est Luca referente, qui scribit: cumque conplerentur 
 dies pentecostes, erant omnes pariter in eodem 
 loco et factus est repente de caelo sonus 
 tamquam aduenientis spiritus uehementis 
 et repleuit totam domum, ubi erant sedentes.

e t apparuerunt lllis dispertitae linguae tamquam 
 ignis, seditque super singulos eorum 
 et repleti sunt omnes spiritu sancto et coeperunt 
 loqui aliis linguis, prout spiritus sanctus 
 dabat eloqui illis. tunc conpletum est illud, quod 
 legitur in Iohel: et erit in nouissimis diebus, dicit 
 dominus, effundam de spiritu meo super omnem 
 carnem et prophetabunt filii uestri et 
 filiae uestrae et iuuenes uestri uisiones uidebunt.

uerbum autem effusionis significat gratiae largitatem et 
 id ipsum sonat, quod dominus repromisit: uos autem baptizabimini 
 spiritu sancto non post multos hos 
 dies. in tantum enim sancto spiritu baptizati sunt, ut repleretur 
 tota domus, ubi erant sedentes, et ignis spiritus sancti stationem in 
 eis inueniret optatam linguasque diuideret et secundum Esaiam, qui 
 inmunda labia habere se dixerat, purgaret labia eorum, ut euangelium 
 Christi purius praedicarent.

et in Esaia quidem superliminare 
 templi dicitur fuisse commotum et repleta omnis domus fumo, id est

 

 
 
 
 errore et tenebris uerique ignorantia. in principio autem euangelii 
 repletur spiritu ecclesia, ut gratia eius atque feruore omnium credentium 
 peccata purgentur et igne spiritus sancti, quem dominus missurum 
 esse se dixerat, praedicatura Christum lingua sanetur.

non 
 ergo Iohannes Lucasque discordant, ut, quod ille prima resurrectionis 
 die datum esse significat, hic die quinquagesimo uenisse describat, 
 sed profectus apostolicus est, ut, qui primum remittendorum peccatorum 
 gratiam acceperant, postea acciperent operationes 
 uirtutum et cuncta donationum genera, quae ab apostolo 
 descripta memorauimus, et — quod magis necessarium erat — 
 diuersitatem linguarum uniuersarumque gentium, ut adnuntiaturi 
 Christum nullo egerent interprete.

unde et in 
 Lycaonia, cum audissent Paulum et Barnaban loqui linguis 
 suis, deos in homines conuersos esse credebant. et re uera indumentum 
 uirtutis spiritus sancti gratia est, quam possidentes iudicum 
 tribunalia et regum purpuras non timebant. promiserat enim dominus, 
 priusquam pateretur, et dixerat: cum autem tra dent 
 uos, nolite cogitare, quomodo aut quid loquamini; 
 dabitur enim uobis in illa hora, quid 
 loquamini. non enim uos estis, qui loquimini, 
 sed spiritus patris uestri, qui loquitur in uobis.

ego audacter et tota libertate pronuntio ex eo tempore, quo 
 apostoli domino crediderunt, semper eos habuisse spiritum sanctum

 

 
 
 
 nec potuisse signa facere absque spiritus sancti gratia, sed pro modulo 
 atque mensura. unde saluator clamabat in templo dicens: qui 
 sitit, ueniat ad me et bibat. qui credit in me, 
 sicut dicit scriptura, flumina de uentre eius 
 fluent aquae uiuae. hoc autem dixit de spiritu, 
 quem accepturi erant credentes in eum.

etin 
 eodem loco infert: nondum enim erat spiritus datus, 
 quia Iesus nondum fuerat glorificatus, non 
 quo non esset spiritus sanctus dicente domino saluatore: si autem 
 ego in spiritu sancto eicio daemonia, sed, qui erat 
 in domino, necdum totus in apostolis morabatur. quam ob rem deterrentur 
 ad passionem eius et negant et Christum nescire se iurant.

postquam autem baptizantur in spiritu sancto et effunditur in eos 
 spiritus sancti gratia, tunc libere loquuntur ad principes Iudaeorum: 
 oboedire magis deo oportet an hominibus? 
 mortuos suscitant, inter flagella laetantur, fundunt sanguinem et 
 suis suppliciis coronantur. nondum ergo erat spiritus in apostolis 
 nec de uentre eorum fluebant gratiae spiritales, quia dominus nec- J 
 dum fuerat glorificatus. quae sit autem gloria, ipse in euangelio loquitur: 
 pater, glorifica me gloria, quam apud 
 te habui prius, quam mundus esset.

glona saluatoris 
 patibulum triumphantis est. crucifigitur ut homo, glorificatur 
 ut deus. denique sol fugit, luna mutatui in sanguinem, terra motu

 

 

 

 
 
 
 insolito contremiscit, aperiuntur inferi, mortui ambulant, saxa rumpuntur. 
 haec est gloria, de qua loquebatur in psalmo: exsurge, 
 gloria mea, exsurge, psalterium et cithara. 
 ipsaque de se respondit gloria et dispensatio carnis adsumptae: e xsurgam 
 diluculo, ut impleatur uicesimi primi psalmi titulus: 
 pro adsumptione matutina.

haec dicimus, non quod 
 alium deum et alium hominem esse credamus et duas personas faciamus 
 in uno filio dei, sicut noua heresis calumniatur, sed unus atque 
 idem filius dei et filius hominis est et, quicquid loquitur, aliud referimus 
 ad diuinam eius gloriam, aliud ad nostram salutem. 
 pro quibus non rapinam arbitratus est esse se 
 aequalem deo, sed se ipsum exinaniuit factus 
 oboediens patri usque ad mortem et mortem 
 crucis. et uerbum caro factum est et habitauit 
 in nobis.

miror autem Montanum et insanas feminas eius, abortiuos 
 prophetas, domino promittente atque dicente: uado et 
 alium paracletum mittam uobis et postea Luca euangelista 
 narrante, quod apostoli acceperint, quod promissum est, 
 id multo post tempore in se dicere fuisse conpletum. apostolis enim 
 promissum est: ego mittam sponsionem patris mei 
 in uos et uos sedebitis in ciuitate, quoad usque 
 induamini uirtutem ex alto, et resurgens in apostolorum, 
 insufflauit faciem — et non in Montani, Priscillae et Maximillae 
 — et illis ait: quorum dimiseritis peccata,

 

 
 
 
 dimittentur et, quorum retinueritis, retenta 
 erunt.

apostolis, inquam, praecepit, ne recederent de Hierosolymis, 
 sed expectarent promissionem spiritus. et postea, quod promissum 
 est, expletum legimus: repleti sunt omnes spiritu 
 sancto et coeperunt loqui aliis linguis, 
 prout spiritus sanctus dabat eloqui eis. spiritus 
 enim sanctus spirat, ubi uult, et, quando dicit dominus: \'alium paracletum 
 mittam uobis\', et se ostendit esse paracletum, qui appellatur 
 \'consolator\'. unde et deus pater hoc censetur nomine: de u s miserationum 
 et totius consolationis.

si autem pater consolator, 
 et filius consolator et spiritus sanctus consolator; et in nomine 
 patris et filii et spiritus sancti, quod intellegitur deus, baptizantur 
 credentes. quorum unum diuinitatis et consolatoris est nomen, . 
 ergo et una natura est. hic spiritus sanctus non solum in apostolis, 
 sed et in prophetis fuit, de quo Dauid orabat dicens: spiritum 
 sanctum tuum ne auferas a me. et Danihel spiritum 
 dei habuisse narratur et Dauid in spiritu loquitur dixisse dominum 
 domino suo: sede a dextris meis, donec ponam inimicos 
 tuos scabellum pedum tuorum.

nec sine 
 spiritu sancto prophetauerunt prophetae et uerbo domini 
 caeli firmati sunt et spiritu oris eius omnis 
 uirtus eorum; et, quicquid patris et filii est, hoc 
 idem et spiritus sancti est et ipse spiritus, cum mittatur a 
 patre et pro filio ueniat, in alio atque alio loco spiritus dei 
 patris et Christi spiritus appellatur.

unde et in Actibus apostolorum, 

 

 
 
 
 qui Iohannis baptismate fuerant baptizati et credebant in deum 
 patrem et Christum, quia spiritum sanctum nesciebant, iterum baptizantur, 
 immo tunc uerum accipiunt baptisma — absque spiritu 
 enim sancto inperfectum est mysterium trinitatis - et in eodem uolumine 
 Petrus Ananiae et Sapphirae dixisse narratur, quod mentientes 
 spiritui sancto non sint hominibus mentiti, sed deo.

Quid significet illud, quod apostolus Paulus disputat ad 
 Romanos scribens: qui d er g o dicimus? numquid iniqui 
 t a sap u d deum? a b sit usque ad eum locum, ubi ait: 
 nisi dominus sab a oth r eliqui s s et nobi s semen, 
 sicut Sodoma facti essemus et sicut Gomorra 
 similes fuissemus . — Omnis quidem ad Romanos epistula interpretatione 
 indiget et tantis obscuritatibus inuoluta est, ut in intellegenda 
 ea spiritus sancti indigeamus auxilio, qui per apostolum haec 
 ipsa dictauit; sed praecipue locus hic, in quo quidam uolentes dei 
 seruare iustitiam ex praecedentibus causis dicunt electum in utero 
 Rebeccae Iacob et abiectum Esau, sicut et Hieremias et Baptista 
 Iohannes eliguntur in utero et ipse apostolus praedestinatur in euangelium, 
 antequam nascatur.

nobis autem nihil placet, nisi quod 
 ecclesiasticum est et publice in ecclesia dicere non timemus, ne iuxta Pythagoram et Platonem et discipulos eorum, qui sub nomine Christiano 
 introducunt dogma gentilium, dicamus animas lapsas esse de 
 caelo et pro diuersitate meritorum in his uel illis corporibus poenas 
 antiquorum luere peccatorum. multoque melius est simpliciter

 

 
 
 
 imperitiam confiteri et inter cetera, quae nescimus, etiam huius loci 
 obscuritatem refugere quam, dum uolumus dei probare iustitiam, 
 Basilidis et Manichei heresim defendere et Hiberas nenias Aegyptiaque 
 portenta sectari.

dicamus igitur, ut possumus, et apostolicae 
 uoluntatis sequentes uestigia ne puncto quidem, ut dicitur, atque 
 ungue transuerso ab illius sententiis recedamus. fleuerat supra 
 et dolori suo et conscientiae testem inuocauerat spiritum sanctum, 
 quod fratres sui et cognati secundum carnem, id est Israhelitae, 
 dei filium non recepissent, quorum fuit adoptio et 
 gloria et testamenta et legislatio et cultura 
 et promissio, ex quibus etiam ipse Christus secundum 
 carnem de Maria generatus est uirgine, et tam continuo cordis dolore 
 torquetur, ut ipse optet anathema esse a Christo, id est solus perire, 
 ne omne Israheliticum genus pereat.

et quia hoc dixerat, statim uenientem 
 e regione praeuidet quaestionem:\' quid ergo dicis? omnes, 
 qui ex Israhel sunt, perierunt ? et quomodo tu ipse et ceteri apostoli 
 et infinita Iudaici populi multitudo Christum dei filium recepistis?\', 
 quam ita soluit: Israhel in scripturis sanctis dupliciter appellatur 
 et in duos diuiditur filios: in unum, qui iuxta carnem est, et in alterum, 
 qui iuxta repromissionem et spiritum. Abraham duos habuit 
 filios, Ismahel et Isaac. Ismahel, qui secundum carnem natus est, 
 hereditatem patris non accepit; Isaac, qui de repromissione generatus 
 est ex Sarra, semen dei appellatur. scriptum est enim: in 
 Isaac uocabitur tibi semen, id est: non, qui 
 25 filii carnis, hi filii dei, sed, qui filii sunt 
 repromissionis, isti aestimantur in semine.

et hoc non solum in Ismahel et Isaac accidisse conuincimus, 
 sed etiam in duobus Rebeccae filiis, Esau et Iacob, quorum alter 
 abiectus, alter electus est. et hoc totum dicit, ut in prioribus 
 fratribus, Ismahel et Esau, populum Iudaeorum abiectum esse 
 significet, in posterioribus autem, hoc est in Isaac et Iacob, 
 electum populum gentium uel eos, qui ex Iudaeis in Christum 
 credituri erant.

et quoniam hoc uolens adprobare proposuerat 
 testimonium nascentium geminorum Esau et Iacob, de quibus 
 scriptum est: maior seruiet minori et in Malachia 
 legimus: Iacob dilexi, Esau autem odio habui, 
 uenientem e latere quaestionem more suo proponit et disserit 
 et hac soluta reuertitur ad id, de quo coeperat disputare. si 
 Esau et Iacob necdum nati erant nec aliquid egerant boni aut mali, 
 ut uel promererentur deum uel offenderent, et electio eorum atque 
 abiectio non merita singulorum, sed uoluntatem eligentis et abicientis 
 ostendit, quid ergo dicimus ?

iniquus est deus ? secundum illud exemplum, 
 quod loquitur ad Moysen: miserebor, cui misertus . 
 fuero, et misericordiam praestabo, cuius miserebor, 
 si hoc, inquit, recipimus, ut faciat deus, quodcumque uoluerit, 
 et absque merito et operibus uel eligat aliquem uel condemnet, 
 ergo non est uolentis neque currentis, sed 
 miserentis dei, maxime cum eadem scriptura, hoc est idem 
 deus, loquatur ad Pharaonem: in hoc ipsum excitaui te, 
 ut ostendam in te uirtutem meam et adnuntietur 
 nomen meum in uniuersa terra.

si hoc ita

 

 
 
 
 est et pro uoluntate sua miseretur Israheli et indurat Pharaonem, 
 ergo frustra queritur atque causatur nos uel bona non fecisse uel fecisse 
 mala, cum in potestate illius sit et uoluntate absque bonis et 
 malis operibus uel eligere aliquem uel abicere, praesertim cum uoluntati 
 illius humana fragilitas resistere nequeat.

quam ualidam quaestionem 
 scripturarum ratione contextam et paene insolubilem breui 
 apostolus sermone dissoluit dicens: o homo! tuquis es, qui 
 respondeas deo? et est sensus: ex eo, quod respondes deo et 
 calumniam facis et de scripturis tanta perquiris, ut loquaris contra 
 deum et iustitiam uoluntatis eius inquiras, ostendis te liberi arbitrii 
 et facere, quod uis, uel tacere uel loqui.

si enim in similitudinem 
 uasis fictilis te a deo creatum putas et illius non posse resistere uoluntati, 
 hoc considera, quia uas fictile non dicit figulo: quare me 
 sic fecisti? — figulus enim habet potestatem de eodem luto et de 
 eadem massa aliud uas facere in honorem, 
 aliud uero in contumeliam -, deus autem aequali cunctos 
 sorte generauit et dedit arbitrii libertatem, ut faciat unusquisque, 
 quod uult, siue bonum siue malum.

in tantum autem dedit omnibus 
 potestatem, ut uox impia disputet contra creatorem suum et causas 
 uoluntatis illius perscrutetur. sin autem uolens deus 
 ostendere iram et notam facere potentiam 
 suam, sustinuit in multa patientia uasa irae 
 apta in interitum, ut ostenderet diuitias gloriae 
 suae in uasa misericordiae, quae praeparauit 
 in gloriam, quos et uocauit nos non 
 solum ex Iudaeis, sed etiam ex gentibus, sicut

 

 
 
 
 in Osee dicit: uocaui non plebem me am plebem 
 meam et non dilectam dilectam, et erit in 
 loco, ubi dictum est ei: non plebs mea uos, ibi 
 uocab untur filii dei uiui et cetera, quae sequuntur.

si, 
 inquit, patientia dei indurauit Pharaonem et multo tempore poenas 
 distulit Israhelis, ut iustius condemnaret, quos tanto tempore sustinuerat, 
 non dei accusanda patientia est et infinita clementia, sed 
 eorum duritia, qui bonitatem dei in perditionem suam abusi sunt. 
 alioquin unus est solis calor et secundum essentias subiacentes alia 
 liquefacit, alia indurat, alia soluit, alia constringit; liquatur enim 
 cera et induratur lutum et tamen non est caloris diuersa natura.

sic et bonitas dei atque clementia uasa irae, quae apta sunt in interitum, 
 id est populum Israhel, indurat, uasa autem misericordiae, 
 quae praeparauit in gloriam, quae et uocauit, hoc est nos, qui non 
 solum ex Iudaeis sumus, sed etiam ex gentibus, non saluat inrationabiliter 
 et absque iudicii ueritate, sed causis praecedentibus, quia 
 alii non susceperunt filium dei, alii recipere sua sponte uoluerunt. 
 haec autem uasa misericordiae non solum populus gentium est, sed 
 et hi, qui ex Iudaeis credere uoluerunt, et unus credentium effectus 
 est populus.

ex quo ostenditur non gentes eligi, sed hominum uoluntates 
 atque ita factum est, ut impleretur illud, quod dictum est per 
 Osee: uocaui non plebem meam plebem meam, 
 hoc est populum gentium, et, quibus prius dicebatur: \'non plebs 
 mea\', nunc uocentur filii dei uiui. quod ne solum de gentibus dicere 
 uideretur, etiam eos, qui ex Israhelis multitudine crediderunt, uasa 
 misericordiae et electionis appellat. clamat enim Esaias pro Israhel:

 

 
 
 
 si fuerit numerus filiorum Israhel tamquam 
 harena maris, reliquiae saluae fienthocest:etiam 
 si multitudo non crediderit, tamen pauci credent. uerbum enim 
 consummatum atque breuiatum in sua deus aequitate librauit, ut 
 humilitate et incarnatione Christi eos saluos faceret, qui in eum credere 
 uoluissent.

hoc ipsum et in alio loco dicit Esaias: nisi dominus 
 sabaoth reliquisset nobis semen, sicut 
 Sodoma facti essemus et sicut Gomorra similes 
 fuissemus. cumque testimonia proposuisset, quibus duplex 
 uocatio praedicitur et gentium et populi Iudaeorum, transit ad cohaerentem 
 disputationem et idcirco dicit gentes, quae non sectabantur 
 iustitiam, adprehendisse iustitiam, quia non superbierint, sed in 
 Christum crediderint, Israhelis autem magnam partem ideo corruisse, 
 quia offenderit in lapidem offensionis et petram scandali et ignorauerit 
 iustitiam dei et quaerens statuere iustitiam suam iustitiae dei, 
 qui Christus est, subici noluerit.

legi in cuiusdam commentariis sic 
 respondisse apostolum, ut magis inplicuerit, quam soluerit quaestionem. 
 ait enim ad id, quod proposuerat: quid ergo dicimus? 
 numquid iniquitas apud deum? et: non est uolentis 
 neque currentis, sed miserentis dei et: cuius 
 uult, miseretur et, quem uult, indurat et: 
 uoluntati eius quis potest resistere? sic apostolum respondisse:\' 
 o homo, qui terra et cinis es, audes deo facere quaestionem 
 et, uas fragile atque testaceum, rebellas contra figulum

 

 
 
 
 tuum?

numquid figmentum potest dicere ei, 
 qui se finxit: quare me sic fecisti? aut non 
 habet potestatem figulus luti ex eadem massa 
 facere aliud quidem uas in honorem, aliud 
 uero in contumeliam? aeterno igitur silentio conticesce 
 et scito fragilitatem tuam et deo ne moueas quaestionem, qui fecit, 
 quod uoluit, ut in alios clemens, in alios seuerus existeret :

Quid sit, quod apostolus scribit in secunda ad Corinthios: 
 aliis odor mortis in mortem et aliis odor uitae 
 in uitam. et ad haec quis tam idoneus ? — Totum 
 loci huius capitulum proponamus, ut ex praecedentibus et sequentibus 
 possint intellegi media, quae ex utroque contexta sunt. 
 cum uenissem, ait, Troadem propter euangelium 
 Christi et ostium mihi apertum esset in 
 domino, non habui requiem spiritui meo, eo 
 quod non inuenerim Titum, fratrem meum, sed 
 ualefaciens eis profectus sum in Macedoniam.

deo autem gratias, qui semper triumphat nos 
 in Christo Iesu et odorem notitiae suae manifestat 
 per nos in omni loco, quia Christi bonus 
 odor sumus deo in his, qui salui fiunt, et in his, 
 qui pereunt, aliis quidem odor mortis in mortem, 
 aliis odor uitae in uitam. et ad haec quis 
 tam idoneus? non enim sumus sicut plurimi 
 uenditantes uerbum dei, sed ex sinceritate, 
 sed sicut ex deo coram deo in Christo

 

 
 
 
 loquim ur.

narrat Corinthiis, quae fecerit, quae passus sit et quomodo in 
 cunctis deo agat gratias, ut sub exemplo sui illos prouocet ad certandum. 
 \'ueni\', inquit, \'Troadem, quae prius Troia appellabatur, ut euangelium 
 Christi in Asia praedicarem. cumque mihi ostium apertum 
 esset in domino, hoc est plurimi credidissent, siue per signa 
 atque uirtutes, quae in me operabatur deus, spes esset nascentis 
 fidei et in domino succrescentis, non habui requiem spiritui 
 meo, hoc est speratam consolationem inuenire non potui, eo 
 quod Titum, fratrem meum, non inuenerim siue, quem ibi 
 repperiendum putabam, siue, quem ibi audieram degere, uel. 
 qui illuc uenturum esse se dixerat\'.

quae autem fuit tanta 
 consolatio et quae requies spiritui in praesentia Titi, quem 
 quia non inuenit, ualefaciens eis profectus est in Macedoniam ? aliquotiens 
 diximus apostolum Paulum uirum fuisse doctissimum et 
 eruditum ad pedes Gamalihel, qui in apostolorum Actibus contionatur 
 et dicit: \'et nunc quid habetis cum hominibus istis? si enim 
 a deo est, stabit, si ex hominibus, destruetur\'. cumque haberet sanctarum 
 scientiam scripturarum et sermonis diuersarumque linguarum 
 gratiam possideret-unde ipse gloriatur in domino et dicit: gratias 
 ago deo, quod omnium eorum magis linguis 
 loquor —, diuinorum sensuum maiestatem digno non poterat Graeci 
 eloquii explicare sermone.

habebat ergo Titum interpretem sicut 
 et beatus Petrus Marcum, cuius euangelium Petro narrante et illo

 

 
 
 
 scribente conpositum est. denique et duae epistulae, quae feruntur 
 Petri, stilo inter se et caractere discrepant structuraque uerborum; ex 
 quo intellegimus pro necessitate rerum diuersis eum usum interpretibus. 
 ergo et Paulus apostolus contristatur, quia praedicationis suae 
 in praesentiarum fistulam organumque, per quod Christo caneret, 
 non inuenerat, perrexitque in Macedoniam-apparuerat enim ei 
 uir Macedo dicens: transiens adiuua nos —, ut ibi inueniret 
 Titum et uisitaret fratres uel persecutionibus probaretur.

hoc est 
 enim, quod dicit: deo autem gratias, qui semper 
 triumphat nos in Christo Iesu — pro eo, quod est: 
 \'triumphat de nobis\' siue \'triumphum suum agit per nos\' —, qui 
 in alio loco dixerat: spectaculum facti sumus 
 mundo et angelis et hominibus.

denique narrat 
 in consequentibus: nam cum uenissemus Macedoniam, 
 nullam requiem habuit caro nostra, 
 sed omnem tribulationem passi. foris pugnae, 
 intus timores. sed, qui consolatur humiles, 
 consolatus est nos deus in aduentu Titi, non 
 solum autem in aduentu eius, sed etiam in 
 solacio.

ergo propterea ualefaciens Troianis siue Troadensibus 
 profectus est Macedoniam, ut inueniret ibi Titum et haberet interpretationis 
 euangeliique solacium, quem intellegimus non ibi repertum, 
 sed post tribulationes et persecutiones apostoli superuenisse. 
 prius ergo, quam ueniret Titus, multa perpessus agit gratias 
 omnipotenti deo in Christo Iesu, quem gentibus praedicabat,

 

 
 
 
 quod dignum se elegerit, in quo egerit triumphum filii sui.

tnumphus dei est passio martyrum, pro Christi nomine cruoris 
 effusio et inter tormenta laetitia. cum enim quis uiderit 
 tanta perseuerantia stare martyres atque torqueri et in suis 
 cruciatibus gloriari, odor notitiae dei disseminatur in gentes 
 et subit tacita cogitatio, quod, nisi uerum esset euangelium, 
 numquam sanguine defenderetur. neque enim delicata et diuitiis 
 studens ac secura confessio est, sed in carceribus, in plagis, in persecutionibus, 
 in fame et nuditate et siti. hic triumphus est dei apostolorumque 
 uictoria.

sed poterat audiens respondere: \'quomodo 
 ergo non omnes crediderunt?\' prius ergo, quam interroget, soluit 
 avdvnocpOQav et iuxta morem suum, quicquid alius obicere potest, 
 antequam obiciatur, edisserit. et est sensus: nominis Christi 
 in omni loco bonus odor sumus deo et praedicationis nostrae 
 longe lateque spirat flagrantia. sed quia homines suo arbitrio 
 derelicti sunt - neque enim bonum necessitate faciunt, sed uoluntate, 
 ut credentes coronam accipiant, increduli suppliciis mancipentur —, 
 ideo odor noster, qui per se bonus est, uirtute eorum et uitio, qui 
 suscipiunt siue non suscipiunt, in uitam transit aut mortem, ut, qui 
 crediderint, salui fiant, qui non crediderint, pereant.

nec hoc mirandum 
 de apostolo, cum etiam de domino legerimus: ecce hic 
 positus est in ruinam et resurrectionem multorum 
 et in signum, cui contradicetur, solisque 
 radios tam munda loca excipiant quam inmunda et sic in floribus 
 quomodo in stercore luceant nec tamen solis radii polluantur. sic et

 

 
 
 
 Christi bonus odor, qui numquam mutari potest nec suam naturam 
 amittere, credentibus uita est, incredulis mors.

mors autem non ista 
 communis, qua cum bestiis morimur et iumentis, sed illa, de qua 
 scriptum est: anima, quae peccauerit, ipsa moriet 
 u r. ergo et uita non haec arbitranda est, qua spiramus et incedimus 
 et huc illucque discurrimus, sed illa, de qua Dauid loquitur: 
 credo uidere bona domini in terra uiuentium. 
 deus enim uiuorum est et non mortuorum et uita nostra 
 abscondita est cum Christo in deo; cum autem Christus 
 apparuerit, uita nostra, tunc et nos cum illo apparebimus 
 in gloria.

nec uobis. inquit, 0 Corinthii, parum 
 esse uideatur, si nobis praedicantibus ueritatem alii credant, 
 alii non credant, alii uera morte moriantur, alii uiuant ea uita, quae 
 dicit: ego sum uita. nisi enim nos locuti essemus, nec incredulos 
 mors nec credentes uita sequeretur, quia difficile dignus 
 praeco uirtutum Christi inueniri potest, qui in adnuntiandis illis non 
 suam, sed eius quaerat gloriam, quem praedicat.

in eo autem, 
 quod negat non se esse sicut multos, qui uenditent uerbum dei, 
 ostendit esse quam plurimos, qui quaestum putant esse pietatem et 
 turpis lucri gratia omnia faciunt, qui deuorant domos 
 uiduarum, se autem ex sinceritate quasi missum a deo et praesente 
 eo, qui se miserit, omnia in Christo et pro Christo loqui, ut 
 causa praedicationis dei triumphus Christi eiusque sit gloria. et notandum, 
 quod mysterium trinitatis in huius capituli fine monstretur: 
 ex deo enim — in spiritu sancto - coram deo — patre — in 
 Christo loquimur.

ad conprobandum autem, quod de Troade

 

 
 
 
 perrexit Macedoniam, de apostolorum Actibus ponam testimonium: 
 cum autem pertransissent Mysiam, descenderunt 
 Troadem et uisio per noctem Paulo 
 ostensa est. uir Macedo quidam erat stans et 
 deprecans eum ac dicens: transiens in Macedoniam 
 adiuua nos. quod cum uidisset, statim 
 quaesiuimus proficisci in Macedoniam certi 
 facti, quod uocasset nos deus euangelizare 
 e i s.

Quid sit, quod scribit in epistula ad Thessalonicenses 
 prima: ipse autem deus pacis sanctificet 
 uos per omnia et integer spiritus uester et 
 anima et corpus sine querella in aduentu 
 domini nostri I esurr Christi s er uetur . — Famosa 
 quaestio, sed breui sermone tractanda. supra dixerat: spiritum 
 nolite extin g uere, quod si fuerit intellectum, statim 
 sciemus, quis iste sit spiritus, qui cum anima et corpore in die aduentus 
 domini conseruandus est.

quis enim possit credere, quod instar 
 flammae, quae extincta desinit esse, quod fuerat, extinguatur 
 spiritus sanctus et sustineat abolitionem sui, qui fuit quondam in 
 Israhel, quando per Esaiam et Hieremiam et singulos prophetas 
 dicere poterat: haec dicit dominus, et nunc in ecclesia per 
 Agabum loquitur: haec dicit spiritus sanctus.

diuisiones 
 autem donorum sunt, idem uero 
 spiritus, et diuisiones ministeriorum sunt,

 

 
 
 
 idem autem dominus, et diuisiones operationum 
 sunt et idem deus, qui operatur omnia 
 in omnibus. unicuique autem datur manifestatio 
 spiritus ad id, quod expedit. alii 
 per spiritum datur sermo sapientiae, alii 
 sermo scientiae secundum eundem spiritum, 
 alii fides in eodem spiritu, alii gratia sanitatum 
 in uno spiritu, alii operatio uirtutum, 
 alii prophetia, alii discretio spirituum. omnia 
 autem haec operatur unus atque idem spiritus 
 diuidens singulis, prout uult.

de hoc spiritu, 
 ne a se auferretur, rogabat Dauid dicens spiritum sanctum 
 tuum ne auf eras a me. qui quando aufertur, non in substantia 
 sui, sed ei, a quo aufertur, extinguitur. ego puto unum atque 
 idem significare: spiritum nolite exiting uere et, quod 
 in alio loco scribit: spiritu feruentes. in quo enim feruor 
 spiritus multiplicata iniquitate et caritatis frigore non tepescit, 
 in hoc spiritus nequaquam extinguitur.

deus igitur pacis 
 sanctificet uos per omnia uel in omnibus 
 siue plenos atque perfectos; hoc enim magis 
 ὁλοτελει̃ς sonat. deus autem appellatur pacis, quia per Christum 
 ei reconciliati sumus, qui est pax nostra, qui fecit 
 utraque unum, qui et in alio loco pax dei dicitur superans 
 omnem sensum, quae custodit corda cogitationesque sanctorum. 
 qui autem sanctificatur siue perfectus in omnibus est, in hoc et 
 spiritus et anima et corpus in die domini conseruatur.

corpus, si

 

 
 
 
 singulorum membrorum utatur officiis, uerbi gratia, si operetur 
 manus, pes ambulet, oculus uideat, auris. audiat, dentes cibos molant, 
 stomachus concoquat, aluus digerat aut si nulla membrorum 
 parte truncatum est: et hoc quisquam potest credere, apostolum 
 pro credentibus deprecari, ut in die iudicii integrum omnium Christus 
 corpus inueniat, cum omnium corpora aut morte dissoluta 
 sint aut, si, ut quidam uolunt, reperta fuerint adhuc spirantia, habeant 
 debilitates suas, et maxime martyrum et eorum, qui pro Christi nomine 
 uel oculos effossos uel amputatas nares uel abscisas manus 
 habeant?

ergo integrum corpus est, de quo diximus in alia quaestione, 
 et non tenens caput, ex quo omne corpus conexum atque conpactum 
 accipiat augmentum in administrationem Christi. hoc corpus 
 ecclesia est et, quicumque huius corporis tenuerit caput et 
 cetera membra seruauerit, habebit integrum corpus, quantum 
 potest recipere humana natura. iuxta hunc modum et animae integritas 
 conseruanda est, quae dicere potest: benedic, anima 
 mea, dominum, qui sanat omnes infirmitates 
 tuas, et de qua scriptum est: misit uerbum suum et 
 \' sanauit eos. spiritus quoque in nobis integer conseruatur, quando 
 non erramus in spiritalibus, sed uiuimus spiritu, adquiescimus 
 spiritui et opera carnis mortificamus spiritu adferimusque omnes 
 fructus eius: caritatem, gaudium, pacem et cetera.

Aliter: Praecipitur nobis Salomone dicente: tu autem describe 
 eatripliciterin consilio et scientia, ut respondeas 
 uerba ueritatis his, qui proponunt tibi. 
 triplex in corde nostro descriptio et regula scripturarum est: prima,

 

 

 

 
 
 
 ut intellegamus eas iuxta historiam, secunda iuxta tropologiam, 
 tertia iuxta intellegentiam spiritalem.

in historia eorum, quae 
 scripta sunt, ordo seruatur; in tropologia de littera ad maiora consurgimus 
 et, quicquid in priori populo carnaliter factum est, iuxta 
 moralem interpretamur locum et ad animae nostrae emolumenta 
 conuertimus; in spiritali ϑεωϩία ad sublimiora transimus, terrena 
 dimittimus, de futurorum beatitudine et caelestibus disputamus, 
 ut praesentis uitae meditatio umbra sit futurae beatitudinis. quos 
 tales Christus inuenerit, ut et corpore et anima et spiritu integri 
 conseruentur et perfectam habeant triplicis in se scientiae ueritatem, 
 hos sua pace sanctificabit et faciet esse perfectos.

multi simpliciter 
 hunc locum de resurrectione intellegunt, ut et spiritus et anima et 
 corpus in aduentu domini integra conseruentur. alii ex hoc loco 
 triplicem in homine uolunt adfirmare substantiam: spiritus, quo 
 sentimus, animae, qua uiuimus, corporis, quo incedimus. sunt, qui 
 ex anima tantum et corpore subsistere hominem disserentes spiritum 
 in eo tertium, non substantiam uelint intellegi, sed efficientiam, 
 per quam et mens in nobis et sensus et cogitatio et animus appellatur, 
 et utique non sunt tot substantiae, quot nomina.

cumque illud eis\' 
 oppositum fuerit: benedicite, spiritus et animae 
 iustorum, dominum, scripturam non recipiunt dicentes 
 eam in Hebraico non haberi. nos autem in praesenti loco, ut supra 
 diximus, spiritum, qui cum anima et corpore integer conseruatur, 
 non substantiam spiritus sancti, quae non potest interire, sed gratias

 

 
 
 
 eius donationesque accipimus, quae nostra uel uirtute uel uitio et 
 accenduntur et extinguntur in nobis.

PRAEFATIO. 
 
 Filius meus Apodemius, qui interpretationem nominis sui longa 
 ad nos ueniens nauigatione signauit et de oceani litore atque ultimis 
 finibus Galliarum Roma praeterita quaesiuit Bethleem, ut inueniret 
 in ea caelestem panem et saturatus eructuaret in domino ac diceret: 
 eructauit cor meum uerbum bonum, dico ego 
 opera mea regi, detulit mihi in parua scidula maximas quaestiones, 
 quas a te datas mihique tradendas diceret.

ad quarum 
 lectionem intellexi studium reginae Saba in te esse conpletum, 
 quae de finibus terrae sapientiam uenit audire Salomonis. non 
 quidem ego Salomon, qui et ante se et post se cunctis hominibus 
 praefertur in sapientia, sed tu regina appellanda es Saba, in cuius 
 mortali corpore non regnat peccatum et quae ad dominum tota 
 mente conuersa audies ab eo: conuertere, conuertere, 
 Sunamitis. etenim Saba in lingua nostra \'conuersionem\' sonat.

simulque animaduerti, quod quaestiunculae tuae de euangelio tantum 
 et de apostolo positae indicant te ueterem scripturam aut non 
 satis legere aut non satis intellegere, quae tantis obscuritatibus et 
 futurorum typis inuoluta est, ut omnis interpretatione egeat et porta 
 orientalis, de qua uerum lumen exoritur et per quam pontifex ingreditur 
 et egreditur, semper clausa sit et soli Christo pateat, qui 
 habet clauem Dauid, aperit et nemo claudit, 
 claudit et nemo aperit, ut illo reserante introeas cubiculum 
 eius et dicas: introduxit me rex in cubiculum 
 s u u m.

praeterea satis miratus sum, cur purissimo fonte uicmo 

 

 

 
 
 
 nostri tam procul riuuli fluenta quaesieris et omissis aquis Siloe, 
 quae uadunt cum silentio, desideres aquas Sior, quae 
 turbidis saeculi huius uitiis sordidantur. habes ibi sanctum uirum 
 Alethium presbyterum, qui uiua, ut aiunt, uoce et prudenti disertoque 
 sermone possit soluere, quae requiris, nisi forte peregrinas merces 
 desideras et pro uarietate gustus nostrorum quoque condimentorum 
 te alimenta delectant. aliis dulcia placent, nonnullos subamara delectant, 
 horum stomachum acida renouant, illorum salsa sustentant.

uidi ego nauseam et capitis uertiginem antidoto, quae appellatur 
 πικρά , saepe sanari et iuxta Hippocraten contraria contrariorum 
 remedia. itaque nostram amaritudinem illius nectareo melle curato 
 et mitte in Merram lignum crucis senilemque pituitam iuuenili 
 austeritate conpesce, ut possis laeta cantare: quam dulcia 
 gutturi meo eloquia tua, super mel ori meo.

Cur Iohannes discipulos suos mittit ad dominum, ut interrogent 
 eum: tu es, qui uenturus es, a n, alium expectamus 
 ? cum prius ipse de eodem dixerit: ecce agnus 
 dei, ecce, qui tollit peccata mundi ? — De hac 
 quaestione in commentariis Matthei plenius diximus — unde

 

 
 
 
 apparet, quae haec interrogas, ipsa te uolumina non habere —, 
 tamen stringendum est breuiter, ne omnino tacuisse uideamur.. 
 Iohannes mittebat discipulos suos in uinculis constitutus, ut 
 sibi quaerens illis disceret et capite truncandus illum doceret 
 esse sectandum, quem interrogatione sua magistrum omnium fatebatur.

neque enim poterat ignorare, quem ignorantibus demonstrauerat 
 et de quo dixerat: qui habet sponsam, sponsus 
 est et: cuius non sum dignus calciamenta portare 
 et: illum oportet crescere, me autem minui, 
 deumque patrem audierat intonantem: hic est filius 
 meus dilectus, in quo mihi conplacui. quod autem 
 dicit: tues, qui uenturus es, an alium expectamus 
 ? hunc quoque sensum habere potest: scio, quod ipse sis, qui 
 tollere uenisti peccata mundi, sed, quia ad inferos descensurus sum, 
 etiam hoc interrogo, utrum et illuc ipse descendas an inpium sit 
 hoc de filio dei credere aliumque missurus sis.

hoc autem scire desidero, 
 ut, qui te in terris hominibus nuntiaui, etiam in inferis 
 nuntiem, si forte uenturus es. tu enim es, qui uenisti dimittere captiuitatem 
 et soluere eos, qui in uinculis tenebantur. cuius sciscitationem 
 dominus intellegens operibus magis quam sermone respondit et 
 Iohanni praecipit nuntiari, uidere caecos, ambulare claudos, leprosos 
 mundari, surdos audire, mortuos surgere et — quod his maius est — 
 pauperes euangelizari, pauperes uel humilitate uel diuitiis, ut nulla 
 inter pauperem diuitemque distantia sit salutis, sed omnes uocentur 
 aequaliter.

quodque infert: beatus, qui non fuerit scandalizatus 
 in me, non Iohannem, sed discipulos eius percutit, 
 qui prius accesserant ad eum dicentes:

 

 
 
 
 quare nos et pharisaei ieiunamus frequenter, discipuli autem 
 tui non ieiunant ? et ad Iohannem: magister, cui tu 
 praebuisti testimonium iuxta Iordanen, ecce 
 discipuli eius baptizant et plures ueniunt ad 
 e u m. quo dicto liuorem significant de signorum magnitudine et 
 inuidiae mordacitate uenientem, cur baptizatus a Iohanne ipse 
 audeat baptizare et multo amplior ad eum turba concurrat, quam 
 prius uenerat ad Iohannem.

et ne forsitan plebs nesciens hoc dicto 
 Iohannem suggillari arbitraretur, in illius laudes perorat et coepit 
 de Iohanne ad turbas dicere circumstantes: quid existis ad 
 desertum uidere? harundinem uento agitatam? 
 et quid existis in solitudinem uidere? 
 hominem mollibus uestitum? et reliqua. cuius dicti 
 hic sensus est: numquid ad hoc existis in heremum, ut uideretis 
 hominem instar harundinis uentorum flatu in partes uarias inclinari? 
 ut, quem ante laudauerat, de eo nunc dubitet et, de quo 
 prius dixerat: ecce agnus dei, nunc interroget, utrum ipse an 
 alius sit, qui uel uenerit uel uenturus sit.

et quia omnis falsa praedicatio 
 sectatur lucra et gloriam quaerit humanam, ut per gloriam 
 nascantur conpendia, adserit eum camelorum uestitum pilis nulli 
 posse adulationi succumbere et, qui lucustis uescitur ac melle siluestri, 
 opes non quaerere rigidamque et austeram uitam aulas 
 uitare palatii, quas quaerunt, qui bysso et serico et mollibus uestiuntur. 
 dicitque eum non solum prophetam, qui soleat uentura praedicere, 
 sed plus esse quam prophetam, quia, quem illi uenturum 
 esse dixerunt, hic uenisse monstrauit dicens: ecce agnus dei,

 

 
 
 
 qui tollit peccata mundi, praesertim cum ad fastigium 
 prophetale baptistae accesserit; priuilegium, ut, cui dixerat: ego a 
 te debeo baptizari, ipse eum baptizauerit non praesumptione 
 maioris, sed oboedientia discipuli ac timore seruili.

cumque 
 inter natos mulierum nullum adserat lohanne surrexisse maiorem, 
 se, qui de uirgine procreatus est, maiorem esse commemorat siue 
 omnem angelum, qui in caelis minimus est, in terris cunctos homines 
 anteire. nos enim in angelos proficimus et non angeli in nos, 
 sicut quidam stertentes sopore grauissimo somniant. nec sufficit 
 hoc in Iohannis laudibus, nisi ipse praedicans baptismum paenitentiae 
 primus dixisse referatur: paenitentiam agite, 
 adpropinquauit enim regnum caelorum.

unde a 
 diebus praedicationis eius regnum caelorum uim patitur, ut, qui homo 
 natus est, angelus esse desideret et terrenum animal caeleste quaerat 
 habitaculum. lex enim et prophetae usque ad Iohannem prophetauerunt, 
 non quod Iohannes prophetarum sit finis et legis, sed ille, 
 qui Iohannis testimonio praedicatus est.

Iohannes autem secundum 
 mysterium, quod in Malachia scriptum est, ipse est Helias, 
 qui uenturus est, non quo eadem anima, ut heretici 
 suspicantur, et in Helia et in Iohanne fuerit, sed quod eandem habuerit 
 sancti spiritus gratiam zona cinctus ut Helias, uiuens in heremo 
 ut Helias, persecutionem passus ab Herodiade, ut ille sustinuit 
 ab Iezabel, ut, quomodo Helias secundi praecursor aduentus est, 
 ita Iohannes uenturum in carne dominum saluatorem non solum

 

 
 
 
 in heremo, sed et in matris utero saltu et exultatione corporis 
 nuntiarit.

Quid significet, quod in Mattheo scriptum est: harundinem 
 qu as s at am non co nf r ing et et linum f umigans 
 non extinguet . — Ad cuius expositionem loci 
 totum, quod Mattheus de Esaia propheta adsumpsit, testimonium 
 ponendum est et ipsius uerba Esaiae iuxta septuaginta 
 interpretes ipsumque Hebraicum, cui Theodotio, Aquila Symmachusque 
 consentiunt.

sic ergo de quattuor euangelistis solus 
 Mattheus posuit: Iesus autem sciens recessit inde 
 et secuti sunt eum multi et curauit eos 
 omnes et praecepit eis, ne manifestum eum 
 facerent, ut inpleretur, quod dictum est 
 per Esaiam prophetam dicentem: ecce puer 
 meus, quem elegi, dilectus meus, in quo beneis 
 conplacuit anima mea. ponam spiritum meum 
 super eum et iudicium gentibus nuntiabit. 
 non contendet neque clamabit neque 
 audiet quisquam in plateis uocem eius. harundinem 
 quassatam non confringet et linum 
 fumigans non extinguet, donec eiciat 
 ad uictoriam iudicium; et in nomine eius 
 gentes spera bunt.

pro quo in Esaia iuxta septuaginta 
 interpretes sic scriptum est: Iacob puer meus, suscipiam 
 eum; Israhel electus meus, suscepit 
 eum anima mea. dedi spiritum meum super 
 eum, iudicium gentibus proferet. non

 

 
 
 
 clamabit neque dimittet nec audietur foris uox 
 eius. harundinem confractam non conteret 
 et linum fumigans non extinguet, sed in ueritate 
 proferet iudicium. splendebit et non 
 quassabitur, donec ponat super terram iudicium; 
 et in nomine eius gentes sperabunt. 
 nos autem ex Hebraeo ita uertimus:

ecce puer meus, suscipiam 
 eum, electus meus, conplacuit sibi in 
 illo anima mea. dedi spiritum meum super 
 eum; iudicium gentibus proferet. non clamabit 
 neque accipiet personam nec audietur foris 
 uox eius. calamum quassatum non conteret 
 et linum fumigans non extinguet; in ueritate 
 educet iudicium. non erit tristis neque 
 turbulentus, donec ponat in terra iudicium; 
 et legem eius insulae expectabunt.

ex quo apparet 
 Mattheum euangelistam non ueteris interpretationis auctoritate 
 constrictum dimisisse Hebraicam ueritatem, sed quasi Hebraeum 
 ex Hebraeis et in domini lege doctissimum ea gentibus protulisse, 
 quae in Hebraeo legerat. si enim sic accipiendum est, ut septuaginta 
 interpretes ediderunt: Iacob puer meus, suscipiam 
 eum; Israhel electus meus, suscepit eum anima mea, 
 quomodo in Iesu intellegimus esse conpletum, quod de Iacob et de 
 Israhele scriptum est ?

quod beatum Mattheum non solum in hoc 
 testimonio, sed et in alio fecisse legimus: ex Aegypto uocaui 
 filium meum, pro quo Septuaginta transtulerunt: ex Aegypto 
 uocauit filios suos. quod utique, nisi sequamur Hebraicam 
 ueritatem, ad dominum saluatorem non pertinere manifestum

 

 
 
 
 est. sequitur enim: ipsi autem immolabant Baalim. 
 quod autem de adsumpto testimonio in euangelio minus est: 
 splendebit et non quassabitur, donec ponat 
 super terram iudicium, uidetur mihi accidisse primi scriptoris 
 errore, qui legens superiorem sententiam in uerbo iudicii esse 
 finitam putauit inferioris sententiae ultimum uerbum esse \'iudicium\' 
 et pauca uerba, quae in medio, hoc est inter \'iudicium\' et \'iudicium, 
 fuerant, praetermisit.

rursumque, quod apud Hebraeos legitur: 
 et in lege eius sperabuntinsulae, Mattheus sensum 
 potius quam uerba interpretans pro lege et insulis nomen 
 posuit et gentes. et hoc non solum in praesenti loco, sed, ubicumque 
 de ueteri instrumento euangelistae et apostoli testimonia protulerunt, 
 diligentius obseruandum est non eos uerba secutos esse, 
 sed sensum et, ubi Septuaginta ab Hebraico discrepant, Hebraeum 
 sensum suis expressisse sermonibus.

puer igitur dei omnipotentis 
 iuxta dispensationem carnis adsumptae, qua ad nos mittitur, saluator 
 est appellatus. ad quem et in alio loco dicit pater: m agnum 
 tibi est uocari i puerum meum, ut congreges 
 tribus Iacob. hic est uinea Sorech, quae interpretatur\'electa\', 
 hic filius amantissimus, in quo sibi conplacuit anima dei, non quo 
 deus animam habeat, sed quod in anima omnis dei monstretur affectus. 
 et non mirum, si in deo anima nominetur, cum uniuersa humani 
 corporis membra secundum leges tropologiae et diuersas intellegentias 
 habere dicatur.

posuit quoque spiritum suum super eum, 
 spiritum sapientiae et intellegentiae, spiritum consilii et fortitudinis, 
 spiritum scientiae et pietatis et timoris dei, qui in specie columbae

 

 
 
 
 descendit super eum, de quo et Iohannes Baptista a deo patre audisse 
 se narrat: super quem uideris spiritum sanctum 
 uenientem et manentem in eo, ipse est. et 
 iudicium gentibus nuntiabit, de quo et in psalmis 
 legimus: deus, iudicium tuum regi da et iustitiam 
 tuam filio regis. qui et ipse loquitur in euangelio: non enim 
 pater iudicat quemquam, sed omne iudicium 
 dedit filio.

non contendet sicut agnus ductus ad uictimam, 
 non contendet in subuersione audientium. neque clamabit 
 iuxta illud, quod Paulus apostolus scribit: omnis clamor 
 et ira et amaritudo auferatur a uobis. non clam 
 a b i t, quia Israhel non fecit iudicium, sed clamorem. neque 
 audiet quisquam in plateis siue foris uocem eius. 
 omnis enim gloria filiae regis ab intus et arta 
 et angusta uia est, quae ducit ad uitam. unde in plateis uox 
 illius non audietur, in quibus confidenter agit sapientia latam spatiosamque 
 uiam non ingrediens, sed arguens atque condemnans.

unde et illis, qui foris erant, non sua uoce, sed per parabolas loquebatur: 
 harundinem, inquit, quassatam non confringet 
 siue, ut Septuaginta transtulerunt. calamum fractum 
 non conteret. calamus fractus, qui fuit ante uocalis et in laudes 
 domini concinebat, appellandus est Israhel, qui quondam inpegit in 
 angularem lapidem et cecidit super eum fractusque in illo est; propterea 
 dicitur de eo: increpa, domine, bestias calami

 

 
 
 
 et in Iesu uolumine torrens appellatur Cane, id est \'calami\', qui 
 aquas habet turbidas, quas elegit Israhel.

purissima Iordanis 
 fluenta contemnens reuersusque mente in Aegyptum et desiderans 
 caenosam ac palustrem regionem peponesque et caepe et 
 alia et cucumes ollasque Aegyptiarum carnium rectissime per 
 Esaiam appellatur calamus fractus, cui qui inniti uoluerit, pertundetur 
 manus eius. qui enim post aduentum domini saluatoris euangelicae 
 interpretationis spiritum derelinquens in Iudaicae litterae 
 morte requiescit, istius cuncta opera uulnerantur.

1inum quoque 
 fumigans non extinguet, populum de gentibus congregatum, 
 qui extincto legis naturalis ardore fumi amarissimi et qui noxius 
 oculis est tenebrosaeque caliginis inuoluebatur erroribus. quem 
 non solum non restinxit et redegit in cinerem, sed e contrario de parua 
 scintilla et paene moriente maxima suscitauit incendia ita, ut totus 
 orbis arderet igne domini saluatoris, quem uenit mittere super 
 terram et in omnibus ardere desiderat.

secundum tropologiam quid 
 nobis uidetur de hoc loco, in commentariolis Matthei breuiter adnotauimus. 
 iste autem, qui harundinem quassatam non confregit 
 et linum fumigans non extinxit, iudicium quoque perduxit ad uictoriam, 
 cuius iudicia uera sunt, iustificata in semet ipsis, ut

 

 
 
 
 iustificetur in sermonibus suis et uincat, cum iudicatur, et tam diu lumen 
 praedicationis eius in mundo resplendeat nulliusque conteratur et 
 uincatur insidiis, donec ponat in terra iudicium et inpleatur illud, 
 quod scriptum est: fiat uoluntas tua sicut in caelo 
 et in terra.

et in nomine eius gentes sperabunt 
 siue in lege eius sperabunt insulae. quo 
 modo enim insulae turbine flatuque uentorum et crebris tempestatibus 
 feriuntur quidem, sed non subuertuntur in exemplum euangelicae 
 domus, quae super petram robusta mole fundata est, ita 
 et ecclesiae, quae sperant in lege et in nomine domini saluatoris, 
 loquuntur per Esaiam: ego ciuitas firma, ciuitas, 
 quae obpugnatur.

Quem sensum habeat, quod in euangelista Mattheo scriptum est: 
 si quis uult post me uenire, abneget se ipsum. quae est 
 sui abnegatio aut quomodo, qui sequitur saluatorem, se ipsum negat ? 
 — De quo in tertio commentariorum eiusdem Matthei libro ita 
 breuiter locutus sum: qui deponit ueterem hominem 
 cum operibus eius, negat se ipsum dicens: 
 \'uiuo autem non ego, uiuit uero in me Christus\', 
 tollitque crucem suam et mundo crucifigitur. 
 cui autem mundus crucifixus est, sequitur 
 dominum crucifixum.

quibus nunc haec addere possumus: 
 postquam ostendit discipulis suis, quod 
 oporteret eum ire Hierusalem et multa pati a 
 sacerdotibus et scribis et principibus sacerdotum 
 et occidi, adsumens eum Petrus coepit

 

 
 
 
 increpare et dicere: absit a te, domine, non 
 erit tibi hoc. qui conuersus dicit Petro: uade 
 post me, satanas, scandalum es mihi, quia non 
 sapis, quae dei sunt, sed quae hominum. humano 
 quippe timore perterritus passionem domini formidabat. et quo 
 modo audiens \'multa pati\' et \'occidi\' timebat, sic audiens: et 
 tertia die resurget gaudere debuerat et tristitiam passionis 
 resurrectionis gloria mitigare.

unde illo pro timore correpto 
 loquebatur ad omnes \'discipulos\' siue conuocauit turbam 
 cum discipulis suis, ut Marcus posuit, aut iuxta Lucam 
 dicebat ad cunctos: si quis uult post me uenire, 
 abneget se ipsum et tollat crucem suam 
 et sequatur me. cuius exhortationis hic sensus est: non est 
 delicata in deum et secura confessio. qui in me credit, debet suum 
 sanguinem fundere. qui enim perdiderit animam suam in praesenti, 
 lucri eam faciet in futuro. cottidie credens in Christo tollit crucem 
 suam et negat se ipsum. qui inpudicus fuit, uersus ad castitatem 
 temperantia luxuriam negat; qui formidolosus et timidus, adsumpto 
 robore fortitudinis priorem esse se nescit. iniquus, si sequatur 
 iustitiam, negat iniquitatem; stultus, si Christum confiteatur dei 
 uirtutem deique sapientiam, negat stultitiam.

quod scientes non 
 solum in persecutionis tempore et necessitate martyrii, sed in omni 
 conuersatione, opere, cogitatione, sermone negemus nosmet ipsos, 
 qui ante fuimus, et confiteamur eos, qui in Christo renati sumus. 
 idcirco enim dominus crucifixus est, ut et nos, qui credimus in eum 
 et peccato mortui sumus, crucifigamur cum ipso dicamusque, quod 
 Paulus apostolus docuit: cum Christo crucifixus sum

 

 
 
 
 et: mihi autem absit gloriari nisi in cruce domini 
 mei Iesu Christi, per quem mihi mundus 
 crucifixus est et ego mundo. qui cum Christo cruci- 
 . fixus est, despoliet principatus et potestates et triumphet eas in 
 ligno. unde et [in euangelio secundum Iohannem] in typum eorum, 
 qui in domino credituri erant et se cum illo crucifixuri, Simon 
 Cyrenaeus portat crucem eius [quam iuxta alios euangelistas prior 
 ipse portauit].

Quid uult significare, quod in eodem Mattheo scriptum est: 
 uae praegnantibus et nutrientibus in illis diebus 
 et: orate, ne fiat fuga uestra hieme uel sabbato 
 ? — Quod ex superioribus pendere manifestum est. cum 
 enim euangelium Christi cunctis gentibus fuerit praedicatum et 
 uenerit consummatio uiderintque a bominationem desolationis, 
 quae dicta est a Danihele propheta, 
 stantem in loco sancto, tunc praecipitur his, qui in 
 Judaea sunt, ut fugiant in montes, et, qui in tecto, ne descendant 
 tollere aliquid de domo sua, et, qui in \'agro, ne reuertantur 
 auferre tunicam suam.

de quibus in commentariis eiusdem Matthei 
 plenius diximus. statimque coniungitur: uae praegnantibus 
 et nutrientibus in illis diebus. in quibus diebus? quando 
 abominatio desolationis steterit in loco sancto. quod quidem iuxta 
 litteram de aduentu antichristi praedicari nulli dubium est, quando 
 persecutionis magnitudo conpellit fugere et graues uteri paruulique

 

 
 
 
 lactantes fugam retardant, licet quidam Titi et Uespasiani aduersus 
 Iudaeos et praecipue Hierusalem obsidionem pugnamque significari 
 uelint.

hiemem quoque et sabbatum sic interpretantur, ne 
 eo tempore fugere conpellantur, quando duritia frigoris in agris 
 et in desertis locis fugientes latere non patitur et obseruatio 
 sabbati aut praeuaricatores facit, si fugiant, aut hostium gladiis 
 subiacere, si sabbati otium et praecepta seruauerint.

nos autem 
 audientes dominum saluatorem, ut, qui in Iudaea sunt, ad montana 
 confugiant, ipsi quoque oculos leuamus ad montes, de quibus 
 scriptum est: leuaui oculos meos ad montes, unde 
 ueniet auxilium mihi, et in alio loco: fundamenta 
 eius in montibus sanctis et: montes in circuitu 
 eius et dominus in circuitu populi sui 
 et: non potest abscondi ciuitas super montem 
 posita, et discalciamus nos pellem litterae nudisque 
 pedibus cum Moyse ascendentes montem Sina dicimus: transiens 
 uidebo uisionem hanc magnam, ut possimus 
 intellegere praegnantes animas, quae de semine doctrinarum et sermonis 
 dei initia fidei conceperunt et dicunt cum Esaia: a timore 
 tuo, domine, concepimus et parturiuimus et 
 peperimus, spiritum salutis tuae fecimus super 
 terram.

sicuti enim semina paulatim formantur in uteris 
 et tam diu non reputatur homicidium, donec elementa confusa suas 
 imagines membraque suscipiant, ita sensus ratione conceptus, nisi 
 in opera proruperit, adhuc uentre retinetur et cito abortio perit, 
 cum uiderit abominationem desolationis stantem in ecclesia et

 

 
 
 
 satanan transfigurari in angelum lucis et de istius modi Paulus foetibus 
 loquitur dicens: filioli mei, quos iterum parturio, 
 donec Christus formetur in uobis.

has 
 ergo reor iuxta mysticos intellectus esse mulieres, de quibus idem 
 apostolus scribit: mulier seducta in transgressione 
 facta est; saluabitur autem per filiorum generationem, 
 si permanserint in fide et caritate 
 et sanctitate cum pudicitia. quae si de sermone 
 diuino aliquando generarint, necesse est, quae generata sunt, 
 crescere et primum accipere lac infantiae, donec perueniant ad solidum 
 cibum et ad maturam aetatem plenitudinis Christi.omnis 
 enim, qui lacte alitur, inperitus est in ratione 
 iustitiae; paruulus enim est.

hae igitur animae, 
 quae necdum pepererunt siue quae necdum potuerunt ea, quae 
 generata sunt, alere, cum uiderint sermonem hereticum stantem in 
 ecclesia, cito scandalizantur et pereunt et in tempestate atque in 
 persecutionibus permanere non possunt, praesertim si otium habuerint 
 bonorum operum et non ambulauerint in uia, quae Christus 
 est.

de hac abominatione hereticae peruersaeque doctrinae dicebat 
 apostolus, quod homo iniquitatis et aduersarius eleuet se contra 
 omne, quod dicitur deus et religio, ita ut audeat stare in templo 
 dei et ostendere se, quod ipse sit deus; cuius aduentus secundum 
 operationem satanae et ea, quae concepta sunt, facit perire abortio 
 et, quae nata, ad pueritiam et ad perfectam aetatem peruenire 
 non posse. quam ob rem orandus est dominus, ne in exordio fidei 
 et crescentis aetatis oriatur hiems, de qua scriptum est: hiems

 

 

 

 
 
 
 transiit, abiit sibi, ne otio torpeamus, sed inminente 
 naufragio suscitemus dormientem dominum atque dicamus: praeceptor, 
 salua nos, perimus.

Quid sibi uelit, quod scriptum est in euangelio secundum 
 Lucam: et non receperunt eum, quoniam facies 
 eius erat uadens in Hierusalem. — Festinans dominus 
 Hierusalem pergere, ut conplerentur dies adsumptionis eius et pascha 
 celebraret, de quo dixerat: desiderio desideraui hoc 
 pascha comedere uobiscum, et biberet calicem, de quo 
 ait: calicem, quem dedit mihi pater, non bibam 
 i 11 u m ? omnemque doctrinam suam patibulo roboraret iuxta 
 illud, quod scriptum est: cum exaltatus fuero, omnia 
 traham ad me, obfirmauit faciem suam, ut iret Hierusalem.

obfirmatione enim et fortitudine opus est ad passionem sponte 
 properantis; unde et Ezechiheli, cui dixerat deus: fili hominis, 
 in medio scorpionum tu habitas et ne timeas 
 eos: obfirmaui, inquit, faciem tuam et dedi 
 faciem tuam aeneam et frontem tuam ferream, 
 ut, si forsitan surrexisset contra eum malleus uniuersae terrae, 
 quasi incude durissima resisteret malleumque contereret, de quo 
 scriptum est: quomodo confractus est et contritus 
 malleus uniuersae terrae?

etmisit nuntios, id 
 est angelos, ante faciem suam. iustum enim erat, ut dei filio 
 angeli ministrarent; siue angelos apostolos uocat, quia et Iohannes, 
 praecursor domini, angelus appellatus est.

cumque ingressi

 

 
 
 
 essent uicum Samariae, ut praepararent ei, non 
 susceperunt illum, quia facies eius erat uadens 
 in Hierusalem. hostili inter se Samaritani atque Iudaei 
 discordant odio et, cum omnes oderint gentes, proprio contra se furore 
 bacchantur, dum utrique de legis possessione contendunt et 
 in tantum se mutuo persequuntur, ut, postquam Iudaei de Babylonia 
 sunt reuersi. aedificationem templi Samaritani inpedierint. cumque 
 uellent et ipsi cum eis aedificare templum, responderunt Iudaei: 
 non licet nobis et uobis aedificare domum domini.

denique pro summa iniuria pharisaei exprobrant domino: 
 nonne daemonium habes et Samaritanus es? et 
 in parabola de Hierusalem descendentis Hiericho Samaritanus ponitur 
 pro signo atque miraculo, quod malus bene fecerit, et ad puteum 
 Samaritanae scriptum est: non enim coutuntur Samaritani 
 Iudaeis. uidentes ergo Samaritae dominum Hierusalem 
 pergere, id est ad hostes suos, quod audierant a discipulis eius, qui 
 ad parandum hospitium uenerant, Iudaeum esse cognoscunt et 
 quasi Iudaeum atque alienum et eum, qui ad inimicos pergeret, suscipere 
 noluerunt.

quamquam et alia nobis subiciatur intellegentia, 
 quod uoluntatis domini fuerit non suscipi a Samaritis, quia festinabat 
 ire Hierusalem ibique pati et sanguinem fundere, ne occupatus 
 susceptione Samaritica et doctrina gentis illius passionis differret 
 diem, ad quam uenerat sustinendam. unde dicit et in alio loco: 
 non ueni nisi ad oues perditas domus Israhel 
 et apostolis praecepit: ciuitates Samaritanorum

 

 

 
 
 
 
 non intrabitis, uolens tollere omnem occasionem persecutionis 
 Iudaicae, ne postea dicerent: \'crucifiximus eum, quia se inimicis 
 nostris et hostibus iunxerat'.

facies igitur eius erat pergentis 
 Hierusalem et idcirco iuxta alteram intellegentiam non 
 receperunt eum Samaritae, quia festinabat ingredi Hierusalem. ut 
 autem non reciperent, fuit dominicae uoluntatis. denique apostoli 
 in lege uersati, in qua tantum iustitiam nouerant oculum pro 
 oculo, dentem pro dente, ulcisci nituntur iniuriam et 
 imitari Heliam, ad cuius uocem duos pentecontarchas militum ignis 
 absumpserat, dicuntque ad dominum: uis dicimus, ut ignis 
 descendat de caelo et consumat eos? pulchre uis, 
 inquiunt, dicimus; nam et Helias dixerat: si homo dei 
 sum, ignis descendat de caelo super uos.

ergo, 
 ut apostolorum sermo efficientiam habeat, uoluntatis est domini. 
 nisi enim ille iusserit, frustra dicunt apostoli, ut ignis descendat 
 super eos, et quodam modo uerbis aliis hoc loquuntur: \'si ad serui 
 Heliae iniuriam ignis descendit de caelo et non Samaritas, sed ludaeos 
 consumpsit incendium, quanto magis ad contemptum filii dei in

inpios Samaritas debet flamma saeuire!\' e regione dominus, qui 
 non ad iudicandum uenerat, sed ad saluandum, non in potestate, 
 sed in humilitate, non in patris gloria, sed in hominis uilitate, increpat 
 eos, quod non meminerint doctrinae suae et bonitatis euangelicae, 
 in qua dixerat: qui te percusserit in maxillam, 
 praebe ei et alteram et: diligite inimicos 
 uestros.

Alteram de euangelio Lucae quaestiunculam proposuisti: 
 qui sit uilicus iniquitatis, qui domini uoce laudatus est . cuius 
 cum uellem scire rationem et de quo fonte processerit, reuolui 
 uolumen euangelicum et inter cetera repperi, quod adpropinquantibus 
 saluatori publicanis et peccatoribus, ut audirent eum, 
 murmurabant Pharisaei et scribae dicentes: 
 quare iste peccatores suscipit et comedit cum 
 eis?

qui locutus est eis parabolam centum ouium et unius perditae, 
 quae inuenta pastoris humeris reportata est, et, cur esset proposita, 
 statim intulit: dico uobis: sic erit gaudium in caelo 
 super uno peccatore paenitentiam agente 
 magis quam super nonaginta nouem iustis, qui 
 non habent opus paenitentiam.

aliam quoque parabo!am 
 decem dragmarum uniusque perditae et repertae cum proposuisset, 
 simili eam fine conpleuit: sic dico uobis: gaudium 
 erit coram angelis dei super uno peccatore 
 paenitentiam agente.

tertiam quoque parabolam proposuit 
 hominis habentis duos filios et diuidentis inter eos substantiam. cumque 
 minor facultatibus perditis egere coepisset et comedere siliquas, 
 porcorum cibum, reuersus ad patrem susceptus ab eo est. frater 
 quoque inuidens senior patris uoce corripitur, quod laetari debuerit 
 et gaudere, quia frater eius mortuus fuerat et reuixit, perditus et inuentus 
 est.

has tres parabolas contra pharisaeos et scribus locutus 
 est, qui nolebant recipere paenitentiam peccatorum et publicanorum 
 salutem. dicebat autem, inquit, et ad discipulos suos — 
 haud dubium, quin \'parabolam\'—, sicut prius ad scribas et pharisaeos, 
 qua parabola ad clementiam discipulos hortaretur et aliis uerbis 
 diceret: dimittite et dimittetur uobis, ut in oratione

 

 
 
 
 dominica libera fronte poscatis: dimitte nobis debita 
 nostra, sicut et nos dimittimus debitoribus 
 nostris.

quae est ergo parabola ad clementiam discipulos prouocantis? 
 homo quidam erat diues, qui habebat uilic 
 u m siue dispensatorem; hoc enim olxovo/xog significat. uilicus 
 autem proprie uillae gubernator est, unde et a uilla \'uilicus\' nomen 
 accepit. olxovofioo , autem tam pecuniae quam frugum et omnium, 
 quae dominus possidet, dispensator est. unde et Olxovojnixog Xenofontis 
 pulcherrimus liber est, qui non gubernationem uillae, sed dispensationem 
 uniuersae domus Tullio interpretante significat.

iste 
 igitur dispensator accusatus est ad dominum suum, quod dissipasset 
 substantiam eius. quo uocato dixit: quid hoc audio de t e ? 
 redde rationem dispensationis; neque enim 
 ultra mea poteris dispensare. qui dixit in semet ipso: 
 quid faciam, quia dominus meus aufert a me 
 dispensationem? fodere non ualeo, mendicare 
 erubesco. scio, quid faciam, ut, quando sublata 
 mihi fuerit dispensatio, suscipiant me 
 in domos suas.

uocauitque singulos debitorum 
 domini sui et dixit primo: quantum debes domino 
 meo? qui dixit ei: centum batos olei. ait illi: 
 tolle cautionem tuam et sedens cito scribe 
 quinquaginta. deinde ad alium locutus est: tu 
 autem quantum debes? ille respondit: centum 
 coros tritici. dicit ei: tolle cautionem tuam

 

 
 
 
 et scribe octoginta.

et laudauit dominus uilicum 
 siue dispensatorem iniquitatis, quod prudenter 
 fecerit: quia filii saeculi huius prudentiores 
 sunt-filiis lucis in generatione sua. et ego dico 
 uobis: facite uobis amicos de iniquo mamona, 
 ut, quando defecerit, recipiant uos in aeterna 
 tabernacula. qui fidelis est in paruo, et 
 in multis fidelis est et, qui in minimo iniquus 
 est, et in multis iniquus erit.

si ergo in iniquo 
 mamona fideles non fuistis, quod uerum est, 
 quis uobis credet? et si in alieno fideles non 
 fuistis, quod uestrum est, quis dabit uobis? 
 nemo seruus potest duobus dominis seruire. 
 aut enim unum habebit odio et alterum diliget 
 aut unum audiet et alterum contemnet. 
 non potestis deo seruire et mamonae. audiebant 
 autem haec omnia pharisaei, qui erant 
 auari, et subsannabant illum.

totum parabolae huius 
 textum posui, ut non nobis intellegentiam aliunde quaeramus et 
 in parabola certas nitamur inuenire personas, sed interpretemur 
 eam quasi parabolam, hoc est similitudinem, quae ab eo uocatur, 
 quod alteri παϱαβάλλετι , hoc est adsimilatur, et quasi umbra 
 prooemiumue ueritatis est.

si ergo dispensator iniqui mamonae 
 \' domini uoce laudatur, quod de re iniqua sibi iustitiam praepararit, 
 et passus dispendia dominus laudat dispensatoris prudentiam, 
 quod aduersus dominum quidem fraudulenter, sed pro se prudenter 
 egerit, quanto magis Christus, qui nullum damnum

 

 
 
 
 sustinere potest et pronus est ad clementiam, laudabit discipulos 
 suos, si in eos. qui sibi crediti sunt, misericordes fuerint! denique 
 post parabolam intulit: et ego dico uobis: facite uobis 
 amicos de iniquo mamona.

iniquus autem mamona non 
 Hebraeorum, sed Syrorum lingua diuitiae nuncupantur, quod de iniquitate 
 collectae sint. si ergo iniquitas bene dispensata uertitur in 
 iustitiam, quanto magis sermo diuinus, in quo nulla est iniquitas, 
 qui et apostolis creditus est, si bene fuerit dispensatus, dispensatores 
 suos leuabit in caelum! quam ob rem sequitur: qui fidelis est 
 in minimo, hoc est in carnalibus, et multis fidelis 
 erit, id est in spiritalibus. quiauteminparuoiniquus 
 est, ut non det fratribus ad utendum, quod a deo pro omnibus 
 est creatum, iste et in spiritali pecunia diuidenda iniquus erit, ut 
 non pro necessitate, sed pro personis doctrinam domini diuidat.

\'sin 
 autem\', inquit, \'carnales diuitias, quae labuntur, non bene dispensetis, 
 ueras aeternasque diuitias doctrinae dei quis credet uobis ? et 
 si in his, quae aliena sunt — alienum est autem nobis omne, quod 
 saeculi est — infideles fuistis, ea, quae uestra sunt et proprie homini 
 deputata, quis uobis credere poterit ?\' unde corripit auaritiam et dicit 
 eum, qui amat pecuniam, deum amare non posse. igitur et apostolis, 
 si uelint amare deum, esse pecunias contemnendas.

unde scribae 
 et pharisaei, qui erant auari, aduersum se dictam intellegentes parabolam 
 subsannabant eum carnalia et certa et praesentia spiritalibus 
 ac futuris et quasi incertis praeponentes. Theophilus, Anti- . 
 ochenae ecclesiae septimus post Petrum apostolum episcopus, qui 
 quattuor euangelistarum in unum opus dicta conpingens ingenii 
 sui nobis monumenta dimisit, haec super hac parabola in suis

 

 
 
 
 commentariis est locutus:

diu e s, qui habebat uilicum 
 siue dispensatorem, deus omnipotens est, quo 
 nihil est ditius. huius dispensator Paulus, qui 
 ad pedes Gamaliel sacras litteras didicit, legem 
 dei susceperat dispensandam. qui cum coepisset 
 credentes in Christo persequi, ligaie, occidere 
 et omnem domini sui dissipare substantiam, 
 correptus a domino est: Saule, Saule, quid 
 me persequeris? durum est tibi contra stimulum 
 calcitrare.

dixitque in corde suo: quid faciam? 
 qui magister fui et uilicus, cogor esse disciulus 
 et operarius. fodere non ualeo. omnia 
 enim mandata legis, quae terrae incubabant, 
 cerno destructa et legem et prophetas usque 
 ad Iohannem Baptistam esse finitos. mendicare 
 erubesco, ut, qui doctor-fueram Iudaeorum, 
 cogar a gentibus et a discipulo Annania salutis 
 et fidei mendicare doctrinam.

faciam igitur, 
 quod mihi utile esse intellego, ut, postquam 
 proiectus fuero de uilicatione mea, recipiant 
 me Christiani in domos suas. coepitque eos, qui 
 prius uersabantur in lege et sic in Christo crediderant, 
 ut arbitrarentur se in lege iustificandos, 
 docere legem abolitam, prophetas 
 praeterisse et, quae antea pro lucro fuerint, 
 reputari in stercora.

uocauit itaque duos de pluribus 
 debitoribus. primum, qui debebat centum

 

 
 
 
 batos olei, eos uidelicet, qui fuerant ex gentibus 
 congregati et magna indigebant misericordia 
 dei, et de centenario numero, qui plenus est atque 
 perfectus, fecit eos scribere quinquagenarium, 
 qui proprie paenitentium est iuxta iubeleum 
 et illam in euangelio parabolam, in qua alteri 
 quingenti, alteri quinquaginta denarii dimittuntur.

secundum autem uocauit populum Iudaeorum, 
 qui tritico mandatorum dei nutritus 
 erat et debebat ei centenarium numerum, 
 et coegit, ut de centum octoginta faceret, id 
 est crederet in domini resurrectionem, quae 
 octauae diei numero continetur, et de octo 
 conpleretur decadis, ut de sabbato transiret 
 ad primam sabbati. ob hanc causam a domino praedicatur, 
 quod bene fecerit et pro salute sua in euangelii 
 clementiam de legis austeritate mutatus sit.

quodsi quaesieris, quare uocetur \'uilicus iniquitatis\' 
 in lege, quae dei est: iniquus erat uilicus, qui bene 
 quidem offerebat, sed non bene diuidebat credens 
 in patre, sed filium persequens, habens deum omnipotentem, 
 sed spiritum sanctum negans. prudentior 
 itaque fuit Paulus apostolus in transgressione legis 
 filiis quondam lucis, qui in legis obseruatione uersati 
 Christum, qui dei patris uerum lumen est, perdiderunt.

Ambrosius, Mediolanensis episcopus, quid de hoc loco 
 senserit, in commentariis eius legere poteris. Origenis et Didymi 
 in hanc parabolam explanationem inuenire non potui et, utrum

 

 
 
 
 abolita sit temporum uetustate an ipsi non scripserint, incertum 
 habeo. mihi iuxta priorem interpretationem hoc uidetur, quod 
 de iniquo mamona debeamus nobis amicos facere non quoslibet 
 pauperes, sed eos, qui nos possint recipere in domos suas et in 
 aeterna tabernacula, ut, cum eis parua praebuerimus, recipiamus 
 ab illis magna et dantes aliena nostra suscipiamus et seminemus 
 in benedictione, ut metamus benedictionem; qui enim parce 
 seminauerit, parce et metet.

Quo sensu accipiendum sit, quod in epistula legimus ad 
 Romanos: uix enim pro iusto quis moritur; nam 
 pro bon a forsitan quis audeat mori. - Duae hereses 
 ex occasione huius testimonii, quod non intellegunt, diuerso quidem 
 errore, sed pari inpietate blasphemant. Marcion enim, qui iustum 
 deum et creatorem legis facit et prophetarum, bonum autem 
 euangeliorum et apostolorum, cuius uult esse filium Christum, 
 duos introducit deos: alterum iustum et alterum bonum. et pro 
 iusto adserit uel nullos uel paucos obpetisse mortem, pro bono 
 autem, id est Christo, innumerabiles martyres extitisse.

porro Arrius 
 iustum ad Christum refert, de quo dictum est: deus, iudicium 
 tuum regi da et iustitiam tuam filio regis 
 ipse de se in euangelio: non enim pater iudicat quemquam, 
 sed omne iudicium dedit filio et: ego, sicut 
 audio, ita iudico —, bonum autem deum patrem, de 
 quo ipse filius confitetur: quid me dicis bonum? nemo 
 est bonus nisi unus deus pater. cumque hucusque blasphemiae 
 suae deuios calles potuerit inuenire, in consequentibus inpingit 
 et corruit.

quomodo enim pro patre quis audet mori ct pro 

 

 
 
 
 filio uix moritur, cum propter nomen Christi tantus martyrum sanguis 
 effusus sit? qui igitur simpliciter hunc exponit locum, hoc 
 potest dicere, quod in ueteri lege, in qua iustitia est, uix pauci inuenti 
 sint, qui suum fuderint sanguinem, in nouo autem instrumento, 
 in quo bonitas est atque clementia, innumerabiles extiterint 
 martyres. sed ex eo, quod posuit: forsitan quis etiam 
 audeat mori et pendulo gradu sententiam temperauit, inueniri 
 posse nonnullos, qui audeant mori pro euangelio, ostendit 
 non sic accipiendum, sed ex superioribus et inferioribus sensum 
 loci huius debere tractari.

dicens enim Paulus apostolus se gloriari 
 in tribulationibus, quia tribulatio patientiam operatur, 
 patientia probationem, probatio spem, 
 spes uero non confundit, quae ex eo certam habeat promissionem, 
 quia caritas dei effusa est in cordibus 
 nostris per spiritum sanctum, qui datus est 
 nobis, secundum illud, quod deus dixerat per prophetam: effundam 
 de spiritu meo super omnem carnem, miratur 
 bonitatem Christi, quod pro infirmis et inpiis et peccatoribus mori 
 uoluerit et mori oportuno tempore, de quo ipse dicit: tempore 
 oportuno exaudiui te et in die salutis auxiliatus 
 sum tui et rursum: ecce tempus acceptabile, ecce 
 dies salutis.

quando omnes peccauerunt, simul inutiles facti 
 sunt, non fuit, qui faceret bonum, non fuit usque ad unum. incredibilis 
 ergo bonitas et inaudita clementia mori pro inpiis — uix enim 
 pro iusto aliquem et bono suum sanguinem fundere metu mortis 
 cuncta terrente; nam inueniri interdum, ut aliquis pro re iusta et 
 bona audeat mori —, caritas autem dei, quam in nobis habuit, hinc

 

 
 
 
 maxime conprobatur, quod, cum adhuc peccatores essemus, 
 Christus pro nobis mortuus est et sublata est de 
 terra uita eius et pro iniquitatibus populi 
 ductus est ad mortem et portauit peccata nostra 
 et tradita est in morte anima illius et 
 cum iniquis reputatus est, ut nos inpios et infirmos 
 et peccatores pios et robustos et iustos faceret.

nonnulli ita interpretantur: 
 si ille pro nobis inpiis mortuus est et peccatoribus, 
 quanto magis nos absque ulla dubitatione pro iusto et bono Christo 
 debemus occumbere! iustum autem et bonum non putemus esse 
 diuersum nec aliquam proprie significare personam, sed absolute 
 iustam rem et bonam, pro qua difficulter interdum aliquis inueniri 
 potest, qui suum sanguinem fundat.

Quid sibi uelit, quod ad Romanos scribit apostolus: accept 
 o ne accept a peccatum per mandatum operatum 
 est in me omnem concupiscentiam . — Ponamus 
 totum testimonium et singula Christi auxilio disserentes, quid nobis 
 uideatur, simpliciter indicemus non praeiudicantes tuo sensui, quid 
 uelis intellegere, sed nostram sententiam breuiter explicantes. 
 oquid ergo dicimus? lex peccatum est? absit.. 
 sed peccatum non cognoui nisi per legem. nam 
 concupiscentiam nesciebam, nisi lex diceret: 
 non concupisces.

occasione autem accepta peccatum 
 per mandatum operatum est in me omnem 
 concupiscentiam. sine lege enim peccatum 
 mortuum erat, ego autem uiuebam sine lege aliquando, 
 sed, ubi uenit mandatum, peccatum 
 reuixit. ego autem mortuus sum et inuentum est 
 mihi mandatum, quod erat ad uitam, hoc esse ad 
 mortem. peccatum enim occasione accepta per

 

 
 
 
 mandatum seduxit me et per illud occidit.

itaque 
 lex quidem sancta et mandatum sanctum 
 et iustum et bonum. quod ergo bonum est, mihi 
 mors est? absit. sed, ut peccatum appareat 
 peccatum, per bonum mihi operatum est mortem, 
 ut fiat supra modum peccans peccatum 
 per mandatum. scimus enim, quia lex spiritalis 
 est, ego autem carnalis s u m, uenundatus 
 sub peccato. quod enim operor, ignoro. non enim, 
 quod uolo, hoc ago, sed, quod odi, illud facio.

si 
 autem, quod nolo, hoc facio, consentio legi, quia 
 bona est. nunc autem iam non ego operor illud, 
 sed, quod habitat in me, peccatum. scio enim, 
 quia non habitatin me, hoc est in carne mea, bonum. 
 uelle enim adiacet mihi, perficere autem 
 bonum nequaquam. non enim, quod uolo, facio 
 bonum, sed, quod nolo malum, hoc ago. si autem, 
 quod nolo, hoc facio, non iam ego operor illud, 
 sed, quod habitat in me, peccatum.

inuenio igitur 
 legem uolenti mihi facere bonum, quia mihi 
 malum adiacet. condelector enim legi dei secundum 
 interiorem hominem. uideo autem aliam 
 legem in membris meis repugnantem legi 
 mentis meae et captiuum me ducentem in lege 
 peccati, quae est in membris meis. infelix ego 
 homo, quis me liberabit de corpore mortis huius? 
 gratia dei per Iesum Christum, dominum 
 nostrum.

quomodo medicina non est causa mortis, si ostendat 
 uenena mortifera, licet his mali homines abutantur ad mortem 
 et uel se interficiant uel insidientur inimicis, sic lex data est, ut peccatorum 
 uenena demonstret et hominem male libertate sua

 
 
 
 abutentem, qui prius ferebatur inprouidus et praecipiti (uia) labebatur, 
 freno legis retineat et conpositis doceat incedere gressibus, itaut 
 seruiamus in nouitate spiritus et non in uetustate 
 litterae, id est uiuamus sub praecepto, qui prius in 
 modum brutorum animalium dicebamus: manducemus et 
 bibamus; cras enim moriemur. quodsi subintrante lege.

quae docet, quid facere, et prohibet, quid non facere debeamus, uitio 
 nostro et incontinentia feramur contra scita legalia, uidetur lex 
 causa esse peccati, quae, dum prohibet concupiscentiam, quodam 
 modo eam inflammare cognoscitur. saecularis apud Graecos sententia 
 est: quicquid licet, minus desideratur. ergo e contrario, 
 quicquid non licet, fomentum accipit desiderii. unde et Tullius de parricidarum 
 suppliciis apud Athenienses Solonem scripsisse negat, ne 
 non tam prohibere quam commonere uideretur.

igitur lex apud contemptores 
 et legum praecepta calcantes uidetur esse occasio delicto- 
 - rum, dum prohibendo, quod non uult fieri, ligat eos uinculis mandatorum, 
 qui prius absque lege peccantes non tenebantur criminibus. 
 haec diximus legem, quae per Moysen data est, intellegentes. uerum, 
 quia in consequentibus scriptum est: \'lex dei et lex carnis atque 
 membrorum, quae pugnat aduersum legem mentis nostrae et captiuos 
 nos ducit in lege peccati\', simulque quattuor leges contra se dimicantes 
 in uno loco scriptas esse cognosco, non absque re arbitror, 
 si requiram, quot genera legis in scripturis sanctis esse memorentur.

dicitur lex, quae per Moysen data est, secundum illud, quod scriptum 
 est ad Galatas: quotquot enim ex operibus legis

 

 
 
 
 sunt, sub maledicto sunt. scriptum est enim: maledictus 
 omnis, qui non permanet in omnibus, 
 quae scripta sunt in libro legis, ut faciat ea. et rursum 
 in eadem epistula: lex propter praeuaricationes 
 posita est, donec ueniret semen, cui repromissum 
 est, disposita per angelos in manu media 
 t o r i s. et iterum: itaque lex paedagogus noster 
 fuit in Christo, ut ex fide iustificemur. postquam 
 autem uenit fides, nequaquam ultra sub 
 paedagogo sumus. omnes enim filii dei estis 
 per fidem, quae est in Christo Iesu.

historia quoque, 
 quae praecepta non continet, sed, quid factum sit, refert, ab 
 apostolo lex appellatur: dicite mihi, qui sub lege uultis 
 esse, non audistis legem? scriptum est enim, 
 quiaAbraham duos filios habuit, unum de ancilla 
 et alterum de libera. sed qui ex ancilla, 
 secundum carnem natus est, qui autem per repromissionem, 
 de libera.

sed et psalmi lex appellantur: 
 ut conpleretur sermo, qui in lege eorum scriptus 
 est: quia odierunt me gratis. Esaiae quoque prophetiam 
 legem apostolus uocat: in lege scriptum es.t: quoniam 
 in aliis linguis et in labiis aliis loquar 
 populo huic et nec sic exaudient me, dicit 
 d o m i n u s. quod iuxta Hebraicum et Aquilam in Esaia scriptum 
 repperi. appellatur lex et mystica intellegentia scripturarum: 26 
 scimus, quia lex spiritalis est.

et extra haec omnia

 

 
 
 
 naturalem legem scriptam in cordibus nostris idem apostolus 
 docet: cum enim gentes, quae non habent legem, 
 naturaliter ea, quae legis sunt, faciunt, isti 
 legem non habentes sibi ipsi sunt lex, qui indicant 
 opus legis scriptum in cordibus suis 
 testimonium praebente illis conscientia. ista lex, 
 quae in corde scribitur, omnes continet nationes et nullus hominum 
 est, qui hanc legem nesciat. unde omnis mundus sub peccato et uniuersi 
 homines praeuaricatores legis sunt et idcirco iustum iudicium 
 dei est scribentis in corde generis humani: \'quod tibi fieri nolueris, 
 alteri ne feceris'.

quis ignoret homicidium, adulterium, furta et 
 omnem concupiscentiam esse malum ex eo, quod sibi ea nolit fieri ? 
 si enim mala esse nesciret, numquam sibi doleret inlata. per hanc 
 naturalem legem et Cain cognouit peccatum suum dicens: maior 
 causa m e a, quam u t dimittar. et Adam et Eua cognouerunt 
 peccatum suum et propterea absconditi sunt sub ligno 
 uitae. Pharao quoque, antequam lex daretur per Moysen, stimulatus 
 lege naturae sua crimina confitetur et dicit: dominus iustus, 
 ego autem et populus meus mpii.

hanc legem nescit 
 pueritia, ignorat infantia et peccans absque mandato non tenetur 
 lege peccati. maledicit patri et parentes uerberat et, quia necdum 
 accepit legem sapientiae, mortuum est in eo peccatum. cum autem 
 mandatum uenerit, hoc e\'1t tempus intellegentiae adpetentis bona et uitantis mala, tunc incipit peccatum reuiuiscere et ille mori 
 reusque esse peccati. atque ita fit, ut tempus intellegentiae, quo dei 
 mandata cognoscimus, ut perueniamus ad uitam, operetur in nobis 
 mortem, si agamus neglegentius et occasio sapientiae: seducat nos

 

 

 

 
 
 
 atque subplantet et ducat ad mortem, non quo intellegentia peccatum 
 sit — lex enim intellegentiae sancta et i usta et bona est — 
 sed per intellegentiam peccatorum atque uirtutum mihi peccatum 
 nascitur, quod, priusquam intellegerem, peccatum esse non noueram.

atque ita factum est, ut, quod mihi pro bono datum est, meo uitio 
 mutetur in malum et — ut hyperbolice dicam nouoque uerbo utar 
 ad explicandum sensum meum — peccatum, quod, priusquam haberem 
 intellegentiam, absque peccato erat, praeuaricatione mandati 
 incipiat mihi esse peccatius. prius quaerimus, quae sit ista concupiscentia, 
 de qua lex dicit : non concupisces. alii putant illud esse 
 mandatum, quod in decalogo scriptum est: non concupi 
 sces rem proximi tui. nos autem per concupiscentiam omnes 
 perturbationes animae significatas putamus, quibus maeremus 
 et dolemus, timemus et concupiscimus.

et hoc apostolus, uas electionis, 
 cuius corpus templum erat spiritus sancti et qui dicebat: 
 an experimentum quaeritis eius, qui in me loquitur, 
 Christi? et in alio loco Christus nos redemit 
 et rursum: uiuo autem iam non ego, uiuit 
 autem in me Christus, non de se loquitur, sed de eo, qui 
 post peccata uult agere paenitentiam, et sub persona sua fragilitatem 
 describit condicionis humanae, quae duorum hominum, 
 interioris et exterioris, pugnantium inter se bella perpetitur.

mterior 
 homo consentit et scriptae et naturali legi, quod bona sit 
 et sancta et iusta et spiritalis; exterior: e g o, inquit, carnalis

 

 
 
 
 sum, uenundatus sub peccato. quod enim operor, 
 nescio et non, quod uolo, hoc ago, sed, 
 q u o d o d i. si autem exterior facit, quod non uult, et operatur, 
 quod odit, ostendit bonum esse mandatum et non se operari, 
 quod est malum, sed habitans in sua carne peccatum, hoc est 
 incentiua corporis et desideria uoluptatis, quae propter posteros 
 et sobolem insita est humanis corporibus et, si fines fuerit egressa, 
 uertitur in peccatum.

se unusquisque consideret et, accusator sui, 
 tractet incentiua uitiorum, quomodo et in sermone et in cogitatione 
 et in calore corporis saepe loquatur et cogitet et patiatur, quod 
 non uult; nolo dicere \'faciat\', ne sanctos uiros uidear accusare, de 
 quibus scriptum est: erat homo ille uerus, inmaculatus, 
 iustus dei cultor, recedens ab omni opere 
 malo, et de Zacharia et Elisabeth: erant autem iusti 
 ambo in conspectu dei, ambulantes in omnibus 
 mandatis et iustificationibus domini absque 
 q u e r e 11 a.

et praeceptum est apostolis: estote perfecti, 
 sicut et pater uester caelestis perfectus est. 
 numquam autem hoc apostolis imperaret, nisi sciret hominem posse 
 esse perfectum. nisi forte hoc dicamus, quod \'recedens ab 
 o m n i m a 10° emendationem significet et de erroribus pueritiae 
 et uitiis lasciuientis aetatis transitum ad correctionem atque uirtutes, 
 iustitiam quoque, quae in Zacharia et Elisabeth praedicatur, 
 foris esse, concupiscentiam uero, quae nunc habitare in membris 
 nostris dicitur, uersari intrinsecus. sed apostolis non pueris praecipitur, 
 uerum iam aetatis robustae, ut adsumant perfectionem, 
 quam et nos confitemur in aetate esse perfecta.

nec haec dicentes 
 adulamur uitiis, sed auctoritatem sequimur scripturarum, quod

 

 

 

 
 
 
 nullus homo absque peccato et conclusit deus omnes sub peccato, 
 ut omnibus misereatur, absque eo solo, qui peccatum non 
 fecit, nec dolus inuentus est in ore eius. unde et 
 per Salomonem dicitur, quod serpentis uestigia non inueniantur in 
 petra. et ipse de se dominus: ecce, inquit, uenit princeps 
 mundi istius et nihil in me inuenit, id est sui 
 operis suique uestigii.

ob hanc causam iubetur nobis, ne exprobremus 
 homini reuertenti a peccatis suis et ne abominemur Aegyptium, 
 quia et ipsi quondam in Aegypto fuimus et de luto ac lateribus Pharaoni 
 extruximus ciuitates et quia captiui ducti sumus in Babylonem 
 lege peccati, quod in membris nostris morabatur. cumque uideretur 
 extrema desperatio, immo aperta confessio omnem hominem 
 diaboli laqueis inretiri, conuersus in se apostolus, immo homo, sub 
 cuius persona apostolus loquitur, agit gratias saluatori, quod redemptus 
 sit sanguine eius et sordes in baptismate deposuerit et nouum 
 Christi adsumpserit uestimentum et mortuo uetere homine natus 
 sit homo nouus, qui dicat: miser ego homo, quis me liberabit 
 de corpore mortis huius? gratias 
 ago deo per Iesum Christum, dominum nos 
 t r u m, qui me de corpore mortis liberauit.

quodsi cui non uidetur 
 sub persona sua hoc apostolum de aliis dicere, exponat, quomodo 
 Danihel, quem iustum fuisse nouimus, quasi de se dicat, cum pro aliis 
 deprecetur: peccauimus, inique fecimus, iniuste 
 gessimus, inpie egimus et recessimus ac

 

 
 
 
 declinauimus a mandatis tuis et iudiciis et 
 non obaudiuimus seruos tuos prophetas, qui 
 locuti sunt in nomine tuo ad reges nostros 
 et principes et patres et ad omnem populum 
 terrae. tibi, domine, iustitia, nobis autem confusio.

illud quoque, quod in tricesimo primo psalmo dicitur: 
 peccatum meum cognitum tibi feci et iniquitatem 
 meam non abscondi. dixi: confitebor 
 aduersum me iniustitiam meam domino, 
 et tu remisisti inpietatem peccati mei. pro 
 hoc orabit ad te omnis sanctus in tempore 
 oportuno, non Dauid et iusto uiro et — ut simpliciter loquar — 
 prophetae, cuius uerba narrantur, sed peccatori congruit. cumque 
 iustus sub persona paenitentis talia profudisset, a deo meretur 
 audire: intellegere te faciam et docebo te in 
 uia hac, in qua ambulabis; confirmabo super 
 te oculos meos.

in tricesimo quoque septimo psalmo, cuius 
 titulus est: in commemorationem, ut doceat nos semper 
 peccatorum nostrorum memores esse debere et agere paenitentiam, 
 tale quid legimus: non est pax ossibus meis a facie 
 peccatorum meorum. quoniam iniquitates 
 meae eleuatae sunt super caput meum, quasi 
 onus graue adgrauatae sunt super me. cor- 
 25 ruptae sunt et putruerunt cicatrices meae a 
 facie insipientiae meae. adflictus sum et incuruatus 
 sum nimis.

totus hic apostoli locus et in superioribus 
 et in consequentibus, immo omnis epistula eius ad Romanos

 

 
 
 
 nimiis obscuritatibus inuoluta est et, si uoluero cuncta disserere, 
 nequaquam mihi unus liber, sed multa et magna scribenda erunt 
 uolumina.

Quare apostolus Paulus in eadem ad Romanos scribit epistula:optabam 
 ego ipse anathema esse a Christo 
 pro fratribus meis et propinquis meis iuxta 
 carnem, qui sunt Israhelitae, quorum adoptio 
 et gloria et testamenta et legislatio et cultus 
 et repromissiones, quorum patres, ex quibus 
 est Christus iuxta carnem, qui est super om-

nia deus benedictus in saecula, amen2 — Re 
 uera ualida quaestio, quomodo apostolus, qui supra dixerat: quis 
 nos separabit a caritate Christi? tribulatio 
 an angustia an persecutio an fames an nuditas 
 an periculum an gladius?et rursum: confido 
 autem, quia neque mors neque uita neque 
 angeli neque principatus neque praesentia 
 neque futura neque fortitudines neque excelsa 
 neque profundum neque alia creatura 
 poterit nos separare a caritate dei, quam habemus 
 in Christo Iesu, domino nostro, nunc sub 
 iureiurando confirmet et dicat: ueritatem dico in Christo, 
 non mentior, testimonium mihi perhibente 
 conscientia mea in spiritu sancto, quoniam 
 tristitia mihi est magna et continuus dolor 
 cordi meo; optabam enim anathema esse ipse 
 a Christo pro fratribus meis et propinquis 
 iuxta carnem et reliqua.

si enim tantae est in dominum

 

 
 
 
 caritatis, ut nec metu mortis nec spe uitae nec persecutione nec fame 
 nec nuditate nec periculo nec gladio possit separari a caritate eius, et, 
 si angeli quoque et potestates et uel praesentia uel futura et omnes 
 caelorum fortitudines et excelsa pariter ac profunda et uniuersa simul 
 creatura ei ingruat — quod nequaquam potest fieri —, tamen non 
 separetur a caritate dei, quam habet in Christo Iesu, quae est ista 
 tanta mutatio, immo inaudita prudentia, ut pro caritate Christi nolit 
 habere Christum?

et ne ei forsitan non credamus, iurat et connrmat 
 in Christo et conscientiae suae testem inuocat spiritum sanctum, 
 se habere tristitiam non leuem et fortuitam sed magnam et incredibilem 
 et habere dolorem in corde, non qui ad horam pungat et transeat, 
 sed qui iugiter in corde permaneat. quo tendit ista tristitia ? ad 
 quid proficit incessabilis dolor? optat anathema esse a Christo et 
 perire, ut alii salui fiant. sed si consideremus Moysi uocem rogantis 
 deum pro populo Iudaeorum atque dicentis: si dimittis eis 
 peccatum suum, dimitte; sin autem non uis, 
 dele me de libro tuo, quem scripsisti, perspiciemus 
 eundem et Moysi et Pauli erga creditum sibi gregem affectum.

pastor 
 enim bonus ponit animam suam pro ouibus, mercennarius autem, 
 cum uiderit lupum uenientem, fugit, quia non sunt eius oues. et hoc 
 ipsum est dicere: optabam anathema esse a Christo 
 et: dele me de libro, quem scripsisti. qui enim delentur 
 de libro uiuentium et cum iustis non scribuntur, anathema 
 fiunt a domino. simulque cerne apostolum, quantae caritatis in 
 Christo sit, ut pro illo cupiat mori et solus perire, dum modo 
 omne in illum credat hominum genus, perire autem non in

 

 
 
 
 perpetuum, sed inpraesentiarum. qui enim perdiderit animam 
 suam pro Christo, saluam eam facit.

unde et de quadragesimo tertio 
 psalmo adsumit exemplum: quoniam propter te mortificamur 
 tota die, reputati sumus ut oues 
 occisionis. uult ergo apostolus perire in carne, ut alii saluentur 
 in spiritu, suum sanguinem fundere, ut multorum animae conseruentur. 
 quod autem anathema interdum occisionem sonet, multis 
 ueteris instrumenti testimoniis probari potest.

et ne leuem putemus 
 esse tristitiam et modicam causam doloris, iungit et dicit: pro 
 fratribus meis et propinquis iuxta carnem. 
 quando propinquos appellat et fratres iuxta carnem, in spiritu a se 
 ostendit alienos. quorum est, inquit, adoptio, quae significantius 
 Graece dicitur vlofteoia , de quibus quondam dominus loquebatur: 
 filius primogenitus meus Israhel et: 
 filios genui et exaltaui, nunc dicit: filii alieni 
 mentiti sunt mihi.

et quorum gloria, utde cunctis 
 gentibus eligerentur in peculiarem populum dei. et quorum 
 testamenta, unum in littera, alterum in spiritu, ut, qui prius 
 in carne seruierant caerimoniis legis abolitae, postea seruirent in 
 spiritu mandatis euangelii sempiterni. et legislatio ad 
 utrumque respondet: et noui et ueteris testamenti. et cultus, 
 id est uera religio. et repromissiones, ut, quicquid repromissum 
 est patribus, conpleretur in filiis. et — quod omnibus maius 
 est — ex quibus Christus, de Maria generatus uirgine.

et ut sciremus, quis iste sit Christus, causas doloris sui uno sermone 
 conprehendit: qui est super omnia deus benedictus

 

 
 
 
 in saecula, amen, ut iste tantus ac talis ab eis non recipi 
 perciperetur, de quorum stirpe generatus est. et nihilominus laudat 
 iudicii ueritatem, ne sententia dei in fratres et propinquos displicere 
 uideatur et uel austera esse uel nimia. in quibus igitur tanta fuerint 
 bona, dolet, cur nunc tanta mala sint.

Quid uelit intellegi, quod idem apostolus scribit ad Colosenses: 
 nemo uos superet uolens in humilitate 
 mentis et religione angelorum, quae non uidit 
 ambul a ns frustra inflatus sensu carnis suae 
 et non tenens caput, e x quo totum corpus per 
 ne xus et coniunctiones subministratum et constructum 
 crescit in augmentum dei et reliqua. — 
 Illud, quod crebro diximus:

etsi inperitus sermone, 
 non tamen scientia, nequaquam Paulum de humilitate, 
 sed de conscientiae, ueritate dixisse etiam nunc adprobamus. 
 profundos enim et reconditos sensus lingua non explicat et, cum 
 ipse sentiat, quod loquatur, in alienas aures puro non potest transferre 
 sermone. quem cum in uernacula lingua habeat disertissimum 
 — quippe ut Hebraeus ex Hebraeis et eruditus ad pedes Gamalielis, 
 uiri in lege doctissimi — se ipsum interpretari cupiens inuoluitur.

sin autem in Graeca lingua hoc ei accidit, quam nutritus in Tarso 
 Ciliciae a parua aetate inbiberat, quid de Latinis dicendum est, 
 qui uerbum de uerbo exprimere conantes obscuriores faciunt eius

 

 
 
 
 sententias, ueluti herbis crescentibus frugum strangulant ubertatem? 
 conabimur itaque παϱαϕϱαστιϰῶς sensum eius euoluere et 
 tricas inplicati eloquii suo ordini reddere atque iuncturae, ut simplici 
 stamine uerborum fila decurrant puroque subtegmine apostolici 
 sermonis textura subcrescat.

nemo uos superet: \'nemo aduersum 
 uos brauium accipiat\'. hoc enim Graece dicitur 
 καταβραβευέτω , quando quis in certamine positus iniquitate agonothetae 
 uel insidiis magistrorum βραβεῖον et palmam sibi debitam perdit. 
 multaque sunt uerba, quibus iuxta morem urbis et prouinciae suae 
 familiarius apostolus utitur. e quibus exempli gratia pauca ponenda 
 sunt: mihi autem parum est iudicari ab humana 
 die, hoc est ἀπὸ ἀνθρωπίνης ἡμέρας , et: οὐ ϰατενάϱϰησα ὑμᾶς , hoc est \'non grauaui 
 uos\', et, quod nunc dicitur: μηδεὶς ὑμᾶς ϰαταβϱαβευέτω , 
 id est \'nullus aduersum uos brauium accipiat\'. quibus et 
 aliis multis uerbis usque hodie utuntur Cilices.

nec hoc miremur 
 in apostolo, si utatur eius linguae consuetudine, in qua natus 
 est et nutritus, cum Uergilius, alter Homerus apud nos, patriae

 

 
 
 
 suae sequens consuetudinem \'sceleratum\' frigus appellet. 
 nemo ergo uos superet atque deuincat uolens humilitatem litterae 
 sequi et angelorum religionem atque culturam, ut non seruiatis 
 spiritali intellegentiae, sed exemplaribus futurorum, quae nec ipse 
 uidit, qui uos superare desiderat, siue uidet — utrumque enim 
 habetur in Graeco —, praesertim cum tumens ambulet et incedat 
 inflatus mentisque superbiam et gestu corporis praeferat-hoc enim 
 significat eaatsvcov —, frustra autem infletur et tumeat sensu carnis 
 suae carnaliter cuncta intellegens et traditionum Iudaicarum 
 deliramenta perquirens et non tenens caput omnium scripturarum 
 illud, de quo dictum est: caput uiri Christus est, caput 
 autem atque principium totius corporis eorumque, qui credunt, et 
 omnis intellegentiae spiritalis.

ex quo capite corpus ecclesiae per 
 suas conpages atque iuncturas iuncturas doctrinae caelestis accipit 
 sucum, ut omnia paulatim membra uegetentur et per occultos uenarum 
 meatus fundatur defaecatus sanguis ciborum et ministretur 
 atque subcrescat, immo teneatur temperantia corporis, ut de fonte 
 capitis rigati artus crescant in perfectionem dei, ut inpleatur saluatoris 
 oratio: pater, uolo, ut, sicut ego et tu unum 
 sumus, sic et isti in nobis unum sint, ut, postquam 
 nos Christus tradiderit patri, sit deus omnia in omnibus.

tale quid et in uerbis et in sensibus et in genere elocutionis 
 obscurissime scribit ad Ephesios: ueritatem autem 
 loquentes in caritate crescamus in illo per 
 omnia, qui est caput Christus, ex quo totum

 

 
 
 
 corpus conpactum et conexum per omnem 
 iuncturam subministrationis secundum operationem 
 in mensuram uniuscuiusque membri 
 augmentum corporis facit in aedificationem 
 sui in caritate. super quo in commentariis eiusdem 
 epistulae diximus plenius.

loquitur autem uniuersa contra 
 eos, qui credentes ex Iudaeis in dominum saluatorem Iudaicas 
 caerimonias obseruare cupiebant. super qua re et in Actibus 
 apostolorum non parua quaestio concitata est. unde et supra 
 Paulus ait:nemo uos iudicet — de his, qui magistros legis 
 esse se iactant — in cibo et potu, quod alia munda sint, 
 alia inmunda, aut in parte diei festi, ut alios dies 
 festos putent, alios non festos — nobis enim, qui in Christum 
 credimus resurgentem, iugis et aeterna festiuitas est — aut in 
 parte neomeniae, hoc est kalendarum et mensis noui, quando 
 decrescens luna finitur et noctis umbris tegitur — Christianorum 
 enim lumen aeternum est et semper solis iustitiae radiis inlustratur 
 — aut in parte sabbatorum, ut non faciant seruile opus 
 et onera non portent, quia nos Christi sumus libertate donati et onera 
 peccatorum gestare desiuimus.

haec, inquit, omnia umbra 
 sunt futurorum et imagines uenturae felicitatis, ut, in 
 quibus Iudaei iuxta litteram haesitant et tenentur in terra, nos 
 iuxta spiritum transeamus ad Christum, qui ad distinctionem 
 umbrarum nunc corpus appellatur. quomodo enim in corpore 
 ueritas est et in corporis umbra mendacium, sic in spiritali intellegentia 
 mundus omnis cibus et potus et tota festiuitas et perpetuae 
 kalendae et aeterna requies expectanda est.

quaerimus, quid

 

 
 
 
 dicere uoluerit: in humilitate et religione angelorum 
 aut quem sensum habeat. ex quo dominus locutus est ad 
 discipulos: surgite, abeamus hinc et: relinquetur 
 uobis domus uestra deserta, et: locus, in quo 
 crucifiximus est dominus, spiritaliter Aegyptus 
 appelletur et Sodoma, omnis Iudaicarum obseruationum 
 cultura destructa est et, quascumque offerunt uictimas, non deo 
 offerunt, sed angelis refugis et spiritibus inmundis.

nec mirum, si hoc 
 post passionem domini faciant, cum per Amos quoque prophetam 
 dicatur ad eos: num qui d hostias et uictimas obtulistis 
 mihi quadraginta annis in deserto, domus 
 Israhel, et adsumpsistis tabernaculum 
 Moloch et sidus dei Rempham, figuras, quas 
 fecistis, ut adoretis eas?

quod plenius in contione Iudaica 
 Stephanus martyr exponens et reuoluens historiam ueterem 
 sic locutus est: etuitulum fecerunt in diebus illis 
 et obtulerunt hostias idolo et laetabantur 
 in operibus manuum suarum. conuersus autem 
 est deus et tradidit eos, ut colerent militiam 
 caeli, sicut scriptum est in libro prophetarum.

militia autem caeli non tantum sol appellatur et 
 luna et astra rutilantia, sed et omnis angelica multitudo eorumque 
 exercitus, qui Hebraice appellantur sabaoth, id est \'uirtutum\' 
 siue \'exercituum\'. unde et in euangelio iuxta Lucam legimus: 
 et subito facta est cum angelo multitudo 
 militiae caelestis laudantium deum et

 

 
 
 
 dicentium: gloria in altissimis deo et in terra pax 
 hominibus bonae uoluntatis. facit enim deus angelos 
 suos spiritus et ministros suos ignem mentem.

et ut sciamus 
 semper eos, qui colebant idola, licet in templo hostias uiderentur 
 offerre, non deo eas obtulisse, sed angelis, per Hiezechihel plenius 
 discimus: dedi eis iustificationes non bonas et 
 praecepta non bona. non enim sanguinem hircorum et 
 taurorum quaerit deus, sed sacrificium domini est 
 spiritus contribulatus, cor contritum et 
 humiliatum deus non despicit.

et propterea, qui 
 uitulum fecerunt in Choreb et coluerunt sidus dei Rempham, 
 de quo in propheta Amos plenius disseruimus, adorauerunt figuras, 
 quas ipsi fecerunt, et tradidit eos deus, ut seruirent militiae 
 caeli, quae nunc ab apostolo religio dicitur angelorum. pro 
 \'humilitate\' in Graeco ταπεινοϕϱοσύνη legitur, id est humilitas 
 mentis siue sensus. uere enim humilis sensus et miseranda suspicio 
 deum credere hircorum atque taurorum sanguine delectari et 
 nidore thymiamatis, quem saepe homines declinamus.

quod autem 
 sequitur: si mortui estis cum Christo ab elementis 
 mundi, quid adhuc tamquam uiuentes 
 in mundo decernitis \'ne tetigeris neque gustaueris 
 neque contrectaueris\', quae sunt 
 omnia in interitum ipso usu secundum praecepta 
 et doctrinas hominum? quae sunt

 

 
 
 
 rationein quidem habentia sapientiae in superstitione 
 et humilitate et non ad parcendum 
 corpori, non in honore aliquo ad saturitatem 
 carnis, hunc nobis habere sensum uidetur.

curramus per 
 singula et obscuritatem sensuum atque uerborum Christo reserante 
 pandamus. si baptizati estis in Christo et cum Christo in baptismate 
 mortui, mortui autem \'ab elementis\' mundi — pro eo, quod 
 est \'elementis\' —, cur mecum non dicitis: mihi autem absit 
 gloriari nisi in cruce domini mei Iesu Christi, 
 per quem mihi mundus crucifixus est et ego 
 mundo, nec audistis dominum dicentem ad patrem: de 
 mundo non sunt, sicut et ego non sum de mundo 
 o, et: \'mundus odit eos, quoniam non sunt de mundo, sicut et ego 
 non sum de mundo\', sed e contrario quasi uiuentes in mundo 
 decernitis: \'ne tetigeris corpus hominis mortui, ne uestimentum et 
 scabellum, in quo sederit mulier menstruata, neque gustaueris 
 suillam carnem et leporum et sepiarum et lolliginum, murenae et 
 anguillae et uniuersorum piscium, qui squamas et pinnulas non 
 habent\', quae omnia in corruptione et interitu sunt ipso usu 
 et stercore degeruntur ?

esca enim uentri et uenter 
 escis, et omne, quod intrat per os, non communicat 
 hominem, sed ea, quae de nobis exeunt.

 

 
 
 
 secundum praecepta, inquit, et doctrinas hom 
 i n u m secundum illud, quod Esaias loquitur: populus hic 
 labiis me honorat, cor uero eius longe est a 
 me. frustra autem colunt me docentes doctrinas 
 et praecepta hominum, unde et dominus pharisaeos 
 corripit dicens: irritum fecistis mandatum 
 dei, ut traditiones uestras statueretis. deus 
 enim dixit: honora patrem et matrem et: qui 
 maledixerit patri et matri, morte morietur. 
 uos autem dicitis: quicumque dixerit patri 
 uel matri:\'munus, quodcumque est ex me, tibi 
 proderit\' et non honorificauit patrem suum 
 aut matrem et reliqua.

quibus infert: et irritum fecistis 
 mandatum dei propter traditionem 
 uestram. quantae traditiones pharisaeorum sint, quas hodie 
 δευτϱώσεις uocant, et quam aniles fabulae, reuoluere nequeo. neque 
 enim libri patitur magnitudo et pleraque tam turpia sunt, ut erubescam 
 dicere. dicam tamen unum in ignominiam gentis inimicae: praepositos 
 habent synagogis sapientissimos quosque foedo operi delegatos, 
 ut sanguinem uirginis siue menstruatae mundum uel inmundum, 
 si oculis discernere non potuerint, gustatu probent.

praeterea, quia 
 iussum est, ut diebus sabbatorum sedeat unusquisque in domo sua 
 et non egrediatur nec ambulet de loco, in quo habitat, si quando 
 eos iuxta litteram coeperimus artare, ut non iaceant, non ambulent,

 

 
 
 
 non stent, sed tantum sedeant, si uelint praecepta seruare, solent 
 respondere et dicere: \'Barachibas et Symeon et Helles, magistri 
 nostri, tradiderunt nobis, ut duo milia pedes ambulemus in sabbato\' 
 et cetera istius modi, doctrinas hominum praeferentes doctrinae dei. 
 non quo dicamus sedendum esse semper in sabbato et de loco, in 
 quo quis fuerit occupatus, penitus non recedendum, sed quo id, quod 
 inpossibile legis est, in quo infirmatur per carnem, spiritali obseruatione 
 conplendum sit.

Sequitur: quae sunt rationem quidem habentia 
 sapientiae. hoc loco quidem\' coniunctio superflua est, 
 quod in plerisque locis propter inperitiam artis grammaticae 
 apostolum fecisse repperimus; neque enim \'sed\' sequitur uel alia coniunctio, 
 quae solet ei propositioni, ubi \'quidem\' positum fuerit, 
 respondere. uidentur igitur obseruationes Iudaicae apud inperitos 
 et uilem plebiculam imaginem habere rationis humanaeque sapientiae, 
 unde et doctores eorum σοφοί , hoc est \'sapientes\', uocantur. 
 et si quando certis diebus traditiones suas exponunt, discipulis suis 
 solent dicere: οἱ σοφοὶ δευτεροῦσιν , id est \'sapientes docent traditiones\'.

pro\'superstitione\'in Graeco ἐϑελοϑϱησεία posita est, hoc est 
 \'falsa religio\', et pro \'humilitate\' ταπεινοϕϱοσύνη , quae magis uirtutem 
 solet sonare quam uitium; sed hic ταπεινοϕϱοσύνη sic intellegenda, 
 quod humilia sentiant atque terrena. ἀφειδία autem 
 σώματος , cuius nomen Latinus sermo non explicat, apud nos dicitur \'a d

 

 

 

 
 
 
 non parcendum corp ori\'.

non pareunt Iudaei eorporibus suis in 
 adsumptione ciborum contemnentes interdum, quae habent, et quaerentes, 
 quae non habent - ex qua necessitate debilitates interdum et 
 morbos contrahunt —, nec honorant semet ipsos, cum omnia munda 
 sint mundis nihilque possit esse pollutum, quod cum gratiarum 
 actione percipitur, et idcirco a domino sit creatum, 
 ut saturitate et adinpletione carnis humanos artus uegetet 
 atque sustentet.

elementa autem mundi, a quibus, immo quibus 
 mortui sumus, lex Moysi et omne uetus instrumentum intellegendum 
 est, quibus quasi elementis et religionis exordiis dominum 
 discimus. quomodo enim elementa appellantur litterae, per quas 
 syllabas ac uerba coniungimus et ad texendam orationem longa 
 meditatione procedimus, ars quoque musica habet elementa sua et 
 geometrica ab elementis incipit linearum et dialectica atque medicina 
 habent eloaycoyag suas, sic elementis ueteris testamenti, ut ad 
 euangelicam plenitudinem ueniant, sancti uiri eruditur infantia.

unde et centesimus octauus decimus psalmus et omnes alii, qui 
 litteris praenotantur, per ethicam nos ducunt ad theologiam et ab 
 elementis occidentis litterae, quae destruitur, transire faciunt ad 
 spiritum uiuificantem. qui ergo mundo et elementis eius mortui 
 sumus, non debemus ea obseruare, quae mundi sunt, quia in altero 
 initium, in altero perfectio est.

Quid sibi uelit, quod idem apostolus ad Thessalonicenses 
 scribit: nisi discessio uenerit primum etreue- 

 

 
 
 
 latus f uerit homo peccati et reliqua . — In prima ad 
 Thessalonicenses scripserat: de temporibus autem et 
 momentis, fratres, non necesse habetis, ut 
 uobis scribam; ipsi enim diligenter scitis, 
 quia dies domini sicut fur in nocte ita ueniet. 
 cum enim dixerint: \'pax et securitas\', tunc repentinus 
 illis instabit interitus sicut dolor 
 in utero habenti et non effugient.

supra enim ad 
 eos scripserat: hoc uobis dicimus in uerbo domini, 
 quia nos, qui uiuimus, qui residui sumus in 
 aduentu domini, non praeueniemus eos, qui 
 dormierunt, quoniam ipse dominus in iussu 
 et in uoce archangeli et in tuba dei descendet 
 de caelo et mortui, qui in Christo sunt, resurgent 
 primi. deinde nos, qui uiuimus, qui residui 
 sumus, simul rapiemur cum illis in nubibus 
 obuiam domino in aera et sic semper cum 
 domino erimus. itaque consolamini inuicem 
 in uerbis istis.

quod audientes Macedones non intellexerunt, 
 quos secum uiuentes apostolus uocet et qui dicantur residui, qui 
 cum illo rapiantur in nubibus obuiam domino, sed arbitrati sunt, 
 dum adhuc esset in corpore et antequam gustaret mortem, Christum 
 in sua maiestate uenturum. quod apostolus audiens rogat eos et 
 adiurat per aduentum domini nostri Iesu Christi, ut non cito moueantur 
 neque per spiritum neque per sermonem neque per epistulam 
 tamquam ab eo scriptam, quasi instet dies domini.

duos autem esse 
 aduentus domini saluatoris et omnia prophetarum docent uolumina 
 et euangeliorum fides, quod primum in humilitate uenerit et postea

 

 

 
 
 
 sit uenturus in gloria, ipso domino protestante, quae ante consummationem 
 mundi futura sint et quomodo uenturus antichristus, 
 quando loquitur ad apostolos: cum u ide r i tis abominationem 
 desolationis, quae dicta esta Danihele 
 propheta, stantem in loco sancto — quis 
 legit, intellegat — tunc, qui in Iud ae a sunt, f ugiant 
 ad montes et, qui in tecto, non descendat 
 tollere aliquid de domo sua.

et iterum: tunc, 
 si quis uobis dixerit: \'ecce hic Christus aut 
 illic\', nolite credere. surgent enim pseudochristi 
 et pseudoprophetae et dabunt signa 
 magna et prodigia, ita ut in errorem inducantur, 
 si fieri potest, etiam electi. ecce praedixi 
 uobis. si ergo dixerint uobis: \'ecce in 
 deserto est\', nolite exire, \'ecce in penetralibus', 
 nolite credere. sicut enim fulgur exit ab 
 oriente et paret usque in occidentem, ita 
 erit et aduentus filii hominis.

ac deinde: tunc 
 apparebit signum filii hominis in caelo et 
 uidebunt filium hominis uenientem in nubibus 
 caeli cum uirtute multa et maiestate. et 
 mittet angelos suos cum tuba et uoce magna 
 et congregabunt electos eius a quattuor 
 uentis a summo caelorum usque ad terminos 
 eorum.

rursumque de antichristo loquitur ad Iudaeos: ego 
 ueni in nomine patris mei et non credidistis 
 mihi. si alius uenerit in nomine suo, illum

 

 
 
 
 suscipietis. igitur Thessalonicensium animos uel occasio non 
 intellectae epistulae uel ficta reuelatio, quae per somnium deceperat 
 dormientes, uel aliquorum coniectura Esaiae et Danihelis euangeliorumque 
 uerba de antichristo praenuntiantia in illud tempus interpretantium 
 mouerat atque turbauerat, ut in maiestate sua tunc 
 Christum sperarent esse uenturum.

cui errori medetur apostolus 
 et exponit, quae ante aduentum antichristi debeant praestolari, ut, 
 cum illa facta uiderint, tunc sciant antichristum, id est hominem 
 peccati et filium perditionis, qui aduersatur et extollitur 
 super omne, quod dicitur deus aut quod 
 colitur, et qui in templo dei sedeat, esse uenturum.

n i s i, inquit, uenerit discessio primum — quod Graece 
 dicitur ajzoovaoia , ut omnes gentes, quae Romano imperio subiacent, 
 recedant ab eis — et reuelatus fuerit id est ostensus, 
 quem omnium prophetarum uerba praenuntiant — homo peccati 
 — in quo fons omnium peccatorum est — et filius perditionis 
 — id est diaboli; ipse est enim uniuersorum perditio —, 
 qui aduersatur Christo et ideo uocatur antichristus, e t 
 extollitur super omne, quod dicitur deus, ut 
 cunctarum gentium deos siue omnem probatam et ueram religionem 
 suo calcet pede et in templo dei — uel Hierosolymis, ut 
 quidam putant, uel in ecclesia, ut uerius arbitramur- sederit ostendens 
 se, tam quam ipse sit Christus et filius dei.

nisi, 
 inquit, ante Romanum imperium fuerit desolatum et antichristus 
 praecesserit, Christus non ueniet, qui ideo ita uenturus est, ut

 

 
 
 
 antichristum destruat. meministis, ait, quod haec ipsa, quae nunc 
 scribo per epistulam, cum apud uos essem, praesenti sermone narrabam 
 et dicebam uobis Christum non esse uenturum, nisi praecessisset 
 antichristus. et nunc quid detineat, scitis, 
 ut reueletur in suo tempore, hoc est: quae causa sit, 
 ut antichristus in praesentiarum non ueniat, optime nostis.

nec 
 uult aperte dicere Romanum imperium destruendum, quod ipsi, 
 qui imperant, aeternum putant. unde secundum Apocalypsin Iohannis 
 in fronte purpuratae meretricis scriptum est nomen blasphemiae, 
 id est \'Romae aeternae\'. si enim aperte audacterque 
 dixisset: \'non ueniet antichristus, nisi prius Romanum deleatur 
 imperium\', iusta causa persecutionis in orientem tunc ecclesiam 
 consurgere uidebatur.

Quodque sequitur: iam enim mysterium iniquitatis 
 operatur, tantum ut, qui tenet nunc, teneat, 
 donec de medio fiat, et tunc reuelabitur 
 ille iniquus, hunc habet sensum: multis malis atque peccatis, 
 quibus Nero, inpurissimus Caesarum, mundum premit, antichristi 
 parturitur aduentus et, quod ille operaturus est postea, in isto ex 
 parte conpletur, tantum ut Romanum imperium, quod nunc uniuersas 
 gentes tenet, recedat et de medio fiat.

et tunc antichnstus 
 ueniet, fons iniquitatis, quem dominus Iesus interf 
 i c i e t spiritu oris sui, diuina uidelicet potestate et 
 suae maiestatis imperio, cuius iussisse fecisse est, non in exercitus 
 multitudine, non in robore militum, non in angelorum 
 auxilio, sed, statim ut ille aduenerit, interficietur antichristus.

et quomodo tenebrae solis fugantur aduentu, sic inlustratione 
 aduentus sui eum dominus destruet atque delebit,

 

 
 
 
 cuius opera satanae sunt opera, et, sicut in Christo plenitudo diuinitatis 
 fuit corporaliter, ita et in antichristo omnes erunt fortitudines 
 et signa atque prodigia, sed uniuersa mendacia. quomodo 
 enim signis dei, quae operabatur per Moysen, magi suis resistebant 
 mendaciis et uirga Moysi deuorauit uirgas eorum, ita mendacium 
 antichristi Christi ueritas deuorabit; seducentur autem eius mendacio, 
 qui perditioni sunt praeparati.

et quia tacita quaestio poterat 
 commoueri: cur enim concessit deus omnem eum habere uirtutem 
 et signa atque prodigia, per quae seducantur, si fieri potest, etiam 
 electi dei?\', solutione praeuenit quaestionem et, quod obponi poterat, 
 antequam obponatur, absoluit. faciet, inquit, haec omnia non sua 
 uirtute, sed concessione dei propter Iudaeos, ut qui noluerunt caritatem 
 recipere ueritatis, hoc est Christum, quia caritas dei diffusa 
 est in corda credentium et ipse dicit: ego sum ueritas, de 
 quo in psalmis scriptum est: ueritas de terra orta est.

qui ergo caritatem et ueritatem non receperunt, ut saluatore suscepto 
 salui fierent, mittit illis deus non operatorem, sed ipsam operationem, 
 id est fontem erroris, ut credant mendacio, quia mendax est 
 ipse et pater eius. et siquidem antichristus de uirgine natus 
 esset et primus uenisset in mundum, poterant habere Iudaei excusationem 
 et dicere, quod putauerint ueritatem et idcirco mendacium 
 pro ueritate susceperint; nunc autem ideo iudicandi sunt, 
 immo procul dubio condemnandi, quia Christo ueritate contempta 
 postea mendacium, id est antichristum, suscepturi sunt.

Quod ignotus ad ignotum audeo scribere, sanctae ancillae 
 Christi Hedybiae et sanctae filiae meae, coniugis tuae Artemiae, 
 immo sororis ex coniuge atque conseruae, fecit deprecatio. quae nequaquam 
 propria salute contenta tuam et ante quaesiuit in patria 
 et nunc in sanctis locis quaerit salutem imitari cupiens Andreae et 
 Philippi apostolorum beniuolentiam, quorum uterque inuentus a 
 Christo fratrem Simonem et amicum Nathanahel inuenire desiderat, 
 ut alter eorum mereatur audire: tu es Simon, filius Iohannis, 
 tu uocaberis Cephas, quod interpretatur 
 Petrus, alter \'donum dei\' —hoc enim in lingua nostra sonat 
 Nathanahel — Christi ad se loquentis testimonio subleuetur: ecce 
 uere Israhelita, in quo dolus non est.

optauerat 
 quondam et Loth cum filiabus saluare coniugem suam et de incendio 
 Sodomae et Gomorrae paene semiustus erumpens educere eam, quae

 

 

 

 

 

 

 

 

 

 
 * 
 
 
 pristinis uitiis tenebatur adstricta; sed et trepida desperatio respiciensque 
 postergum aeterno infidelitatis titulo condemnatur et 
 ardens fides pro una muliere perdita totam Segor liberat ciuitatem.

denique, postquam Sodomiticas ualles ac tenebras derelinquens ad 
 montana conscendit, ortus est ei sol m Segor, quae interpretatur 
 \'paruula\', ut parua fides Loth, quia maiora non poterat, saltim 
 minora seruaret. neque enim Gomorrae quondam et erroris habitator 
 statim ad meridiem poterat peruenire, in qua Abraham, amicus domini, 
 cum angelis suscepit deum et Ioseph fratres pascit in Aegypto 
 sponsusque audit a sponsa: ubi pascis, ubi cubas in 
 meridie?

Samuhel quondam plangebat Saul, quia superbiae uulnera 
 paenitentiae medicamine non curabat, et Paulus lugebat Corinthios, 
 qui fornicationis maculas lacrimis delere nolebant. unde et 
 Hiezechiel librum deuorat scriptum intus et foris carmine et planctu 
 et uae: carmine super laude iustorum, planctu super paenitentibus, 
 uae super his, de quibus scriptum est: cum uenerit inpius 
 in profundum malorum, contemnit.

quos ostendit et 
 Esaias dicens: uocauit dominus sabaoth n die a 
 fletum et planctum et decaluationem et accinctionem 
 ciliciorum; ipsi autem fecerunt 
 laetitiam et exultationem mactantes uitulos 
 et occidentes oues, ut comederent carnes, atque 
 dicentes: manducemus et bibamus; cras

 

 
 
 
 enim moriemur.

de quibus et Hiezechiel loquitur: et tu, 
 fili hominis, dic domui Israhel: sic locuti 
 estis dicentes: errores nostri et iniquitates 
 nostrae super nos erunt et in ipsis contabescimus; 
 et quomodo salui esse poterimus? dic 
 eis: uiuo ego, dicit dominus; nolo mortem inpii, 
 sed ut conuertatur a uia sua.

et iterum: reuertimini 
 recedentes a uia uestra; quare moriemini, 
 domus Israhel? nihil ita offendit deum quam 
 desperatione meliorum haerere peioribus, licet et ipsa desperatio 
 incredulitatis indicium sit. qui enim desperat salutem, non putat 
 futurum esse iudicium. quod si metueret, utique bonis operibus 
 se iudici praepararet. audiamus per Hieremiam loquentem deum: 
 conuerte pedem tuum a uia aspera et guttur 
 tuum a siti et iterum: numquid, qui cadit, non 
 resurget aut, qui auersus est, non reuertetur? 
 et per Esaiam: quando conuersus ingemueris, 
 tunc saluus eris et scies, ubi fueris.

scire non 
 possumus aegrotationis mala, nisi cum fuerit sanitas consecuta, 
 et, quantum boni uirtus habeat, uitia demonstrant clariusque fit 
 lumen conparatione tenebrarum. Hiezechiel quoque isdem uerbis, 
 quia eodem et spiritu: conuertimini, inquit, et redite 
 ab iniquitatibus uestris, domus Israhel, et 
 non erunt uobis in tormentum inpietatis.

 

 
 
 
 proicite omnes inpietates uestras, quibus inpie 
 egistis aduersum me, et facite uobis cor nouum 
 et spiritum nouum. et quare moriemini, 
 domus Israhel? nolo enim mortem peccator 
 i s, dicit dominus.

unde et in consequentibus loquitur: 
 uiuo ego, dicit dominus. nolo mortem peccatoris, 
 nisi ut reuertatur a uia sua et uiuat, 
 ne mens incredula bonorum repromissione desperet et semel perditioni 
 animus destinatus non adhibeat uulneri curationem, quod 
 nequaquam aestimat posse curari. idcirco iurare se dicit, ut, si non 
 credimus promittenti deo, credamus saltim pro nostra salute iuranti. 
 quam ob causam et iustus precatur ac dicit:

conuerte nos, 
 deus salutaris noster, et auerte furorem tuum 
 a nobis et iterum: domine, in uoluntate tua praestitisti 
 decori meo fortitudinem, auertisti 
 faciem tuam et factus sum conturbatus. postquam 
 enim foeditatem delictorum meorum uirtutum decore mutaui, 
 infirmitatem meam tua gratia roborasti et te audiam pollicentem: 
 persequar inimicos meos et conprehendam 
 eos et non reuertar, donec deficiant, ut, 
 qui te ante fugiebam et inimicus eram, tua conprehendar manu.

ne cesses a persequendo, donec deficiam a uia mea pessima et reuertar 
 ad uirum meum pristinum, qui mihi dabat linteamina mea et oleum 
 et similam et cibabat me pinguissimis cibis. qui idcirco obsaepsit 
 atque praeclusit uias meas pessimas, ut eam inuenirem uiam, quae 
 dicit in euangelio: ego sum uia et uita et ueritas.

 

 
 
 
 audi prophetam loquentem:

qui seminant in lacrimis, 
 in gaudio metent. euntes ibant et flebant portantes 
 semina sua; uenientes autem uenient 
 in exultatione portantes manipulos suos, 
 et loquere cum eo: laboraui in gemitu meo, lauabo 
 per singulas noctes lectum meum, in lacrimis 
 stratum meum rigabo, et iterum: sicut desiderat 
 ceruus ad fontes aquarum, ita desiderat 
 anima mea ad te, deus. sitiuit anima mea ad 
 deum fortem et uiuum, factae sunt lacrimae 
 meae panis per diem et noctem, et in alio loco: deus, 
 deus meus, ad te de luce uigilo. sitiuit ad te 
 anima mea, quam multipliciter tibi caro mea. 
 in terra deserta et inuia et inaquosa, sic in 
 sancto apparui tibi.

quamquam sitierit te anima mea, 
 tamen multo te plus carnis meae labore quaesiui et tibi in sancto apparere 
 non potui, nisi prius in terra deserta a uitiis et inuia aduersariis 
 potestatibus et absque humore et reumate ullius libidinis 
 commorarer. fleuit et dominus super ciuitatem Hierusalem, quia non 
 egisset paenitentiam, et Petrus trinam negationem amaritudine abluit 
 lacrimarum inpleuitque illud propheticum: exitus aquarum 
 deduxerunt oculi mei.

plangit et Hieremias populum 
 paenitentiam non agentem dicens: quis dabit capiti meo 
 aquam et oculis meis fontem lacrimarum et 
 plorabo populum istum per diem et noctem?

 

 
 
 
 cur autem plangat et defleat, sequenti sermone demonstrat: nolite 
 flere mortuum neque plangatis eum. flete 
 planctu, qui egreditur, quia non reuertetur 
 u 11 r a.

nequaquam igitur gentilis plangendus est atque Iudaeus, qui 
 in ecclesia non fuerunt et semel mortui sunt, de quibus saluator dicit: 
 dimitte mortuos, ut sepeliant mortuos suos, 
 sed [eos], qui per scelera atque peccata egrediuntur de ecclesia et 
 nolunt ultra reuerti ad eam damnatione uitiorum.

unde et ad uiros 
 ecclesiasticos, qui muri et turres ecclesiae nuncupantur, loquitur 
 sermo propheticus dicens: muri Sion, proferte lacrimas 
 inplentes illud apostoli: gaudere cum gaudentibus, 
 flere cum flentibus, ut dura corda peccantium 
 uestris lacrimis prouocetis ad fletum, ne perseuerantes in malitia 
 audiant: ego plantaui te uineam fructiferam, 
 omnem ueram; quomodo conuersa es in amaritudinem 
 uitis alienae?et iterum ligno dixerunt: 
 \'pater meus es tu\' et lapidi: \'tu genuisti me\', 
 et aduerterunt ad me dorsa et non facies suas. 
 et est sensus: noluerunt ad me conuerti, ut agerent paenitentiam, 
 sed cordis duritia in iniuriam meam sua terga uerterunt. 
 quam ob rem et dominus loquitur ad Hieremiam:

uidisti, quae 
 fecerunt mihi, habitatio Israhel? abierunt 
 super omnem montem excelsum et subter 
 omne lignum frondosum et fornicati sunt 
 ibi. et dixi, postquam fornicata est haec omnia: 
 \'reuertere ad me\'et non est reuersa. 
 ,

0 clementiam dei, o nostram duritiam! dum et post tanta 
 scelera nos prouocat ad salutem et nec sic quidem uolumus ad 
 meliora conuerti: si reliquerit, inquit, uxor uirum 
 suum et alii nupserit et uoluerit postea reuerti 
 ad eum, numquid suscipiet eam et non 
 detestabitur? pro quo scriptum est iuxta Hebraicam ueritatem, 
 quod in Graecis et Latinis codicibus non habetur: et tu 
 reliquisti me; tamen conuertere et suscipiam 
 te, dicit dominus.

Esaias quoque in eundem 
 sensum isdem loquitur paene sermonibus: conuertimini, qui 
 profundum consilium cogitatis et iniquum, 
 filii Israhel. reuertere ad me et redimam 
 te. ego deus et non est alius praeter me. iustus 
 et saluator non est absque me. reuertimini 
 <id me et salui eritis, qui estis in extremis 
 terrae. recordamini horum et ingemescite 
 et agite paenitentiam, qui erratis. conuertimini 
 corde et mementote priorum a saeculo, 
 quoniam ego sum deus et non est alius absque 
 me.

scribit et Iohel: conuertimini ad me ex tot 0 
 corde uestro in ieiunio et lacrimis et planctu; 
 scindite corda uestra et non uestimenta 
 uestra. misericors enim et miserator est dominus 
 et agens paenitentiam super malitiis. quan-

taeautemsmtmisencordiaeet quantae (et)— utitaloquar — nimiae

 

 
 
 
 ineffabilisque clementiae, Osee propheta nos doceat, per quem loquitur 
 deus: quid tibi faciam, Effraim, quomodo 
 te protegam, Israhel, quid tibi, inquam, faciam? 
 sicut Adamam ponam te et sicut Seboim. 
 conuersum est cor meum in me, conturbata 
 est paenitudo mea. nequaquam faciam 
 secundum iram furoris mei.

unde et Dauid loquitur 
 in psalmo: non est in morte, qui memor sit tui; 
 in inferno autem quis confite bitur tibi? et 
 in alio loco: peccatum meum notum feci et iniquitatem 
 meam non abscondi. dixi: \'pronuntiabo 
 contra me iniquitatem meam domino' 
 et tu dimisisti inpietatem cordis mei. pro hac 
 orabit ad te omnis sanctus in tempore oportuno. 
 uerumtamen nisi in diluuio aquarum 
 multarum ad ipsum non adpropinquabunt.

Uide, quanta magnitudo sit fletuum, ut aquarum diluuio 
 conparetur. quos qui habuerit et dixerit cum Hieremia: non sileat 
 pupilla oculi mei, statim in illo conplebitur: m i sericordia 
 et ueritas obuiauerunt sibi, iustitia 
 et pax deosculatae sunt, ut, si te iustitia ueritasque 
 terruerint, misericordia et pax prouocent ad salutem.

totam 
 paenitentiam peccatoris ostendit psalmus quinquagesimus, 
 quando ingressus est Dauid ad Bethsabee, uxorem Uriae Cethei, et

 

 
 
 
 Nathan prophetante correptus respondit dicens: peccaui statimque 
 meretur audire: et dominus abstulit a te pecc 
 a t u m. adulterio enim iunxerat homicidium et tamen conuersus 
 ad lacrimas: miserere, ait, mei, deus, secundum 
 magnam misericordiam tuam et secundum 
 multitudinem miserationum tuarum dele iniquitatem 
 meam.

magnum enim peccatum magna indigebat 
 misericordia. unde iungit et dicit: multum laua me ab iniquitate 
 mea et a peccato meo munda me, quoniam 
 iniquitate m meam ego agnosco et delictum 
 meum contra me est semper. tibi soli peccaui 
 — rex enim alium non timebat — et malum coram te 
 feci, ut iustificeris in sermonibus tuis et uincas, 
 dum iudicaris.

conclusit enim deus omnia 
 sub peccato, ut omnibus misereatur. tantumque 
 profecit, ut dudum peccator et paenitens transierit in magistrum et 
 dicat: docebo iniquos uias tuas et inpii ad te 
 conuertentur. confessio enim et pulchritudo corameo, 
 ut, qui sua fuerit peccata confessus et dixerit corruptae sunt 
 et conputruerunt cicatrices meae a facie insipientiae 
 meae, foeditatem uulnerum sanitatis decore 
 conmutet. qui enim abscondit iniquitatem suam, 
 non prosperabitur.

Achab, rex inpiissimus, uineam Nabuthae 
 cruore possedit et cum Iezabel non tam coniugio sibi quam 
 crudelitate coniuncta Heliae increpatione corripitur: haec

 

 
 
 
 dicit dominus: occidisti et possedisti. et iterum: 
 in loco, quo linxerunt canes sanguinem Nabuthae, 
 ibi lingent sanguinem tuum et: Iezabel 
 canes comedent ante muros Hiezrahel. 
 quod cum audisset Achab, scidit uestimenta 
 sua et posuit saccum super carnem suam 
 ieiunauitque et dormiuit in cilicio. factusque 
 est sermo domini ad Heliam dicens: quoniam 
 reueritus est Achab faciem meam, non 
 inducam malum in diebus eius.

unum scelus Achab 
 et Iezabel, et tamen conuersi Achab ad paenitentiam poena differtur 
 in posteros et Iezabel in scelere perseuerans praesenti iudicio 
 condemnatur. loquitur et dominus in euangelio: uiri N i neuitae 
 surgent in iudicio cum generatione 
 hac et condemnabunt eam, quia egerunt paenitentiam 
 ad praedicationem lonae. non 
 enim ueni uocare iustos sed peccatores ad 
 paenitentiam.

dragma perit et tamen inuenitur in stercore; 
 nonaginta nouem oues in solitudine relinquuntur et una ouis, quae 
 aberrauerat, pastoris humeris reportatur. unde et laetitia angelorum 
 est super uno peccatore agente paenitentiam. quanta felicitas, ut 
 salute nostra exultent caelestia! de quibus dicitur:

 

 

 .

 
 
 
 paenitentiam agite; adpropinquauit enim regnum 
 caelorum. nullum in medio spatium; mors et uita sibi contraria 
 sunt et tamen paenitentia copulantur.

luxuriosus filius totam 
 prodegerat substantiam et procul a patre uix porcorum cibis inediam 
 sustentabat. reuertitur ad parentem, immolatur ei uitulus saginatus, 
 stolam accipit et anulum, ut Christi recipiat uestimentum, quod dudum 
 polluerat, et audire mereatur: candida sint semper 
 uest i menta tua receptoque signaculo dei proclamet ad dominum: 
 pat e r, peccaui in caelum et in te et reconciliatus 
 osculo dicat ad eum: signatum est super nos 
 lumen uultus tui, domine. iustitia iusti non 
 liberabit eum, in quacumque die peccauerit, 
 et iniquitas iniqui non nocebit ei, in quacumque 
 die conuersus fuerit.

unumquemque rndicat, 
 sicut inuenerit, nec praeterita considerat sed praesentia, si tamen 
 uetera crimina nouella conuersione mutentur. septies cadet 
 iustus et resurget. si cadit, quomodo iustus, si iustusquomodo 
 cadit ? sed iusti uocabulum non amittit, qui per paenitentiam 
 semper resurgit. et non solum septies, sed septuagies septies delinquenti, 
 si conuertatur ad paenitentiam, peccata donantur. cui 
 plus dimittitur, plus diligit. meretrix lacrimis pedes saluatoris 
 lauat et crine detergit et in typum ecclesiae de gentibus congregatae 
 meretur audire: dimittuntur tibi peccata tua. pharisaei 
 iustitia perit superbia et publicani humilitas confessione

 

 
 
 
 saluatur.

per Hieremiam contestatur deus: ad summam loquar 
 contra gentem et regnum, ut eradicem 
 et destruam et disperdam illud. si paenitentiam 
 egerit gens illa a malo suo, quod locutus 
 sum aduersus eam, agam et ego paenitentiam 
 super malo, quod cogitaui, ut facerem 
 ei. et ad summam loquar de gente et regno, 
 ut aedificem et ut plantem illud. si fecerit 
 malum in conspectu meo, ut non audiat uocem 
 meam, paenitentiam agam super bono, quod 
 locutus sum, ut facerem ei.

statimque infert: ecce 
 ego fingo contra uos malum et cogito contra 
 uos cogitationem. reuertatur unusquisque 
 a uia sua mala et dirigite uias uestras et studia 
 uestra. qui dixerunt: desperauimus; post 
 cogitationes enim nostras ibimus et unusquisque 
 prauitatem cordis sui mali faciem 
 u s. Symeon iustus loquitur in euangelio: ecce hic positus 
 est in ruinam et in resurrectionem multorum, 
 in ruinam uidelicet peccatorum et in resurrectionem eorum, 
 qui agunt paenitentiam.

apostolus scribit ad Corinthios: auditur 
 inter uos fornicatio et talis fornicatio, 
 qualis nec inter gentes quidem, ita ut uxorem 
 patris aliquis habeat. et uos inflati estis et 
 non magis luctum habuistis, ut tollatur de 
 medio uestrum, qui hoc opus fecit. et secunda 
 ad eosdem epistula, ne abundantiori tristitia

 

 

 
 
 
 perea t, qui eius modi est, reuocat eum et obsecrat, ut confirment 
 super illum caritatem et, qui incestu perierat, paenitentia conseruetur.

nullus enim mundus a peccato, nec si 
 unius quidem diei fuerit uita eius; numerabiles 
 autem anni uitae illius. astra quoque 
 ipsa non sunt munda in conspectu eius et 
 aduersum angelos suos peruersum quid excogitauit. 
 si in caelo peccatum, quanto magis in terra! si delictum 
 in his, qui carent temptatione corporea, quanto magis in 
 nobis, qui fragili carne circumdamur et cum apostolo dicimus: 
 miser ego homo, quis me liberabit de corpore 
 mortis huius? non enim habitat in carne nostra bonum 
 nec agimus, quod uolumus, sed quod nolumus, ut aliud anima 
 desideret, aliud caro facere cogatur.

quodsi quidam iusti appêllantur 
 in scripturis et non solum iusti sed iusti in conspectu 
 dei, iuxta illam iustitiam appellantur iusti, iuxta quam supra 
 dictum est: septies cadet iustus et resurget et 
 iuxta quod iniquitas iniqui non nocebitei, in 
 quacumque die conuersus fuerit. denique et Zacharias, 
 pater Iohannis, qui scribitur iustus, peccauit in eo, quod non 
 credidit, et statim silentio condemnatur et Iob, qui iustus et inmaculatus 
 ac sine querella in principio uoluminis sui scribitur, postea 
 et dei sermone et confessione sui peccator arguitur.

si Abraham,

 

 
 
 
 Isaac et Iacob, prophetae quoque et apostoli nequaquam caruere 
 peccato, si purissimum triticum habuit mixtas paleas, quid de nobis 
 dici potest, de quibus illud scriptum est: quid paleis ad frumentum, 
 dicit dominus? et tamen paleae futuro reseruantur 
 incendio et zizania hoc tempore mixta sunt segetibus frumentorum, 
 donec ueniat, qui habet uentilabrum in manu sua et 
 purgabit aream, ut triticum in horrea congreget et quisquilias gehennae 
 igne conburat.

Haec omnia quasi per pulcherrima scripturarum prata 
 discurrens in unum locum uolui congregare et de speciosissimis floribus 
 coronam tibi texere paenitentiae, quam inponas capiti tuo et 
 adsumas pennas columbae et uoles et requiescas et clementissimo 
 reconcilieris patri.

narrauit mihi uxor quondam tua, nunc soror 
 atque conserua, quod iuxta praeceptum apostoli ex consensu abstinueritis 
 uos ab opere nuptiarum, ut uacaretis orationi, tuaque 
 rursum uestigia quasi in salo posita fluctuasse, immo — ut apertius 
 loquar — esse prolapsa, illam autem audisse a domino cum Moysi: 
 tu uero hic sta mecum et dixisse de domino: statuit 
 supra petram pedes meos, tuam domum, quae fundamenta 
 fidei solida non habebat, postea diaboli turbine concidisse, 
 porro illius perstare in domino et suum tibi hospitium non negare, 
 ut, cui prius coniunctus fueras corpore, nunc spiritu copuleris — qui

 

 
 
 
 enim adhaeret domino, unus spiritus est-, 
 cumque uos rabies barbarorum et inminens captiuitas separaret, 
 sub iuris iurandi testificatione pollicitum, ut ad sancta transeuntem 
 loca uel statim uel postea sequereris et seruares animam tuam, quam 
 uisus fueras neglegentia perdidisse.

redde igitur, quod praesente 
 domino spopondisti. incerta est uita mortalium; ne ante rapiaris, 
 quam tuam inpleas sponsionem, imitare eam, quam docere debueras. 
 pro pudor! fragilior sexus uincit saeculum et robustior superatur 
 a saeculo. tanti dux femina facti est et non sequeris eam, 
 in cuius salute candidatus es fidei? quodsi te rei familiaris tenent 
 reliquiae, ut scilicet mortes amicorum et ciuium uideas et ruinas 
 urbium atque uillarum, saltim inter captiuitatis mala et feroces 
 hostium uultus et prouinciae tuae infinita naufragia teneto tabulam 
 paenitentiae et memento conseruae tuae, quae tuam cottidie suspirat 
 nec desperat salutem.

tu uagaris in patria, immo non patria, quia 
 patriam perdidisti; ista pro te in locis uenerabilibus resurrectionis 
 et crucis et incunabulorum domini saluatoris, in quibus paruulus 
 uagiit, tui nominis recordatur teque ad se orationibus trahit, ut, si 
 non tuo merito, saltim huius salueris fide. iacebat quondam paralyticus 
 in lectulo et sic erat cunctis artubus dissolutus, ut nec pedes 
 ad ingrediendum nec manus mouere posset ad precandum; et tamen 
 offertur ab aliis et restituitur pristinae sanitati, ut portaret lectu- lum, qui dudum a lectulo portabatur. et te igitur absentem corpore, 
 praesentem fide offert conserua tua domino saluatori et dicit

 

 
 
 
 cum Chananaea: filia mea male uexatur daemon 
 i o. recte enim appellabo animam tuam filiam animae eius, quae 
 sexus nescit diuersitatem, quia te quasi paruulum atque lactantem 
 et necdum ualentem sumere solidos cibos inuitat ad lac infantiae 
 et nutricis tibi alimenta demonstrat, ut possis dicere cum propheta: 
 erraui sicut ouis perdita; quaere seruum 
 tuum, quoniam mandata tua non sum oblitus.

In ueteri uia nouam semitam quaerimus et in antiqua detritaque 
 materia rudem artis excogitamus elegantiam, ut nec eadem 
 sint et eadem sint. unum iter et perueniendi, quo cupias, multa conpendia. 
 saepe ad uiduas scripsimus et in exhortatione earum multa 
 de scripturis sanctis exempla repetentes uarios testimoniorum flores

 

 

 

 

 

 

 

 

 

 
 
 
 in unam pudicitiae coronam texuimus.

nunc ad Geruchiam nobis 
 sermo est, quae quodam uaticinio futurorum ac dei praesidentis auxilio 
 nomen accepit, quam auiae et matris amitaeque, probatarum 
 in Christo feminarum, nobilis turba circumstat: quarum auia 
 Metronia per quadraginta annos uidua perseuerans Annam nobis, 
 filiam Fanuhelis, de euangelio retulit, Benigna mater quartum et 
 decimum inplens uiduitatis annum centenario uirginum choro 
 cingitur, soror Celerini, patris Geruchiae, quae paruulam nutriuit 
 infantem et in suo natam suscepit gremio, per annos uiginti mariti 
 solacio destituta erudit neptem, quod a matre didicit.

Haec breui sermone perstrinxi, ut ostendam adulescentulam 
 meam non praestare monogamiam generi suo sed reddere nec tam 
 laudandam esse, si tribuat, quam omnibus exsecrandam, si negare 
 temptauerit, praesertim cum postumus eius Simplicius nomen patris 
 referat et nulla sit excusatio desertae ac sine herede domus, sub 
 quorum patrocinio interdum sibi libido blanditur, ut, quod propter 
 intemperantiam suam faciunt, uideantur facere desiderio liberorum.

sed quid ego quasi ad retractantem loquor, cum audiam eam multos 

 

 
 
 
 palatii procos ecclesiae uitare praesidio, quos certatim diabolus inflammat, 
 ut uiduae nostrae castitatem probet, quam et nobilitas et 
 forma et aetas et opes faciunt cunctis appetibilem, ut, quanto plura 
 sunt, quae inpugnant pudicitiam, tanto uictricis maiora sint 
 praemia ?

Et quia nobis de portu egredientibus quasi quidam scopulus 
 opponitur, ne possimus ad pelagi tuta decurrere, et apostoli Pauli 
 scribentis ad Timotheum profertur auctoritas, in qua de uiduis disputans 
 ait: uolo autem iuniores nubere, filios 
 procreare, matres familias esse, nullam occasionem 
 dare aduersario maledicti gratia; iam 
 enim quaedam abierunt retro post satanan, 
 oportet primum sensum tractare praecepti et omnem loci huius 
 continentiam discutere atque ita apostolicis uestigiis insistentem 
 ne. transuersum quidem, ut dici solet, unguem in partem alteram 
 declinare.

supra scripserat, qualis uidua esse deberet: unius uiri 
 uxor, quae liberos educauit, quae in bonis operibus habuit testimonium, 
 quae tribulantibus de sua substantiola ministrauit, cuius 
 spes deus est et quae permanet in obsecratione et orationibus 
 nocte ac die. post quae iungit contraria: quae autem 
 deliciis est, uiuens mortua est. statimque infert 
 et discipulum suum omni munit arte doctrinae: adulescentiores 
 autem uiduas deuita, quae, cum lasciuierint 
 in Christo, nubere uolunt habentes

 

 
 
 
 - damnationem, quod primam fidem irritam fecerunt.

propter has igitur, quae fornicatae sunt in iniuriam uiri 
 sui Christi — hoc enim ϰαταστϱηνιάσουσιν Graecus sermo significat 
 — uult apostolus alterum matrimonium praeferens digamiam fornicationi, 
 secundum indulgentiam dumtaxat, non secundum imperium.

Simulque singula testimonii uerba tractanda sunt. uolo, 
 inquit, adulescentulas nubere: cur, quaeso? quia 
 nolo adulescentulas fornicari. procreare filios: quam ob 
 causam? ne metu partus ex adulterio filios necare cogantur. 
 matres familias esse: quare, obsecro ? quia multo tolerabilius 
 est digamum esse quam scortum, secundum habere uirum 
 quam plures adulteros. in altero enim miseriarum consolatio est, 
 in altero poena peccati.

sequitur: nullam occasionem 
 dare aduersario maledicti gratia. in quo breui 
 accinctoque praecepto multa simul monita continentur: ne propositum 
 uiduae exquisitior cultus infamet, ne oculorum nutibus et 
 hilaritate uultus iuuenum post se greges trahat, ne aliud uerbo, aliud 
 habitu polliceatur et conueniat ei uersiculus ille uulgatus: 
 risit et arguto quiddam promisit ocello.

atque ut omnes nubendi causas breui sermone concluderet, cur 
 hoc praecepisset, ostendit dicens: iam enim quaedam 
 abierunt retro post satanan. ideo ergo secunda et, 
 si necesse est, tertia incontinentibus aperit matrimonia, ut a satana

 

 
 
 
 abstrahat, ut magis mulierem qualicumque uiro iunctam faciat esse . 
 quam diabolo. sed et ad Corinthios tale quid loquitur: dico 
 autem innuptis et uiduis: bonum est illis, si 
 sic permanserint ut ego. si autem non se continent, 
 nubant; melius est enim nubere [quam 
 u r i]. cur, apostole ? statim infers: quia peius est uri.

Alioquin absolutum bonum est et sine conparatione peioris 
 esse, quod apostolus est, id est solutum, non ligatum, nec seruum 
 sed liberum, cogitantem ea, quae dei sunt, non ea, quae uxoris. et 
 protinus in consequentibus: mulier, inquit, alligata est 
 uiro, quamdiu uiuit uir eius. quodsi dormierit 
 uir eius, libera est: cui uult, nubat, tantum 
 in domino. beatior autem erit, si sic permanserit 
 secundum meum consilium. puto 
 autem, quod et ego spiritum dei habeam.

et in 
 hoc idem sensus, quia idem et spiritus; diuersae epistulae, sed 
 unus auctor epistularum. uiuente uiro mulier alligata est et 
 mortuo soluta. ergo matrimonium uinculum est et uiduitas solutio. 
 uxor alligata est uiro et uir alligatus uxori in tantum, ut 
 sui corporis non habeant potestatem et alterutrum debitum reddant 
 nec possint habere pudicitiae libertatem, qui seruiunt dominatui 
 nuptiarum.

quodque addidit: tantum in domino, 
 amputat ethnicorum coniugia, de quibus et in alio loco dixerat: 
 nolite iugum ducere cum infidelibus. quae 
 enim participatio iustitiae cum iniquitate 
 aut quae societas luci cum tenebris? quae

 

 
 
 
 conuentio Christi ad Belial aut quae pars 
 fideli cum infidele? qui consensus templo 
 dei cum idolis? ne scilicet aremus in boue et asino, ne tunica 
 nuptialis uario sit texta subtemine.

extemploque tollit, quod concesserat 
 et, quasi paeniteat eum sententiae suae, retrahit: b e a tior 
 erit, si sic permanserit, suique hoc magis dicit 
 esse consilii. quod, ne contemnatur ut hominis, spiritus sancti 
 auctoritate confirmat, ut non indulgens homo fragilitati carnis humanae, 
 sed apostolus praecipiens sancto spiritu audiatur.

nec 
 sibi in eo annorum puellarium debet uidua blandiri, quod non minus 
 sexagenariae electionem praecipit. neque enim innuptas uel iuuenculas 
 cogit, ut nubant, qui de nuptis quoque loquitur: t e mpus 
 breue est; superest, ut et, qui habent 
 uxores, sic sint, quasi non habeant, sed de his 
 uiduis disputat, quae suorum nutriuntur alimentis, quae filiorum et 
 nepotum ceruicibus inponuntur.

quibus imperat, ut discant domum 
 suam colere et remunerari parentes et sufficienter eis tribuere, 
 ut non grauetur ecclesia et possit certis uiduis ministrare, de quibus 
 scriptum est: honora uiduas, quae uere uiduae 
 sunt, hoc est, quae omni suorum auxilio destitutae, quae manibus 
 suis laborare non possunt, quas paupertas debilitat aetasque conficit,

 

 
 
 
 quibus deus spes est et omne opus oratio. ex quo intellegi datur 
 adulescentulas uiduas exceptis his, quas excusat infirmitas, uel suo 
 labori uel liberorum ac propinquorum ministerio deligari.

honor 
 autem inpraesentiarum uel pro elemosyna uel pro munere accipitur, 
 ut est illud: presbyteri duplici honore dignis 
 habeantur, maxime, qui laborant in uerbo et 
 doctrina. et in euangelio dominus disserit mandatum legis, in 
 quo dicitur: honora patrem tuum et matrem tua 
 m, non in uerborum sono, qui inopiam parentum cassa potest adulatione 
 frustrari, sed in uictus necessariis ministrandis debere intellegi.

iubente enim deo, ut filii alerent parentes pauperes et redderent 
 beneficia senibus, quae paruuli acceperant, scribae et pharisaei 
 e contrario docebant filios, ut parentibus responderent: \'corban, 
 hoc est donum, quod altari pollicitus sum et in templi dona promisi, 
 si tu a me acceperis cibos, uertetur in tuum refrigerium\'. atque ita 
 fiebat, ut egentibus patre et matre sacrificium offerrent filii, quod 
 sacerdotes scribaeque consumerent. si ergo apostolus pauperes uiduas 
 — eas tamen, quae adulescentulae sunt et nulla debilitate franguntur 
 – cogit suis manibus laborare, ne grauetur ecclesia et possit anus 
 uiduas sustentare, qua excusatione utitur, quae opibus mundi affluit, 
 quae potest etiam aliis ministrare et de iniquo mamona facere sibi 
 amicos, qui possint eam in aeterna suscipere tabernacula?

simulque 
 considera, quod uidua non eligatur nisi unius uiri uxor. et nos 
 putabamus sacerdotum hoc tantum esse priuilegium, ut non

 

 
 
 
 admittatur ad altare, nisi qui unam habuerit uxorem. non solum 
 enim ab officio sacerdotali digamus excluditur, sed et ab elemosyna 
 ecclesiae, dum indigna putatur stipe, quae ad secunda coniugia deuoluta 
 est. quamquam in lege sacerdotali teneatur et laicus, qui 
 talem se praebere debet, ut possit eligi in sacerdotium. non enim eligitur, 
 si digamus fuerit, porro eliguntur ex laicis sacerdotes: ergo 
 et laicus tenetur mandato, per quod ad sacerdotium peruenit.

Aliud est, quod uult apostolus, aliud, quod cogitur uelle. ut 
 concedat secunda matrimonia, meae est incontinentiae, non illius 
 uoluntatis. uult esse omnes sicut se ipsum et ea cogitare, quae dei 
 sunt, et solutos nequaquam ultra alligari. sed, si labentes per incontinentiam 
 ad baratrum stupri uiderit peruenire, digamiae porrigit 
 manum, ut cum una magis quam cum pluribus uolutentur. quod 
 nequaquam amare dictum et contra apostoli regulam secundus nuptiator 
 exaudiat.

duae emm sunt apostoli uoluntates: una, qua 
 praecipit: dico autem innuptis et uiduis: bonum 
 est illis, si sic permanserint sicut ego, altera, 
 qua indulget: si autem non se continent, nubant; 
 melius est enim nubere quam uri. primum, quid 
 uelit, deinde, quid cogatur uelle, demonstrat. uult nos permanere 
 post nuptias sicut se ipsum et propositae beatitudinis apostoli ponit 
 exemplum. sin autem nos uiderit nolle, quod ipse uult, incontinentiae 
 nostrae tribuit indulgentiam.

quam e duabus eligimus uoluntatem 
 ? quod magis uult et quod per se bonum est, an quod mali

 

 
 
 
 conparatione fit leuius et quodam modo nec bonum est, quia praefertur 
 malo? ergo, qui eligimus, quod apostolus non uult, sed uelle conpellitur, 
 immo adquiescit deteriora cupientibus, non apostoli sed 
 nostram facimus uoluntatem.

legimus in ueteri testamento pontifices 
 semel maritos et filias sacerdotum, si uiduae fuerint, uesci 
 debere de sacerdotalibus cibis mortuisque sicut patri et matri sic 
 exhibendum inferiarum officium, sin autem alios uiros acceperint, 
 alienas et a patre et a sacrificiis fieri et inter externas debere reputari.

Quod quidem obseruat et gentilitas in condemnationem 
 nostri, si hoc non exhibeat ueritas Christo, quod tribuit mendacium 
 diabolo, qui et castitatem repperit perditricem. hierophanta apud 
 Athenas eiurat uirum et aeterna debilitate fit castus, flamen unius 
 uxoris ad sacerdotium admittitur, flaminica quoque unius mariti 
 uxor eligitur, ad tauri Aegyptii sacra semel maritus adsumitur, ut 
 omittam uirgines Uestae et Apollinis Iunonisque Achiuae et Dianae 
 ac Mineruae, quae perpetua sacerdotii uirginitate marcescunt.

stringam 
 breuiter reginam Carthaginis, quae magis ardere uoluit quam 
 Iarbae regi nubere, et Hasdrubalis uxorem, quae adprehensis utraque 
 manu liberis in subiectum se praecipitauit incendium, ne pudicitiae 
 damna sentiret, et Lucretiam, quae amissa gloria castitatis 
 noluit pollutae conscientiae superuiuere. ac ne multa longo sermone 
 contexam, quae potes de primo contra Iouinianum uolumine

 

 
 
 
 in aedificationem tuam sumere, unum tantum, quod in patria tua 
 gestum est, repetam, ut scias pudicitiam etiam barbaris ac feris et 
 sanguinariis gentibus esse uenerabilem.

gens Teutonum ex ultimis 
 oceani atque Germaniae profecta litoribus omnes Gallias inundauit 
 saepiusque caesis Romanis exercitibus apud Aquas Sextias Mario 
 oppugnante superata est. quorum trecentae matronae, cum aliis 
 se uiris captiuitatis condicione tradendas esse didicissent, primo 
 consulem deprecatae sunt, ut templo Cereris ac Ueneris in seruitium 
 traderentur. quod cum non inpetrarent submouente eas lictore, 
 caesis paruulis liberis mane mortuae sunt repertae suffocatis laqueo 
 faucibus et mutuis conplexibus se tenentes.

Quod igitur barbarae castitati non potuit inferre captiuitas, 
 hoc matrona nobilis faciet et experietur alterum uirum, quae 
 priorem aut bonum perdidit aut malum experta est, ut rursum 
 contra iudicium dei facere nitatur ? quid ? si statim secundum perdiderit, 
 sortietur et tertium? et si ille dormierit, in quartum quintumque 
 procedet, ut quo a meretricibus differat ? omni ratione uiduae 
 prouidendum est, ne castitatis primos excedat limites. quos 
 si excesserit et uerecundiam ruperit matronalem, in omnem debacchabitur 
 luxuriam, ita ut prophetam mereatur audire dicentem: 
 facies meretricis facta est tibi; inpudorata 
 es tu. quid igitur ? damnamus secunda matrimonia ?

minime, sed prima laudamus. abicimus de ecclesia digamos ? absit, 
 sed monogamos ad continentiam prouocamus. in arca Noe non solum

 

 

 

 
 
 
 munda, sed et inmunda fuerunt animalia; habuit et homines, habuit 
 et serpentes. in domo quoque magna uasa diuersa sunt, alia in honorem, 
 alia in contumeliam. est et crater ad bibendum, est et matula 
 ad secretiora naturae.

nam cum in semente terrae bonae centesimum 
 et sexagesimum et tricesimum fructum euangelia doceant et centenarius 
 pro uirginitatis corona primum gradum teneat, sexagenarius 
 pro labore uiduarum in secundo sit numero, tricenarius foedera nuptiarum 
 ipsa digitorum coniunctione testetur, digamia in quo erit 
 numero ? immo extra numerum. certe in bona terra non oritur, sed 
 in uepribus et in spinetis uulpium, quae Herodi inpiissimo conparantur, 
 ut in eo se putet esse laudabilem, si scortis melior sit, si publicarum 
 libidinum uictimas superet, si uni sit prostituta, non pluribus.

Rem dicturus incredibilem multorum testimoniis adprobabo. 
 ante annos plurimos, cum in chartis ecclesiasticis iuuarem 
 Damasum, Romanae urbis episcopum, et orientis atque occidentis 
 synodicis consultationibus responderem, uidi duo inter se paria

 

 
 
 
 uilissimorum e plebe hominum conparata, unum, qui uiginti sepelisset 
 uxores, alteram, quae uicesimum secundum habuisset maritum, 
 extremo sibi, ut ipsi putabant, matrimonio copulatos.

summa 
 omnium expectatio uirorum pariter ac feminarum: \'post tantas rudes 
 quis quem primus efferet?\' uicit maritus et totius urbis populo confluente 
 coronatus et palmam tenens adoransque per \'singulas sescentas!\' 
 clamantes uxoris multinubae feretrum praecedebat. quid 
 dicimus tali mulieri? nempe illud, quod dominus Samaritanae: 
 \'uiginti duos habuisti maritos et istum, a quo nunc sepeliris, non 
 est tuus.\'

Itaque obsecro te, religiosa in Christo filia, ut testimonia ista 
 non noueris, quibus incontinentibus et miseris subuenitur, sed illa 
 potius lectites, quibus pudicitia coronatur. sufficit tibi, quod perdidisti 
 primum uirginitatis gradum et per tertium uenisti ad secundum, 
 id est per officium coniugale ad uiduitatis continentiam. 
 extrema, immo abiecta ne cogites nec aliena et longe posita exempla 
 perquiras. habes auiam, matrem, amitam, quarum tibi abundans 
 imitatio atque doctrina et praecepta uiuendi norma uirtutum est.

si enim multae in coniugio uiuentibus adhuc uiris intellegunt illud 
 apostoli: omnia licent, sed non omnia expediunt, 
 et castrant se propter regna caelorum uel a secunda natiuitate post 
 lauacrum ex consensu uel post nuptias ex ardore fidei, cur uidua, 
 quae iudicio domini uirum habere desiuit, non illud laetabunda

 

 

 
 
 
 congeminet: dominus dedit, dominus abstuli et 
 oblatam occasionem arripiat libertatis, ut sui corporis habeat potestatem, 
 ne rursum ancilla fiat hominis ?

et certe multo laboriosius 
 est non frui eo, quod habeas, quam desiderare, quod amiseris. unde 
 et uirginitas in eo felicior est, quod carnis incentiua non nouit, 
 et uiduitas in illo sollicitior, quod praeteritas animo recolit uoluptates, 
 maxime si se uirum putet perdidisse, non praemisisse, quorum 
 alterum doloris, alterum gaudii est.

Prima hominis creatura nos doceat plures nuptias refutare. 
 unus Adam et una Eua — immo una ex eo costa — separatur in feminam 
 rursumque, quod diuisum fuerat, nuptiis copulatur dicente scriptura: 
 erunt duo in carne una — non in duas nec in tres-; 
 propter quod relinquet homo patrem et matrem 
 et adhaerebit uxori suae, certe non uxoribus.

quod 
 testimonium Paulus edisserens ad Christum refert et ad ecclesiam, 
 ut et primus Adam in carne et secundus in spiritu monogamus sit. 
 una Eua mater cunctorum uiuentium et una ecclesia parens omnium 
 Christianorum. sicut illam maledictus Lamech in duas diuisit 
 uxores, sic hanc heretici in plures ecclesias lacerant, quae iuxta 
 Apocalypsin Iohannis synagogae magis diaboli appellandae sunt 
 quam Christi conciliabula.

legimus in carminum libro: sexaginta 
 sunt reginae et octoginta concubinae 
 et adulescentulae, quarum non est numerus. 
 una est columba mea, perfecta mea, una est 
 matri suae, electa genetrici suae. ad quam scribit 
 idem Iohannes epistulam: senior electae dominae et 
 filiis eius.

sed et in arcam, quam Petrus apostolus sub typo

 

 
 
 
 interpretatur ecclesiae, Noe cum tribus filiis singulas, non binas 
 introduxit uxores. etiam de inmundis animalibus bina sumuntur, 
 masculus et femina, ut ne in bestiis quidem, serpentibus, crocodillis 
 ac lacertis digamia habeat locum. quodsi de mundis septena ponuntur, 
 id est inparia, et in hoc uirginitatis ac pudicitiae palma monstratur. 
 egressus enim de arca Noe deo uictimas immolauit, non 
 utique de pari, sed de inpari numero, quia alterum fetibus atque 
 coniugio, alterum sacrificio praeparatum est.

At patriarchae non singulas habuerunt uxores, immo et 
 concubinas habuere quam plurimas et, ne hoc parum sit, Dauid 
 multas et Salomon habuit innumerabiles. ludas ad Thamar quasi 
 ad scortum ingreditur et iuxta occidentem litteram Osee propheta 
 non solum meretrici, sed et adulterae copulatur. quod si et nobis 
 iure conceditur, adhinniamus ad omnes feminas et in exemplum Sodomae 
 et Gomorrae ab ultima die deprehendamur uendentes et 
 ementes, nubentes et nuptum tradentes, ut tunc sit finis coniugii, 
 quando terminus uitae.

quodsi et post diluuium et ante diluuium 
 uiguit illa sententia: crescite et multiplicamini 
 et replete terram, quid ad nos, in quos fines saecu 
 1 orum decucurrerunt, quibus dicitur: tempus 
 breue est et: iam securis ad radices arborum 
 posita est, quae siluam legis et nuptiarum euangelica castitate

 

 
 
 
 succidat? tempus amplexandi et tempus longe 
 fieri ab amplexibus. Hieremias captiuitate propinqua 
 uxorem prohibetur accipere. Hiezechiel in Babylone: mortua 
 e s t, inquit, uxor mea et apertum est os meum. 
 nec ducturus uxorem nec ille, qui duxerat, possunt in opere coniugali 
 libere prophetare.

olim gloria erat illum audire uersiculum: 
 filii tui sicut nouella oliuarum in circuitu 
 mensae tuae et: uideas filios filiorum tuorum; 
 nunc de continentibus dicitur: qui adhaeret domino, 
 unus spiritus est et: adhaesit anima mea post 
 te; me suscepit dextera tua. tunc oculum pro oculo, 
 nunc uerberanti malam praebemus et alteram. illo tempore bellatoribus 
 dicebatur: accingere gladio tuo super femur 
 tuum, potentissime; modo audit Petrus: conde gladium 
 tuum in uagina sua; qui enim gladio 
 percusserit, gladio morietur.

haec dicimus non separantes 
 legem et euangelium, ut Marcion calumniatur, sed unum 
 atque eundem suscipientes deum, qui pro uarietate temporum 
 atque causarum principio et fini serit, ut metat, plantat, ut habeat, 
 quod succidat, iacit fundamentum, ut aedificio consummato culmen 
 inponat. alioquin, si ad sacramenta ueniamus et futurorum typos, 
 non nostro arbitrio, sed apostolo disserente Agar et Sarra, montes

 

 
 
 
 Sina et Sion duo instrumenta significant. Lia lippientibus oculis 
 et Rachel, quam Iacob amat plurimum, synagogam ecclesiamque 
 testantur. unde et Anna prius sterilis Fennennae ubertate fecundior 
 est, licet et monogamia nos in Isaac Rebeccaque praecesserit, cuius 
 solius partus domini reuelatio est. nec ulla alia feminarum deum 
 per se ipsam consuluit.

quid loquar de Thamar, quae Zaram et 
 Phares geminos fudit infantes — in quorum natiuitate diuisa maceria 
 duos populos separauit et ligata manus coccino conscientiam Iudaeorum 
 iam tunc Christi passione respersit —, ac de scorto prophetico, 
 cuius similitudo uel ecclesiam significat de gentibus congregatam 
 uel—quod ipsi magis loco conuenit - synagogam primum 
 adsumptam de idolatris per Abraham et Moysen, dein post adulterium 
 et negationem saluatoris sedentem plurimo tempore sine altari, 
 sacerdotibus ac prophetis et uiri pristini consortium praestolantem, 
 ut, postquam subintrauerit plenitudo gentium, tunc omnis Israhel 
 saluus fiat?

Quasi in breui tabella latissimos terrarum situs ostendere 
 uolui, ut pergam ad alias quaestiunculas, quarum prima de Annae 
 consilio est: 
 solane perpetua maerens carpere iuuenta 
 nec dulces natos Veneris nec praemia noris? 
 id cinerem aut manes credis curare sepult 
 o s?

 

 
 
 
 cui breuiter respondeat ipsa, quae passa est: 
 tu lacrimis euicta meis, tu prima furentem 
 his, germana, malis oneras atque obicis 
 hosti. 
 non licuit thalami expertem sine crimine 
 uitam 
 degere more ferae tales nec tangere curas. 
 non seruata fides cineri promissa Sychaeo.

proponis mihi gaudia nuptiarum; ego tibi opponam pyram, gladium, 
 incendium. non tantum boni est in nuptiis, quod speramus, 
 quantum mali, quod accidere potest et timendum est. libido transacta 
 semper sui relinquit paenitudinem numquamque satiatur 
 et extincta redaccenditur. usu crescit et deficit nec rationi paret, 
 quae impetu ducitur. sed dicis: \'amplae opes et dispensatio rei 
 familiaris egent auctoritate uiri\'. scilicet perierunt domus caelibum 
 et, nisi cum seruulis tuis ipsa seruieris, familiae tuae imperare non 
 poteris.

auia tua, mater et amita nonne auctoritatis pristinae honorisque 
 maioris sunt, dum eas et tota prouincia et ecclesiarum principes 
 suscipiunt? ergo milites et peregrinantes sine uxoribus sua 
 hospitiola non regunt et nec inuitant ad conuiuia nec inuitantur? 
 quasi non possis probatae aetatis habere famulos uel libertos, in quorum 
 nutrita es manibus, qui praesint domui, qui ad publicum 
 respondeant, tributa persoluant, qui te suspiciant ut patronam, 
 diligant ut alumnam, uenerentur ut sanctam.

quaere primum

 

 
 
 
 regnum dei et haec omnia adponentur tibi. si de ueste cogitaueris, 
 lilia tibi de euangelio proponentur; si de cibo, remittere ad aues, 
 quae non serunt nec metunt et pater tuus caelestis pascit illas. 
 quantae uirgines et uiduae absque ulla sorde rumoris suam substantiolam 
 gubernarunt?

Caue, ne iungaris adulescentibus, ne his adhaereas, propter 
 quas apostolus concedit secunda matrimonia, et sustineas in media 
 tranquillitate naufragium. si Timotheo dicitur: adulescentiores 
 uiduas deuita et iterum: anus ut matres, 
 adulescentulas ut sorores cum omni castitate, 
 quare tu me non audias commonentem ? fuge personas, in 
 quibus potest malae conuersationis esse suspicio, nec paratum 
 habeas illud e triuio: \'sufficit mihi conscientia mea; non curo, quid 
 loquantur homines\'.

et certe apostolus prouidebat bona non solum 
 coram deo sed et coram hominibus, ne per illum nomen dei blasphemaretur 
 in gentibus. habebat utique potestatem sorores mulieres 
 circumducendi, sed nolebat se iudicari ab infideli conscientia. et, 
 cum posset de euangelio uiuere, diebus ac noctibus laborabat manibus 
 suis, ne quem grauaret credentium. si scandalizat, inquit,

 

 
 
 
 esca fratrem, non manducabo carnem in aeternum. 
 dicamus et nos: si scandalizat soror illa uel frater non 
 unum et alterum sed totam ecclesiam, nec sororem uidebo nec 
 fratrem.

melius est rem familiarem minui quam animae salutem, 
 perire, quod — uelimus nolimus — aliquando periturum est, quam id 
 amittere, pro quo omnia dimittenda sunt. quis nostrum non dicam 
 cubitum, quod enorme est, sed unius unciunculae decimam partem 
 adicere potest ad staturam suam ? et solliciti sumus, quid manducemus 
 aut quid bibamus ? ne cogitemus ergo de crastino: sufficit 
 diei malitia sua.

Iacob fratrem fugiens magnis in patris 
 domo diuitiis derelictis nudus pergit in Mesopotamiam et, ut nobis 
 fortitudinis suae praeberet exemplum, lapide capiti subposito uidet 
 scalam ad caelum usque subrectam et dominum innitentem super 
 eam; per quam ascendebant angeli et descendebant, ut nec peccator 
 desperet salutem nec iustus in sua uirtute securus sit. atque, ut 
 multa praeteream — neque enim tempus est, ut adsumptis testimoniis 
 omnia disseram — post annos uiginti diues dominus et pater 
 ditior, qui dudum Iordanen in baculo transierat, cum tribus turmis 
 gregum in patriam reuertitur. apostoli toto orbe peregrini non aes 
 in zona, non uirgam in manu, non gallicas habuere in pedibus 
 et tamen dicere poterant: nihil habentes et omnia

 

 
 
 
 possidentes et: argentum et aurum non est nobis, 
 quod autem habemus: in nomine domini nostri 
 Iesu Christi surge et ambula. non enim erant diuitiarum 
 sarcina praegrauati et ideo stantes cum Helia in foramine 
 petrae per angustias acus transire poterant et posteriora domini 
 contemplari.

nos uero ardemus auaritia et contra pecunias disputantes 
 auro sinum expandimus nihilque nobis satis est et illud, 
 quod de Megarensibus dicitur, iure miseris coaptari potest: aedificant 
 quasi semper uicturi, uiuunt quasi altera die morituri. et 
 haec facimus, quia domini uerbis non credimus, quia aetas optata 
 cunctis non uiciniam mortis, quae debetur mortalibus lege naturae, 
 sed cassa spe annorum nobis spatia pollicetur. nemo enim tam 
 fractis uiribus et sic decrepitae senectutis est, ut non se putet. 
 unum adhuc annum esse uicturum. unde subrepit obliuio conditionis 
 suae, ut terrenum animal et iam iamque soluendum erigatur in 
 superbiam et animo caelum teneat.

Uerum quid ago? fracta naue de mercibus disputo. qui 
 tenebat, de medio fit, et non intellegimus adpropinquare antichristum, 
 quem dominus Iesus interficiet spiritu oris sui. uae 
 praegnantibus et nutrientibus in illa die. 
 quorum utrumque de fructibus nuptiarum est. praesentium miseriarum 
 pauca percurram.

quod rari hucusque residemus, non nostri 

 

 
 
 
 \' meriti sed domini misericordiae est. innumerabiles et ferocissimae 
 nationes uniuersas Gallias occuparunt. quicquid inter Alpes et 
 Pyrenaeum est, quod oceano Rhenoque concluditur, Quadus, Uandalus, 
 Sarmata, Halani, Gypedes, Heruli, Saxones, Burgundiones, 
 Alamanni et — o lugenda res publica! — hostes Pannonii uastauerunt.

etenim Assur uenit cum illis. Mogontiacus, 
 nobilis quondam ciuitas, capta atque subuersa est et in ecclesia 
 multa hominum milia trucidata, Uangiones longa obsidione finiti, 
 Remorum urbs praepotens, Ambiani, Atrabatae extremique 
 hominum Morini, Tornacus, Nemetae, Argentoratus translatae 
 in Germaniam, Aquitaniae Nouemque populorum, Lugdunensis 
 et Narbonensis prouinciae praeter paucas urbes cuncta populata 
 sunt, quas et ipsas foris gladius, intus uastat fames.

non possum 
 absque lacrimis Tolosae facere mentionem, quae ut hucusque non 
 rueret, sancti episcopi Exsuperii merita praestiterunt. ipsae Hispaniae 
 iam iamque periturae cotidie contremescunt recordantes inruptionis 
 Cymbricae et, quicquid alii semel passi sunt, illae semper timore 
 patiuntur.

Cetera taceo, ne uidear de dei desperare clementia. olim 
 a mari Pontico usque ad Alpes Iulias non erant nostra, quae nostra 
 sunt, et per annos triginta fracto Danubii limite in mediis Romani 
 imperii regionibus pugnabatur. aruerant uetustate lacrimae; 
 praeter paucos senes omnes in captiuitate et obsidione generati non 
 desiderabant, quam non nouerant, libertatem. quis hoc crederet, 
 quae digno sermone historiae conprehenderent Romam in gremio 
 suo non pro gloria sed pro salute pugnare, immo ne pugnare quidem 
 sed auro et cuncta superlectili uitam redimere?

quod non 
 uitio principum, qui uel religiosissimi sunt, sed scelere semibarbari 
 accidit proditoris, qui nostris contra nos opibus armauit inimicos. 
 aeterno quondam dedecore Romanum laborabat imperium, quod 
 Gallis cuncta uastantibus fusoque apud Alliam exercitu Romam 
 Brennus intrasset, nec pristinam abolere poterat ignominiam, 
 donec et Gallias, genitale Gallorum solum, et Gallograeciam, in 
 qua consederant occidentis orientisque uictores, suo imperio subiugasset.

Hannibal, de Hispaniae finibus orta tempestas, cum uastasset 
 Italiam, uidit urbem nec ausus est obsidere. Pyrrhum tanta 
 tenuit Romani nominis reuerentia, ut deletis omnibus e propinquo 
 recederet loco nec auderet uictor aspicere, quam regum didicerat 
 ciuitatem. et tamen pro hac iniuria — non enim dicam superbiam, 
 quae bonos exitus habuit — alter toto orbe fugitiuus tandem Bithyniae 
 mortem ueneno repperit, alter reuersus in patriam in suo regno

 

 
 
 
 occubuit; et utriusque prouinciae Romani populi uectigales sunt.

nunc, ut omnia prospero fine eueniant, praeter nostra, quae amisimus, 
 non habemus, quod uictis hostibus auferamus. potentiam Romanae 
 urbis ardens poeta describens ait: quid satis est, si Roma 
 parum est? quod nos alio mutemus elogio: quid saluum est, 
 si Roma perit? 
 non, mihi si linguae centum sint oraque 
 centum, 
 ferrea uox, omnes captorum dicere poenas, 
 omnia caesorum percurrere nomina possim. 
 et haec ipsa, quae dixi, periculosa sunt tam loquenti quam audientibus, 
 ut ne gemitus quidem liber sit nolentibus, immo nec audentibus 
 nobis flere, quae patimur.

Responde mihi, carissima in Christo filia, inter ista nuptura. 
 es ? quem acceptura uirum ? credo fugiturum aut pugnaturum — quid 
 utrumque sequatur, intellegis — et pro fescennino carmine terribilis 
 tibi rauco sonitu bucina concrepabit, ut, quas pronubas, habeas 
 forte lugentes, ut quibus deliciis affluas, quae possessionum tuarum 
 reditus perdidisti, quae obsessam familiolam tuam morbo et fame 
 cernis contabescere ?

sed absit, ut de te talia sentiam, ut sinistrum 
 quippiam suspicer de ea, quae suam animam domino consecrauit. 
 non tam tibi quam sub tuo nomine aliis sum locutus, quae uinosae

 

 
 
 
 et curiosae atque uerbosae domus circumeunt matronarum, quarum 
 deus uenter est et gloria in confusione earum, 
 quae nihil aliud de scripturis nisi digamiae praecepta nouerunt, 
 quae in alieno corpore sua desideria consolantur, ut, quod ipsae 
 fecerunt, alias facere uideant et malarum societate palpentur. qua- 
 3 
 rum cum inpudentiam et propositiones apostolicarum sententiarum 
 interpretatione contriueris, legito, quomodo tibi in uiduitate 
 uiuendum sit, librum ad Eustochium de uirginitate seruanda et alios 
 ad Furiam atque Saluinam, quarum altera Probf quondam consulis 
 nurus, altera Gildonis, qui Africam tenuit, filia est. hic libellus \'De 
 monogamia\' sub nomine tuo titulum possidebit.

Ante annos circiter decem sanctus uir Pammachius ad me 
 cuiusdam scidulas misit, quae Origenis JIEQV agxcdv interpretata 
 uolumina continerent, immo uitiata, hoc magnopere postulans, ut 
 Graecam ueritatem seruaret Latina translatio et in utramque 
 partem, seu bene seu male dixisset ille, qui scripsit, absque interpretis 
 patrocinio Romana lingua cognosceret. feci, ut uoluit, misique 
 ei libros, quos cum legisset, exhorruit et recludens scrinio, ne prolati 
 in uulgus multorum animos uulnerarent, a quodam fratre (ex iis), 
 qui habent zelum dei sed non secundum scientiam, ad legendum 
 rogatus ut traderet quasi statim reddituro, propter angustiam temporis 
 fraudem non potuit suspicari.

qui acceperat legendos, adhibitis 
 notariis opus omne descripsit et multo celerius, quam promiserat, 
 codicem reddidit. eademque temeritate et—ut leuius dicam — 
 ineptia, quod male subripuerat, peius aliis credidit. et quia difficile 
 grandes libros et de rebus mysticis disputantes notarum possunt

 

 

 

 

 

 

 
 
 
 seruare conpendia, praesertim qui furtim celeriterque dictantur, ita in 
 illis confusa sunt omnia, ut et ordine in plerisque et sensu careant. 
 quam ob rem petis, Auite carissime, ut ipsum ad te exemplar dirigam, 
 quod a me olim translatum et nulli alii traditum a supra 
 dicto fratre peruerse editum est.

Accipe igitur, quod petisti, sed ita, ut scias detestanda tibi in 
 eis esse quam plurima et iuxta sermonem domini inter scorpiones et 
 colubros incedendum, ut est illud — et statim in primo uolumine —: 
 Christum, filium dei, non natum esse, sed factum; deum patrem 
 per naturam inuisibilem etiam a filio non uideri; filium, qui sit imago 
 inuisibilis patris, conparatum patri non esse ueritatem; apud nos 
 autem, qui dei omnipotentis non possumus recipere ueritatem, 
 imaginariam ueritatem uideri, ut maiestas ac magnitudo maioris 
 quodam modo circumscripta sentiatur in filio; deum patrem esse 
 lumen inconprehensibile; ( Christum conlatione patris splendorem 
 esse perparuum, qui apud nos pro inbecillitate nostra magnus esse 
 uideatur.

duarum statuarum, maioris et paruulae, unius, quae 
 mundum inpleat et magnitudine sua quodam modo inuisibilis 
 sit, et alterius, quae sub oculos cadat, ponit exemplum priori patrem, 
 posteriori filium conparans. deum patrem omnipotentem appellat 
 bonum et perfectae bonitatis, filium non esse bonum sed auram 
 quandam et imaginem bonitatis, ut non dicatur absolute bonus, 
 sed cum additamento \'pastor bonus\' et cetera; tertium dignitate et 
 honore post patrem et filium adserit spiritum sanctum. de quo 
 cum ignorare se dicat, utrum factus sit an infactus, in posterioribus, 
 quid sentiret, expressit nihil absque solo deo patre infactum esse

 

 

 

 
 
 
 confirmans, filium quoque minorem a patre, eo quod secundus ab 
 illo sit, et spiritum sanctum inferiorem a filio in sanctis quibusque 
 uersari atque hoc ordine maiorem patris fortitudinem esse quam 
 filii et spiritus sancti et rursum maiorem filii fortitudinem esse 
 quam spiritus sancti et consequenter ipsius sancti spiritus maiorem 
 esse uirtutem ceteris, quae sancta dicuntur.

Cumque uenisset ad rationabiles creaturas et dixisset eas 
 per neglegentiam ad terrena corpora esse delapsas; etiam haec 
 addidit: grandis neglegentiae atque desidiae 
 est in tantum unumquemque defluere atque 
 euacuari, ut ad uitia ueniens inrationabilium 
 iumentorum possit crasso corpore conligari.

et in consequentibus: quibus, inquit, moti disputationibus 
 arbitramur sponte sua alios esse in numero 
 sanctorum et ministerio dei, alios ob 
 culpam propriam de sanctimonia corruentes 
 in tantam neglegentiam corruisse, ut etiam 
 in contrarias fortitudines uerterentur. rursumque 
 nasci ex fine principium et ex principio finem et ita, cuncta 
 uariari, ut et, qui nunc homo est, possit in alio mundo daemon fieri 
 et, qui daemon est, si neglegentius egerit, in crassiora corpora 
 religetur, id est homo fiat.

sicque permiscet omnia, ut de archangelo 
 possit diabolus fieri et rursum diabolus in angelum reuertatur. qui 
 uero fluctuauerint et motis pedibus nequaquam 
 omnino corruerint, subicientur dispensandi 
 et regendi adque meliora

 

 
 
 
 gubernandi principatibus, potestatibus, thronis, dominationibus; 
 et forsitan ex his hominum constabit 
 genus in uno aliquo ex mundis, quando 
 iuxta Esaiam caelum et terra noua fient.

qui 
 uero non fuerint meriti, ut per genus hominum 
 reuertantur ad pristinum statum, fient diabo* 
 lus et angeli eius et pessimi daemones ac 
 pro uarietate meritorum in singulis mundis 
 diuersa officia sortientur.

ipsosque daemones ac rectores 
 tenebrarum in aliquo mundo uel mundis, si uoluerint ad meliora 
 conuerti, fieri homines et sic ad antiquum redire principium, ita 
 dumtaxat, ut per supplicia atque tormenta, quae uel multo uel breui 
 tempore sustinuerint, in hominum eruditi corporibus rursum ueniant 
 ad angelorum fastigia.

ex quo consequenti ratione monstrari omnes 
 rationabiles creaturas ex omnibus posse fieri, non semel et subito 
 sed frequentius, nosque et angelos futuros et daemones, si egerimus 
 neglegentius, et rursum daemones, si uoluerint capere uirtutes, 
 peruenire ad angelicam dignitatem.

Corporales quoque substantias penitus dilapsuras aut certe 
 in fine omnium hoc esse futura corpora, quod nunc est aether et caelum 
 et si quod aliud corpus sincerius et purius intellegi potest. 
 quod cum ita sit, quid de resurrectione sentiat, perspicuum est. solem 
 quoque et lunam et astra cetera esse animantia, immo, quomodo 
 nos homines ob quaedam peccata his sumus circumdati corporibus, 
 quae crassa sunt et pinguia. sic et caeli luminaria talia uel talia 
 accepisse corpora, ut uel plus uel] minus luceant, et daemones ob maiora 
 delicta aerio corpore esse uestitos.

omnem creaturam secundum 

 

 

 
 
 
 apostolum uanitati esse subiectam et liberari in reuelationem filiorum 
 dei. ac ne quis putet nostrum esse, quod dicimus, ipsius uerba 
 ponamus: in fine atque in consummatione mundi, 
 quando uelut de quibusdam repagulis 
 atque carceribus missae fuerint a domino 
 animae et rationabiles creaturae, alias 
 earum tardius incedere ob segnitiem, alias 
 pernici uolare cursu propter industriam.

cumque omnes liberum habeant arbitrium et 
 sponte sua uel uirtutes possit capere uel uitia, 
 illae multo in peiori condicione erunt, quam 
 nunc sunt. hae ad meliorem statum peruenient, 
 quia diuersi motus et uariae uoluntates 
 in utramque partem diuersum accipient 
 statum, id est, ut et angeli homines uel daemones 
 et rursum ex his homines uel angeli 
 fiant.

cumque omnia uario sermone tractasset adserens diabolum 
 non incapacem esse uirtutis et tamen necdum uelle capere 
 uirtutem, ad extremum sermone latissimo disputauit angelum siue 
 animam aut certe daemonem, quos unius adserit esse naturae sed 
 diuersarum uoluntatum, pro magnitudine neglegentiae et stultitiae 
 iumentum posse fieri et pro dolore poenarum et ignis ardore 
 magis eligere, ut brutum animal sit et in aquis habitet 
 ac fluctibus, et corpus adsumere huius uel illius pecoris, ut nobis 
 non solum quadrupedum sed et piscium corpora sint timenda.

et ad extremum, ne teneretur Pythagorici dogmatis reus, qui 
 adserit μετεμψύχσιν , post tam nefandam disputationem, qua

 

 
 
 
 lectoris animum uulnerauit: haec, inquit, iuxta nostram 
 sententiam non sint dogmata sed quaesita 
 tantum atque proiecta, ne penitus intractata 
 uiderentur.

In secundo autem libro mundos adserit innumerabiles, non 
 iuxta Epicurum uno tempore plurimos et sui similes, sed post 
 alterius mundi finem alterius esse principium et ante hunc nostrum 
 mundum alium fuisse mundum et post hunc alium rursum futurum 
 et post illum alium rursumque ceteros post ceteros. et addubitat, 
 utrum futurus sit mundus alteri mundo ita ex omni parte 
 consimilis, ut nullo inter se distare uideantur, an certe numquam 
 mundus alteri mundo ex toto indiscretus et similis sit futurus. 
 rursumque post modicum:

si omnia, inquit, ut ipse disputationis 
 ordo conpellit, sine corpore uixerint, 
 consumetur corporalis uniuersa natura 
 et redigetur in nihilum, quae aliquando 
 est facta de nihilo, eritque tempus, quo usus 
 eius iterum necessarius sit.

etm consequentibus: 
 sin autem, ut ratione et scripturarum auctoritate 
 monstrat um est, corruptiuumhoc induerit 
 incorruptionem et mortale hoc induerit 
 inmortalitatem, absorbetur mors in 
 uictoriam et forsitan omnis natura corporea 
 tolletur e medio, in qua sola potest mors operari.

et post paululum: si haec non sunt contraria 
 fidei, forsitan sine corporibus aliquando 
 uiuemus. sin autem, qui perfecte subiectus

 

 
 
 
 est Christo, absque corpore intellegitur, omnes 
 autem subiciendi sunt Christo, et nos 
 erimus sine corporibus, quando ei ad perfectum 
 subiecti fuerimus.

etin eodem loco: cum s u biecti 
 fuerint omnes deo, omnes deposituri 
 sunt corpora et tunc corporalium rerum uniuersa 
 natura soluetur in nihilum, quae, si secundo 
 necessitas postularit, ob lapsum rationabilium 
 creaturarum rursus existent. deus 
 enim in certamen et luctamen animas dereliquit, 
 ut intellegant plenam consummatamque 
 uictoriam non ex propria se fortitudine sed 
 ex dei gratia consecutas. et idcirco arbitror 
 pro uarietate causarum diuersos mundos fieri 
 et elidi errores eorum, qui similes sui 
 mundos esse contendunt.

et iterum: triplex ergo 
 suspicio nobis de fine suggeritur, e quibus 
 quae uera et melior sit, lector inquirat. aut 
 enim sine corpore uiuemus, cum subiecti 
 Christo subiciemur deo et deus fuerit omnia 
 in omnibus; aut, quomodo Christo subiecta 
 cum ipso Christo subicientur deo et in unum 
 foedus artabuntur, ita omnis substantia redigetur 
 in optimam qualitatem et dissoluetur 
 in aetherem, quod purioris simpliciorisque 
 naturae est; aut certe sphaera illa, quam 
 supra appellauimus ajvkavfj , et quidquid illius

 

 
 
 
 circulo continetur, dissoluetur in nihilum, 
 illa uero, qua ἀντιζώνη ipsa tenetur et cingitur, 
 uocabitur terra bona nec non et altera 
 sphaera, quae hanc ipsam terram circumambit 
 uertigine et dicitur caelum, in sanctorum 
 habitaculum seruabitur.

Cum haec dicat, nonne manifestissime gentium sequitur 
 errores et philosophorum deliramenta simplicitati ingerit Christianae? 
 et in eodem libro: restat, ut inuisibilis sit 
 deus. si autem inuisibilis per naturam est, 
 neque saluatori uisibilis erit.

etin inferioribus: 
 nulla alia anima, quae ad corpus descendit 
 humanum, puram et germanam similitudinem 
 signi in se prioris expressit, nisi illa, 
 de qua saluator loquitur: nemo tollit animam 
 meam a me, sed ego ponam eam a me ipso.

etin 
 alio loco: unde cum infinita cautione tractandum 
 est, ne forte, cum animae salutem fuerint 
 consecutae et ad beatam uitam peruenerint, 
 animae esse desistant. sicut enim uenit dominus 
 atque saluator quaerere et saluum 
 facere, quod perierat, et perditum esse desistet, 
 sic anima, quae perierat et ob cuius 
 salutem uenit dominus, cum salua facta fuerit, 
 anima esse cessabit.

illud quoque pariter 
 requirendum, utrum, sicut perditum 
 aliquando non fuit perditum et erit tempus, 
 quando perditum non erit, sic et anima fuerit 
 aliquando non anima, et fore tempus, quando

 

 
 
 
 nequaquam anima perseueret.

et post multum de 
 anima tractatum hoc intulit. vovg, id est mens, corruens 
 facta est anima et rursum anima instructa 
 uirtutibus mens fiet. quod et de anima 
 Esau scrutantes possumus inuenire, propter 
 antiqua peccata eum in deteriori uita esse 
 damnatum. et de caelestibus requirendum 
 est, quod non eo tempore, quo factus est mundus, 
 solis anima — uel quodcumque eam appellari 
 oportet-esse coeperit, sed antequam lucens 
 illud et ardens corpus intraret.

de luna 
 et stellis similiter sentiamus, quod ex causis 
 praecedentibus licet inuitae conpulsae sint 
 subici uanitati, ob praemia futurorum non 
 suam facere, sed creatoris uoluntatem, a quo 
 in haec officia distributae sunt.

Ignem quoque gehennae et tormenta, quae scriptura sancta 
 peccatoribus comminatur, non ponit in suppliciis, sed in conscientia 
 peccatorum, quando dei uirtute et potentia omnis memoria delictorum 
 ante oculos nostros ponitur et ueluti ex quibusdam 
 seminibus in anima derelictis uniuersa uitiorum seges exoritur et, 
 quidquid feceramus in uita uel turpe uel inpium, omnis eorum in 
 conspectu nostro pictura describitur ac praeteritas uoluptates mens 
 intuens conscientiae punitur ardore et paenitudinis stimulis con-foditur.

et iterum: nisi forte corpus hoc pingue atque 
 terrenum caligo et tenebrae nominandae 
 sunt, per quod consummato hoc mundo, cui

 

 
 
 
 necesse fuerit in alium transire mundum, 
 rursum nascendi sumet exordia. haec dicens perspicue 
 μετεμψύχσιν Pythagorae Platonisque defendit.

et in fine 
 secundi uoluminis de perfectione nostra disputans intulit: c u mque 
 in tantum profecerimus, ut nequaquam 
 carnes et corpora, forsitan ne animae quidem 
 fuerimus, sed mens et sensus ad perfectum 
 ueniens nulloque perturbationum nubilo caligatus, 
 intuebitur rationabiles intellegibilesque 
 substantias facie ad faciem.

In libro quoque tertio haec uitia continentur: sin autem 
 semel recipimus, quod ex praecedentibus 
 causis aliud uas in honorem, aliud in contumeliam 
 sit creatum, cur non recurramus ad 
 animae arcanum et intellegamus eam egisse ° 
 antiquitus, propter quod in altero dilecta, 
 in altero odio habita sit, antequam in Iacob 
 corpore subplantaret et in Esau planta teneretur 
 a fratre?

et iterum: ut autem aliae animae 
 fierent in honorem, aliae in contumeliam, 
 anteriorum causarum merita praecesserunt. 
 et in eodem loco:

iuxta nos autem ex praecedentibus 
 meritis uas, quod in honorem fuerit 
 fabricatum, si non dignum uocabulo suo opus 
 fecerit, in alio saeculo fiet uas contumeliae

 

 
 
 
 et rursum uas aliud, quod ex anteriori culpa 
 contumeliae nomen acceperat, si in praesenti 
 uita corrigi uoluerit in noua creatione fiet 
 uas sanctificatum et utile domino, in omne 
 opus bonum paratum.

statimque subiungit: ego a rbitror 
 posse quosdam homines a paruis uitiis 
 incipientes ad tantam nequitiam peruenire, 
 si tamen noluerint ad meliora conuerti et per 
 paenitentiam emendare peccata, ut et contrariae 
 fortitudines fiant, et rursum ex inimicis 
 contrariisque uirtutibus in tantum 
 quosdam per multa tempora uulneribus suis 
 adhibere medicinam et fluentia prius delicta 
 constringere, ut ad locum transeant optimorum.

saepius diximus in infinitis perpetuisque 
 saeculis, in quibus anima subsistit 
 et uiuit, sic nonnullas earum ad peiora corruere, 
 ut ultimum malitiae locum teneant, 
 et sic quasdam proficere, ut de ultimo malitiae 
 gradu ad perfectam ueniant consummatamque 
 uirtutem. quibus dictis conatur ostendere 
 et homines, id est animas, fieri posse daemones et rursum daemones 
 in angelicam redigi dignitatem.

atque in eodem uolumine: sed 
 et hoc requirendum, quare humana anima 
 nunc ab his, nunc ab aliis uirtutibus ad diuersa 
 moueatur. et putat quarundam, antequam uenirent 
 in corpora, merita praecessisse, ut est illud Iohannis exultantis in 
 utero matris suae, quando ad uocem salutationis Mariae indignam 
 se confabulatione eius Elisabeth confitetur.

statimque subiungit:

 

 
 
 
 et e contrario paruuli, licet paene lactantes, 
 malis replentur spiritibus et in diuinos atque 
 ariolos inspirantur in tantum, ut etiam 
 daemon Pythonicus quosdam a tenera aetate 
 possideat; quos derelictos esse apud prouidentiam 
 dei, cum nihil tale fecerint, ut istius 
 modi insaniam sustinerent, non est eius, qui 
 nihil uult absque deo fieri et omnia illius 
 iustitia gubernari.

Rursumque de mundo: nobis autem, inquit, placet 
 et ante hunc mundum alium fuisse mundum 
 et post istum alium futurum. uis discere, quod 
 post corruptionem huius mundi alius sit 
 futurus? audi Esaiam loquentem: \'erit caelum 
 nouum et terra noua, quae ego facio permanere 
 in conspectu meo\'.

uis nosse, quod ante 
 fabricam istius mundi alii mundi in praeterito 
 fuerint? ausculta Ecclesiasten: \'quid 
 est, quod fuit? ipsum, quod erit. et quid est, 
 quod factum est? ipsum, quod futurum est. 
 et non est omne nouum sub sole, quod loquatur 
 et dicat: ecce hoc nouum est; iam enim fuit 
 in saeculis pristinis, quae fuerunt ante nos\'. 
 quod testimonium non solum fuisse, sed futuros 
 mundos esse testatur, non quo simul 
 et pariter omnes fiant, sed alius post alium. 
 statimquesubiungit:

diuinitus habitaculum et ueram 
 requiem apud superos aestimo intellegi, in 
 qua creaturae rationabiles commorantes,

 

 
 
 
 antequam ad inferiora descenderent et de 
 inuisibilibus ad uisibilia conmigrarent ruentesque 
 ad terram crassis corporibus indigerent, 
 antiqua beatitudine fruebantur.

unde 
 conditor deus fecit eis congrua humilibus 
 locis corpora et mundum istum uisibilem 
 fabricatus est ministrosque ob salutem et 
 correptionem eorum, qui ceciderunt, misit 
 in mundum, e quibus alii certa obtinerent loca 
 et mundi necessitatibus oboedirent, alii iniuncta 
 sibi officia singulis quibusque temporibus, 
 quae nouit artifex deus, sedula mente 
 tractarent.

et ex his sublimiora mundi loca 
 sol et luna et stellae, quae ab apostolo creatura 
 dicitur, acceperunt. quae creatura u an itati 
 subiecta est, eo quod crassis circumdata 
 corporibus et aspectui pateat. et tamen non 
 sponte subiecta est uanitati, sed propter uoluntatem 
 eius, qui eam subiecit in spe.

etiterum: 
 alii uero in singulis locis atque temporibus, 
 quae solus artifex nouit mundi, gubernaculis 
 seruiunt, quos angelos eius credimus.

et post 
 paululum: quem rerum ordinem et totum mundi 
 (regit dei) prouidentia, dum aliae uirtutes de 
 sublimioribus corruunt, aliae paulatim labuntur 
 in terras, istae uoluntate descendunt, 
 aliae praecipitantur inuitae, hae

 

 
 
 
 sponte suscipiunt ministeria, ut ruentibus 
 manum porrigant, illae coguntur ingratae 
 et tanto uel tanto tempore in suscepto officio 
 perseuerant.

et iterum: ex quo sequitur, 
 ut ob uarios motus uarii creentur et mundi 
 et post hunc, quem incolimus, alius multo 
 dissimilis mundus fiat. nullusque alius diuersis 
 casibus et profectibus uel uirtutum 
 praemiis uel uitiorum suppliciis et in praesenti 
 et in futuro atque in omnibus et retro 
 e t in priore temporibus potest merita dispensare 
 et adunum rursus finem cuncta pertrahere, 
 nisi solus conditor omnium deus, qui 
 scit causas, propter quas alios dimittat sua 
 perfrui uoluntate et de maioribus ad ultima 
 paulatim delabi, alios incipiat uisitare et 
 gradatim quasi manu data ad pristinum retrahere 
 statum et in sublimibus collocare.

Cumque de fine disputare coepisset, haec intulit: quia ut 
 crebro iam diximus-principium rursum ex 
 fine generatur, quaeritur, utrum et tunc futura 
 sint corpora an sine corporibus aliquando 
 uiuendum sit, cum redacta in nihilum fuerint, 
 et incorporalium uita incorporalis esse credenda 
 sit, qualem et dei nouimus. nec dubium 
 est, quin, si omnia corpora ad mundum istum 
 sensibilem pertineant, quae appellantur ab 
 apostolo uisibilia, futura sit uita

 

 
 
 
 incorporalium incorporalis.

et post paululum: illud quoque, 
 quod eodem apostolo dicitur: \'omnis creatura 
 liberabitur a seruitute corruptionis in 
 libertatem gloriae filiorum d e i\', sic intellegimus, 
 ut primam creaturam rationabilium 
 et incorporalium esse dicamus, quae nunc seruiat 
 corruptioni, eo quod sit uestita corporibus 
 et, ubicumque corpora fuerint, statim 
 corruptio subsequatur; postea autem liberabitur 
 de seruitute corruptionis, quando receperit 
 gloriam filii dei et deus fuerit omnia 
 in omnibus.

et in eodem loco: ut autem incorporeum 
 finem omnium rerum esse credamus, illa 
 nos saluatoris oratio prouocat, in qua ait: 
 \'ut, quomodo ego et tu unum sumus, sic et isti 
 in nobis unum sint\'. etenim scire debemus, 
 quid sit deus et quid sit futurus in fine saluator 
 et quomodo sanctis similitudo patris 
 et filii repromissa sit, ut, quomodo illi in se 
 unum sunt, sic et isti in eis unum sint.

aut 
 enim suscipiendum est uniuersitatis deum 
 uestiri corpore et, quomodo nos carnibus, sic 
 illum qualibet materia circumdari, ut similitudo 
 uitae dei in fine sanctis possit aequari, 
 aut, si hoc indecens est — maxime apud eos, 
 qui saltim ex minima parte dei sentire cupiunt 
 maiestatem et ingenitae atque omnia excedentis 
 naturae gloriam suspicari -, e duobus 
 alterum suscipere cogimur, ut aut

 

 
 
 
 desperemus similitudinem dei, si eadem sumus corpora 
 semper habituri, aut, si beatitudo nobis 
 eiusdem cum deo uitae promittitur, eadem, 
 qua uiuit deus, nobis condicione uiuendum 
 est.

Ex quibus omnibus adprobatur, quid de resurrectione 
 sentiat et quod omnia corpora interitura confirmet, ut simus 
 absque corporibus, quomodo et prius fuimus, antequam crassis 
 corporibus uestiremur. rursumque de mundorum uarietatibus 
 disputans et uel ex angelis daemones uel ex daemonibus angelos 
 siue homines futuros esse contestans et e contrario ex hominibus 
 daemones et omnia ex omnibus sententiam suam tali fine confirmat:

nec dubium est, quin post quaedam interualla 
 temporum rursum materia subsistat 
 et corpora fiant et mundi diuersitas construatur 
 propter uarias uoluntates rationabilium 
 creaturarum, quae post perfectam 
 beatitudinem usque ad finem omnium rerum 
 paulatim ad inferiora delapsae tantam malitiam 
 receperunt, ut in contrarium uerterentur, 
 dum nolunt seruare prinoipium et incorruptam 
 beatitudinem possidere.

nec hoc 
 ignorandum, quod multae rationabiles creaturae 
 usque ad secundum et tertium et quartum 
 mundum seruent principium nec mutationi 
 in se locum tribuant, aliae uero tam parum 
 de pristino statu amissurae sint, ut 
 paene nihil perdidisse uideantur, et nonnullae 
 grandi ruina in ultimum praecipitandae 
 sint baratrum.

nouitque dispensator omnium 

 

 
 
 
 deus in conditione mundorum singulis abuti 
 iuxta meritum et oportunitates et causas, 
 quibus mundi gubernacula sustentantur et 
 initiantur, ut, qui omnes uicerit nequitia et 
 penitus se terrae coaequauerit, in alio mundo, 
 qui postea fabricandus est, fiat diabolus, 
 principium plasmationis domini, ut 
 inludatur ei ab angelis, qui exordii amisere 
 uirtutem.

quibus dictis quid aliud conatur ostendere, nisi 
 huius mundi homines peccatores in alio mundo posse diabolos et 
 daemones fieri et rursum nunc daemones in alio mundo posse uel 
 angelos uel homines procreari ? et post disputationem longissimam, 
 qua omnem naturam corpoream in spiritalia corpora et tenuia 
 dicit esse mutandam cunctamque substantiam in unum corpus 
 mundissimum et omni splendore purius conuertendam et talem, 
 qualem nunc humana mens non potest cogitare, ad extremum intulit:

et erit deus omnia 111 omnibus, ut uniuersa 
 natura corporea redigatur in eam substantiam, 
 quae omnibus melior est, in diuinam 
 uidelicet, qua nulla est melior.

In quarto quoque libro, qui operis huius extremus est, haec 
 ab ecclesiis Christi damnanda interserit: et forsitan, quomodo 
 in isto mundo, qui moriuntur separatione 
 carnis et animae, iuxta operum differentiam 
 diuersa apud inferos obtinent loca, sic, 
 qui de caelestis Hierusalem-ut ita

 

 
 
 
 dicamadministratione moriuntur, ad nostri mundi 
 inferna descendunt, ut qualitate meritorum 
 diuersa in terris possideant loca.

et 
 iterum: et quia conparauimus de isto mundo 
 ad inferna pergentes animas his animabus, 
 quae de superiori caelo ad nostra habitacula 
 uenientes quodam modo mortuae sunt, prudenti 
 inuestigatione rimandum est, an hoc 
 ipsum possimus etiam in natiuitate dicere 
 singularum, ut, quomodo, quae in ista terra 
 nostra nascuntur animae, uel de inferno rursum 
 meliora cupientes ad superiora ueniunt 
 et humanum corpus adsumunt uel de melioribus 
 locis ad nos usque descendunt, sic et 
 ea loca, quae supra sunt in firmamento, aliae 
 animae possideant, quae de nostris sedibus 
 ad meliora proficiant, aliae, quae de caelestibus 
 ad firmamentum usque delapsae sunt 
 nec tantum fecere peccati, ut ad loca inferiora, 
 quae incolimus, truderentur.

quibus 
 dictis nititur adprobare et firmamentum, id est caelum, ad conparationem 
 superioris caeli esse inferos et hanc terram, quam incolimus, 
 conlatione firmamenti inferos appellari et rursum ad conparationem 
 inferorum, qui sub nobis sunt, nos caelum dici, ut, 
 quod aliis infernus est, aliis caelum sit.

nec hac disputatione contentus 
 dicit: in fine omnium rerum, quando ad 
 caelestem Hierusalem reuersuri sumus, aduersariarum 
 fortitudinum contra populum 
 dei bella consurgere, ut non sit eorum otiosa

 

 

 

 

 
 
 
 uirtus, sed exerceantur ad proelia et habeant 
 materiam roboris, quam consequi non possint, 
 nisi fortes primum aduersariis restiterint, 
 quos ratione et ordine et sollertia repugnandi 
 in libro Numerorum legimus esse superatos.

Cumque dixisset iuxta Iohannis Apocalypsin euangelium 
 sempiternum, id est futurum in caelis, tantum praecedere hoc 
 nostrum euangelium, quantum Christi praedicatio legis ueteris 
 sacramenta, ad extremum intulit — quod et cogitasse sacrilegium 
 est — pro salute daemonum Christum etiam in aere et in supernis 
 locis esse passurum. et, licet ille non dixerit, tamen, quod consequens 
 sit, intellegitur: sicut pro hominibus homo factus est, ut homines 
 liberaret, sic et pro salute daemonum deum futurum, quod sunt 
 hi, ad quos uenturus est liberandos.

quod ne forsitan de nostro 
 sensu putemur adserere, ipsius uerba ponenda sunt: sicut enim 
 per umbram euangelii umbram legis inpleuit, 
 sic, quia omnis lex exemplum et umbra est 
 cerimoniarum caelestium, diligentius requirendum, 
 utrum recte intellegamus legem quoque 
 caelestem et cerimonias superni cultus 
 plenitudinem non habere sed indigere euangelii 
 ueritate, quod in Iohannis Apocalypsi 
 euangelium legimus sempiternum, ad conparationem 
 uidelicet huius nostri euangelii, 
 quod temporale est et in transituro mundo 
 ac saeculo praedicatum.

quod quidem etiam 
 si usque ad passionem domini saluatoris 
 uoluerimus inquirere, quamquam audax et

 

 
 
 
 temerarium sit in caelo eius quaerere passionem, 
 tamen, si spiritalia nequitiae in caelestibus 
 sunt et non erubescimus crucem 
 domini confiteri propter destructionem eorum, 
 quae sua passione destruxit, cur timeamus 
 etiam in supernis locis in consummatione 
 saeculorum aliquid simile suspicari, ut omnium 
 locorum gentes illius passione saluentur?

Rursumque blasphemans de filio sic locutus est: si enim 
 patrem cognoscit filius, uidetur in eo, quod 
 nouit patrem, posse eum conprehendere, ut 
 si dicamus artificis animum artis scire mensuram. 
 nec dubium, quin, si pater in filio, et 
 conprehendatur ab eo, in quo est. sin autem 
 conprehensionem eam dicimus, ut non solum 
 sensu quis et sapientia conprehendat, sed 
 uirtute et potentia cuncta teneat, qui cognouit, 
 non possumus dicere, quod conprehendat 
 filius patrem. pater uero omnia conprehendit, 
 inter omnia autem et filius est: ergo 
 e t filium conprehendit. et ut sciremus causas, quibus 
 pater conprehendat filium et filius patrem non queat conprehendere, 
 haec uerba subnectit: curiosus lector inquirat, 
 utrum ita a semet ipso cognoscatur pater, 
 quomodo cognoscitur a filio, sciensque illud, 
 quod scriptum est: \'pater, qui me misit, maior

 

 

 
 
 
 me est\', in omnibus uerum esse contendet, 
 ut dicat et in cognitione filio patrem esse 
 maiorem, dum perfectius et purius a semet 
 ipso cognoscitur quam a filio.

Μετεμψύχωσιν quoque et abolitionem corporum hic 
 rursum sentire conuincitur: si quis autem potuerit 
 ostendere incorporalem rationabilemque naturam, 
 cum expoliauerit se corpore, uiuere 
 per semet ipsam et in peiori condicione esse, 
 quando corporibus uestiebatur, in meliori, 
 quando illa deponit, nulli dubium est corpora 
 non principaliter subsistere, sed per interualla 
 ob uarios motus rationabilium creaturarum 
 nunc fieri, ut, qui his indigent, uestiantur, 
 et rursum, cum illa deprauatione lapsuum 
 se ad meliora correxerint, dissolui in 
 nihil et hac semper successione uariari.

et 
 ne parum putaremus inpietatem esse eorum, quae praemiserat, in 
 eiusdem uoluminis fine coniungit omnes rationabiles naturas, id 
 est patrem et filium et spiritum sanctum, angelos, potestates, dominationes 
 ceterasque uirtutes, ipsum quoque hominem secundum 
 animae dignitatem unius esse substantiae.

intellectualem, 
 inquit, rationabilemque naturam sentit 
 deus et unigenitus filius eius et spiritus 
 sanctus, sentiunt angeli et potestates ceteraeque 
 uirtutes, sentit interior homo, qui ad

 

 
 
 
 imaginem et similitudinem dei conditus est. 
 ex quo concluditur deum et haec quodam 
 modo unius esse substantiae.

unum addit uerbum 
 \'quodam modo\', ut tanti sacrilegii crimen effugeret, et, qui in alio 
 loco filium et spiritum sanctum non uult de patris esse substantia, 
 ne diuinitatem in partes secare uideatur, naturam omnipotentis 
 dei angelis hominibusque largitur.

Cum haec se ita habeant, quae insania est paucis de filio 
 et spiritu sancto commutatis, quae apertam blasphemiam praeferebant, 
 cetera ita, ut scripta sunt, protulisse in medium et inpia uoce 
 laudasse, cum utique et illa et ista de uno inpietatis fonte processerint?

aduersum omnia scribere nec huius est temporis et 
 omnes, qui aduersus Arrium et Eunomium Manicheumque et 
 diuersas scripserunt hereses, his quoque inpietatibus respondisse 
 credendi sunt. quisquis igitur hos uoluerit legere libros et calciatis 
 pedibus ad terram repromissionis pergere, necubi a serpentibus 
 mordeatur et arcuato uulnere scorpionis uerberetur, legat prius 
 hunc librum et, antequam ingrediatur uiam, quae sibi cauenda 
 sint, nouerit.

Nihil Christiano felicius, cui promittuntur regna caelorum; 
 nihil laboriosius, qui cotidie de uita periclitatur. nihil fortius, qui 
 uincit diabolum; nihil inbecillius, qui a carne superatur. utriusque 

 

 

 

 

 

 

 

 

 

 

 

 
 
 
 rei exempla sunt plurima. latro credidit in cruce et statim meretur 
 audire:amen, amen dico tibi: hodie mecum eris 
 in paradiso. ludas de apostolatus fastigio in proditionis tartarum 
 labitur et nec familiaritate conuiuii nec intinctione buccellae 
 nec osculi gratia frangitur, ne quasi hominem tradat, quem filium 
 dei nouerat. quid Samaritana uilius?

non solum ipsa credidit et 
 post sex uiros unum inuenit dominum Messiamque cognoscit ad 
 fontem, quem in templo Iudaeorum populus ignorabat, sed auctor 
 fit multorum salutis et apostolis ementibus cibos esurientem reficit 
 lassumque sustentat. quid Salomone sapientius ? attamen infatuatur 
 amoribus feminarum.

bonum est sal nullumque sacrificium 
 absque huius aspersione suscipitur — unde et apostolus praecipit: 
 sermo uester sit sale conditus —, quod, si infatuetur, 
 foras proicitur in tantumque perdit nominis dignitatem, ut ne in 
 sterquilinio quidem utile sit, quo solent credentium arua condiri 
 et sterile animarum solum pinguescere.

haec dicimus, ut prima te, 
 fili Rustice, fronte doceamus magna coepisse, excelsa sectari et

 

 
 
 
 adulescentiae, immo pubertatis, incentiua calcantem perfectae 
 quidem aetatis gradum scandere, sed lubricum iter esse, per quod 
 ingrederis, nec tantam sequi gloriam post uictoriam, quantam ignominiam 
 post ruinam.

Non mihi nunc per uirtutum prata ducendus es nec laborandum, 
 ut ostendam tibi uariorum pulchritudinem florum, quid in 
 se lilia habeant puritatis, quid rosarum uerecundia possideat, quid 
 uiolae purpura promittat in regno, quid rutilantium spondeat 
 pictura gemmarum.

iam enim propitio domino stiuam tenes, iam 
 in tectum atque solarium cum Petro apostolo conscendisti, qui 
 esuriens in Iudaeis Cornelii saturatur fide et famem incredulitatis 
 eorum gentium conuersione restinguit atque in uase euangeliorum 
 quadrangulo, quod de caelo descendit ad terras, docetur et discit 
 omnes homines posse saluari. rursumque, quod uiderat, in specie 
 candidissimi linteaminis in superna transfertur et credentium turbas 
 de terris in caelum rapit, ut pollicitatio domini conpleatur: 
 beati mundo corde, quoniam ipsi deum uidebunt.

totum, quod adprehensa manu insinuare tibi cupio, quod 
 quasi doctus nauta post multa naufragia rudem conor instruere 
 uectorem, illud est, ut, in quo litore pudicitiae pirata sit, noueris,

 

 
 
 
 ubi Charybdis et radix omnium malorum auaritia, ubi Scyllaei 
 obtrectatorum canes, de quibus apostolus loquitur: ne mordentes 
 inuicem mutuo consumamini, quomodo 
 in media tranquillitate securi Libycis interdum uitiorum Syrtibus 
 obruamur, quid uenenatorum animantium desertum huius saeculi 
 nutriat.

Nauigantes Rubrum Mare, in quo optandum nobis est ut 
 uerus Pharao cum suo mergatur exercitu, multis difficultatibus ac 
 periculis ad urbem t Maximam perueniunt. utroque litore gentes 
 uagae, immo beluae habitant ferocissimae. semper solliciti, semper 
 armati totius anni uehunt cibaria. latentibus saxis uadisque durissimis 
 plena sunt omnia, ita ut speculator et ductor in summa mali 
 arbore sedeat et inde regendae et circumflectendae nauis dictata 
 praedicat.

felix cursus est, si post sex menses supra dictae urbis 
 portum teneant, a quo se incipit aperire oceanus, per quem uix 
 anno perpetuo ad Indiam peruenitur et ad Gangen fluuium — quem 
 Phison sancta scriptura cognominat —, qui circuit omnem terram 
 Euilat et multa genera pigmentorum de paradisi dicitur fonte

 

 
 
 
 euehere.

ibi nascitur carbunculus et zmaragdus et margarita candentia 
 et uniones, quibus nobilium feminarum ardet ambitio, montesque 
 aurei, quos adire propter dracones et gryphas et inmensorum 
 corporum monstra hominibus inpossibile est, ut ostendatur nobis, 
 quales custodes habeat auaritia.

Quorsum ista ? perspicuum est. si negotiatores saeculi tanta 
 sustinent, ut ad incertas perueniant periturasque diuitias, et seruant 
 cum animae discrimine, quae multis periculis quaesierunt, quid 
 Christi negotiatori faciendum est, qui uenditis omnibus quaerit 
 pretiosissimum margaritum, qui totis substantiae suae opibus emit 
 agrum, in quo repperiat thesaurum, quem nec fur effodere nec 
 latro possit auferre?

Scio me offensurum esse quam plurimos, qui generalem de 
 uitiis disputationem in suam referant contumeliam et, dum mihi 
 irascuntur, suam indicant conscientiam multoque peius de se quam 
 de me iudicant. ego enim neminem nominabo nec ueteris comoediae 

 

 
 
 
 maledicta congerere, qui, ut isdem teneatur criminibus, certe in eo 
 melior est, quod sua ei mala non placent.

Audio religiosam habere te matrem, multorum annorum 
 uiduam, quae aluit, quae erudiuit infantem et post studia Galliarum, 
 quae uel florentissima sunt, misit Romam non parcens sumptibus 
 et absentiam filii spe sustinens futurorum, ut ubertatem Gallici 
 nitoremque sermonis grauitas Romana condiret nec calcaribus in 
 te sed frenis uteretur, quod et in disertissimis uiris Graeciae legimus, 
 qui Asianum tumorem Attico siccabant sale et luxuriantes 
 flagellis uineas falcibus reprimebant, ut eloquentiae torcularia non 
 uerborum pampinis, sed sensuum quasi uuarum expressionibus 
 redundarent.

hanc tu suspice ut parentem, ama ut nutricem, uenerare 
 ut sanctam. nec aliorum imiteris exemplum, qui relinquunt 
 suas et alienas appetunt, quorum dedecus in propatulo est sub nominibus 
 pietatis quaerentium suspecta consortia. noui ego quasdam 
 iam maturioris aetatis et plerasque generis libertini adulescentibus 
 delectari et filios quaerere spiritales paulatimque pudore superato 
 per ficta matrum nomina erumpere in licentiam maritalem. alii 
 sorores uirgines deserunt et extraneis uiduis copulantur. sunt, quae

 

 
 
 
 oderunt suos et non suorum palpantur affectu, quarum inpatientia, 
 index animi, nullam recipit excusationem et cassa inpudicitiae 
 uelamenta quasi aranearum fila disrumpit.

uideas nonnullos accinctis 
 renibus, pulla tunica, barba prolixa a mulieribus non posse 
 discedere, sub eodem conmanere tecto, simul inire conuiuia, ancillas 
 iuuenes habere in ministerio et praeter uocabulum nuptiarum 
 omnia esse matrimonii. nec culpa est nominis Christiani, si simulator 
 religionis in uitio sit, quin immo confusio gentilium, cum ea uident 
 ecclesiis displicere, quae omnibus bonis non placent.

Tu uero, si monachus esse uis, non uideri, habeto curam 
 non rei familiaris, cui renuntiando hoc esse coepisti, sed animae 
 tuae. sordes uestium candidae mentis indicio sint, uilis tunica contemptum 
 saeculi probet ita dumtaxat, ne animus tumeat, ne habitus 
 sermoque dissentiat. balnearum fomenta non quaeras, qui 
 calorem corporis ieiuniorum cupis frigore extinguere. quae et ipsa 
 moderata sint, ne nimia debilitent stomachum et maiorem refectionem 
 poscentia erumpant in cruditatem, quae parens libidinum 
 est. modicus ac temperatus cibus et carni et animae utilis est.

matrem ita uide, ne per illam alias uidere cogaris, quarum uultus

 
 
 
 cordi tuo haereant et tacitum uiuat sub pectore 
 uulnus. ancillulas, quae illi in obsequio sunt, tibi scias esse in 
 insidiis, quia, quantum uilior earum condicio, tanto facilior ruina 
 est. et Iohannes Baptista sanctam matrem habuit pontificisque 
 filius erat et tamen nec matris affectu nec patris opibus uincebatur, 
 ut in domo parentum cum periculo uiueret castitatis. uiuebat in 
 heremo et oculis desiderantibus Christum nihil aliud dignabatur 
 aspicere. uestis aspera, zona pellicia, cibus locustae melque siluestre, 
 omnia uirtuti et continentiae praeparata.

filii prophetarum — quos 
 monachos in ueteri legimus testamento — aedificabant sibi casulas 
 propter fluenta Iordanis et turbis urbium derelictis polenta et herbis 
 agrestibus uictitabant. quamdiu in patria tua es, habeto cellulam 
 pro paradiso, uaria scripturarum poma decerpe, his utere deliciis, 
 harum fruere conplexu. si scandalizat te oculus, pes, manus tua, 
 proice ea. nulli parcas, ut soli parcas animae.

qui uiderit 
 mulierem ad concupiscendum eam, iam moechatus 
 est eam in corde suo. quis gloriabitur 
 castum se habere cor? astra non sunt munda in conspectu 
 domini: quanto magis homines, quorum uita temptatio est! uae

 

 
 
 
 nobis, qui, quotiens concupiscimus, totiens fornicamur. inebriatus 
 est, inquit, gladius meus in caelo: multo amplius 
 in terra, quae spinas et tribulos generat.

uas electionis, in 
 cuius Christus ore sonabat, macerat corpus suum et subicit seruituti 
 et tamen cernit naturalem carnis ardorem suae repugnare sententiae, 
 ut, quod non uult, hoc agere conpellatur, et quasi uim patiens 
 uociferatur et dicit: miser ego homo, quis me liberabit 
 de corpore mortis huius? et tu te arbitraris absque 
 lapsu et uulnere posse transire, nisi omni custodia seruaueris cor 
 tuum et cum saluatore dixeris: mater mea et fratres 
 mei hi sunt, qui faciunt uoluntatem patris 
 mei?

crudelitas ista pietas est; immo quid tam pium, quam sanctae 
 matri sanctum filium custodire? optat et illa te uiuere, non 
 uidere ad tempus, ut semper cum Christo uideat. Anna Samuhelem 
 non sibi, sed tabernaculo genuit. filii Ionadab, qui uinum et siceram 
 non bibebant, qui habitabant in tentoriis et, quas nox conpulerat, 
 sedes habebant, scribuntur in psalmo, quod primi captiuitatem 
 sustinuerint, quia exercitu Chaldaeorum uastante Iudaeam 
 urbes introire conpulsi sunt.

Uiderint, quid alii sentiant — unusquisque enim suo sensu

 

 
 
 
 ducitur —, mihi oppidum carcer est et solitudo paradisus. quid 
 desideramus urbium frequentiam, qui de singularitate censemur? 
 Moyses, ut praeesset populo Iudaeorum, quadraginta annis eruditur 
 in heremo, pastor ouium hominum factus est pastor; apostoli de 
 piscatione lacus Genesar ad piscationem hominum transierunt. 
 tunc habebant patrem, rete, nauiculam: secuti dominum protinus 
 omnia reliquerunt portantes cotidie crucem suam et ne uirgam 
 quidem m manu habentes.

hoc dico, ut, etiam si clericatus te 
 titillat desiderium, discas, quod possis docere, et rationabilem 
 hostiam offeras Christo, ne miles ante quam tiro, ne prius magister 
 sis quam discipulus. non est humilitatis meae neque mensurae 
 iudicare de ceteris et de ministris ecclesiarum sinistrum quippiam 
 dicere. habeant illi ordinem et gradum suum, quem si tenueris, quomodo 
 tibi in eo uiuendum sit, editus ad Nepotianum liber docere 
 te poterit. nunc monachi incunabula moresque discutimus et eius 
 monachi, qui liberalibus studiis eruditus in adulescentia iugum 
 Christi collo suo inposuit.

Primumque tractandum est, utrum solus an cum aliis in monasterio 
 uiuere debeas. mihi placet, ut habeas sanctorum

 

 
 
 
 contubernium nec ipse te doceas et absque doctore ingrediaris uiam, quam 
 numquam ingressus es, statimque in partem tibi alteram declinandum 
 sit et errori pateas plusque aut minus ambules, quam necesse est, 
 ut currens lasseris, moram faciens obdormias.

in solitudine cito subrepit 
 superbia et, si parumper ieiunauerit hominemque non uiderit, 
 putat se alicuius esse momenti oblitusque sui, unde quo uenerit, 
 intus corpore lingua foris uagatur. iudicat contra apostoli uoluntatem 
 alienos seruos; quod gula poposcerit, porrigit manus; dormit, 
 quantum uoluerit, facit, quod uoluerit; nullum ueretur, omnes se 
 inferiores putat ciebriusque in urbibus quam in cellula est et inter 
 fratres simulat uerecundiam, qui platearum turbis conliditur.

quid 
 igitur? solitariam uitam reprehendimus ? minime, quippe quam 
 saepe laudauimus. sed de ludo monasteriorum huiusce modi uolumus 
 egredi milites, quos rudimenta, non terreant, qui specimen conuersationis 
 suae multo tempore dederint, qui omnium fuerunt minimi, 
 ut primi omnium fierent, quos nec esuries nec saturitas aliquando 
 superauit, qui paupertate laetantur, quorum habitus, sermo, 
 uultus, incessus doctrina uirtutum est, qui nesciunt secundum

 

 
 
 
 quosdam ineptos homines daemonum obpugnantium contra se portenta 
 confingere, ut apud inperitos et uulgi homines miraculum sui 
 faciant et exinde sectentur lucra.

Vidimus nuper et planximus Croesi opes unius morte deprehensas 
 urbisque stipes quasi in usus pauperum congregatas stirpi 
 et posteris derelictas. tunc ferrum, quod latebat in profundo, supernatauit 
 aquae et inter palmarum arbores Merrae amaritudo monstrata 
 est. nec mirum: talem et socium habuit et magistrum, qui

Uolo ergo te et propter causas, quas supra exposui, non habitare 
 cum matre et praecipue, ne aut offerentem delicatos cibos rennuendo 
 contiistes aut, si acceperis, oleum igni adicias et inter frequentiam 
 puellarum per diem uideas, quod noctibus cogites. numquam 
 de manu et oculis tuis recedat liber, psalterium discatur ad

 

 

 

 
 
 
 uerbum, oratio sine intermissione, uigil sensus nec uanis cogitationibus 
 patens.

corpus pariter animusque tendatur ad dominum. 
 iram uince patientia; ama scientiam scripturarum et carnis uitia 
 non amabis. nec uacet mens tua uariis perturbationibus, quae, si 
 pectori insederint, dominabuntur tui et te deducent ad delictum maximum. 
 fac et aliquid operis, ut semper te diabolus inueniat occupatum. 
 si apostoli habentes potestatem de euangelio uiuere laborabant 
 manibus suis, ne quem grauarent, et aliis tribuebant refrigeria, 
 quorum pro spiritalibus debebant metere carnalia, cur tu in usus 
 tuos cessura non praepares ?

uel fiscellam texe iunco uel canistrum 
 lentis plecte uiminibus, sariatur humus, areolae aequo limite diuidantur; 
 in quibus cum holerum iacta fuerint semina uel plantae per 
 ordinem positae, aquae ducantur inriguae, ut pulcherrimorum uersuum 
 spectator adsistas: 
 
 ecce supercilio cliuosi tramitis undam 
 elicit, illa cadens raucum per leuia murmur 
 saxa ciet scatebrisque arentia temperat arua .

inserantur infructuosae arbores uel gemmis uel surculis, ut paruo 
 post tempore laboris tui dulcia poma decerpas. apum fabricare aluearia, 
 ad quas te mittunt Prouerbia, et monasteriorum ordinem

 

 
 
 
 ac regiam disciplinam in paruis disce corporibus. texantur et lina 
 capiendis piscibus, scribantur libri, ut et manus operetur cibos et 
 anima lectione saturetur.

in desideriis est omnis otiosus. 
 Aegyptiorum monasteria hunc morem tenent, ut nullum 
 absque opere ac labore suscipiant, non tam propter uictus necessaria 
 quam propter animae salutem, ne uagetur perniciosis cogitationibus 
 et instar fornicantis Hierusalem omni transeunti diuaricet 
 pedes suos.

Dum essem iuuenis et solitudinis me deserta uallarent, incentiua 
 uitiorum ardoremque naturae ferre non poteram; quae cum 
 crebris ieiuniis frangerem, mens tamen cogitationibus aestuabat. 
 ad quam edomandam cuidam fratri, qui ex Hebraeis crediderat, me 
 in disciplinam dedi, ut post Quintiliani acumina Ciceronisque fluuios 
 grauitatemque Frontonis et lenitatem Plinii alphabetum discerem, 
 stridentia anhelantiaque uerba meditarer.

quid ibi laboris insumpserim, 
 quid sustinuerim difficultatis, quotiens desperauerim quotiensque 
 cessauerim et contentione discendi rursus inceperim, testis 
 est conscientia tam mea, qui passus sum, quam eorum, qui mecum 
 duxere uitam. et gratias ago domino, quod de amaro semine litterarum 
 dulces fructus capio.

Dicam et aliud, quid in Aegypto uiderim. Graecus adulescens 
 erat in coenobio, qui nulla continentiae, nulla operis magnitudine 
 flammam poterat carnis extinguere. hunc periclitantem pater 
 monasterii hac arte seruauit. imperat cuidam uiro graui, ut iurgiis 
 atque conuiciis insectaretur hominem et post inrogatam iniuriam 
 primus ueniret ad querimonias. uocati testes pro eo loquebantur, 
 qui contumeliam fecerat. flere ille contra mendacium; nullus 
 alius credere ueritati, solus pater defensionem suam callide opponere, 
 ne abundantiori tristitia absorberetur frater. quid multa? 
 ita annus ductus est, quo expleto interrogatus adulescens super 
 cogitationibus pristinis, an adhuc molestiae aliquid sustineret: 
 \'papae\', inquit, \'uiuere mihi non licet, et fornicari libet ?: hic 
 si solus fuisset, quo adiutore superasset?

Philosophi saeculi solent amorem ueterem amore nono 
 quasi clauum clauo expellere. quod et Asuero septem principes 
 fecere Persarum, ut Uasti reginae desiderium aliarum puellarum 
 amore conpescerent. illi uitium uitio peccatumque peccato remediantur, 
 nos amore uirtutum uitia superemus. declina, ait, 
 a malo et fac bonum; quaere pacem et persequere 
 eam. nisi oderimus malum, bonum amare non possumus.

 

 
 
 
 \'quin potius faciendum est bonum, ut declinemus a malo;

pax 
 quaerenda, ut bella fugiamus. nec sufficit eam quaerere, nisi inuentam 
 fugientemque omni studio persequamur, quae exsuperat 
 omnem sensum, in qua habitatio dei est dicente propheta: 
 e t factus est in pace locus eius. pulchreque 
 persecutio pacis dicitur iuxta illud apostoli: hospitalitatem 
 persequentes, ut non leui citatoque sermone et - ut ita loquar 
 — summis labiis hospites inuitemus, sed toto mentis ardore 
 teneamus quasi auferentes secum de lucro nostro atque conpendio.

Nulla ars absque magistro discitur. etiam muta animalia et 
 ferarum greges ductores sequuntur suos. in apibus principes sunt; 
 grues unam sequuntur ordine litterato. imperator unus, iudex 
 unus prouinciae. Roma, ut condita est, duos fratres simul habere 
 reges non potuit et parricidio dedicatur. in Rebeccae utero Esau 
 et Iacob bella gesserunt. singuli ecclesiarum episcopi, singuli archipresbyteri, 
 singuli archidiaconi et omnis ordo ecclesiasticus suis 
 rectoribus nititur. in naui unus gubernator, in domo unus dominus; 
 in quamuis grandi exercitu unius signum expectatur.

et ne plura 
 replicando fastidium legenti faciam, per haec omnia ad illud tendit 
 oratio, ut doceam te non tuo arbitrio dimittendum, sed uiuere debere 
 in monasterio sub unius disciplina patris consortioque multorum, ut

 

 
 
 
 ab alio discas humilitatem, ab alio patientiam, hic te silentium, ille 
 doceat mansuetudinem, non facias, quod uis, comedas, quod iuberis, 
 habeas, quantum acceperis, uestiaris, quod acceperis, operis tui pensa 
 persoluas, subiciaris, cui non uis, lassus ad stratum uenias ambulansque 
 dormites, necdum expleto somno surgere conpellaris, 
 dicas psalmum in ordine tuo — in quo non dulcedo uocis sed mentis 
 affectus quaeritur scribente apostolo: psallam spiritu, 
 psallam et mente et: cantantes in cordibus 
 uestris; legerat enim esse praeceptum: psallite sapienter 
 —, seruias fratribus, hospitum laues pedes, passus iniuriam taceas, 
 praepositum monasterii timeas ut dominum, diligas ut parentem, 
 credas tibi salutare, quidquid ille praeceperit, nec de maioris 
 sententia iudices, cuius officii est oboedire et inplere, quae iussa sunt, 
 dicente Moyse: audi, Israhel, et tace.

tantis negotiis 
 occupatus nullis uacabis cogitationibus et, dum ab alio transis ad 
 aliud opusque succedit operi, illud solum mente retinebis, quod agere 
 conpelleris.

Uidi ego quosdam, qui, postquam renuntiauere saeculo — 
 uestimentis dumtaxat et uocis professione, non rebus — nihil de

 

 
 
 
 pristina conuersatione mutarunt. res familiaris magis aucta quam 
 inminuta est; eadem ministeria seruulorum, idem apparatus conuiuii; 
 in uitro et patella fictili aurum comeditur et inter turbas 
 et examina ministrorum nomen sibi uindicant solitarii.

qui uero 
 pauperes sunt et tenui substantiola uidenturque sibi scioli, pomparum 
 ferculis similes procedunt ad publicum, ut caninam exerceant 
 facundiam. alii sublatis in altum humeris et intra se nescio 
 quid cornicantes stupentibus in terram oculis tumentia uerba 
 trutinantur, ut, si praeconem addideris, putes incedere praefecturam.

sunt, qui humore cellularum inmoderatisque ieiuniis, taedio 
 solitudinis ac nimia lectione; dum diebus ac noctibus auribus suis 
 personant, uertuntur in iielay%oUav et Hippocratis magis fomentis 
 quam nostris monitis indigent. plerique artibus et negotiationibus 
 pristinis carere non possunt mutatisque nominibus institorum 
 eadem exercent conmercia non uictum et uestitum, quod apostolus 
 praecipit, sed maiora quam saeculi homines emolumenta sectantes.

et prius quidem ab aedilibus, quos dyoQavofiovg Graeci appellant, 

 

 
 
 
 uendentium cohercebatur rabies nec erat inpune peccatum, nunc 
 autem sub religionis titulo exercentur iniusta conpendia et honor 
 nominis Christiani fraudem magis facit quam patitur. quodque 
 pudet dicere, sed necesse est, ut saltim sic ad nostrum erubescamus 
 dedecus, publice extendentes manus pannis aurum tegimus et 
 contra omnium opinionem plenis sacculis morimur diuites, qui 
 quasi pauperes uiximus.

tibi, cum in monasterio fueris, haec facere 
 non licebit et inolescente paulatim consuetudine, quod primum 
 cogebaris, uelle incipies et delectabit te labor tuus oblitusque 
 praeteritorum semper priora sectaberis nequaquam considerans, 
 quid alii mali faciant, sed quid boni tu facere debeas.

Neque uero peccantium ducaris multitudine et te pereurtium 
 turba sollicitet, ut tacitus cogites: quid ? ergo omnes peribunt, 
 qui in urbibus habitant? ecce illi fruuntur suis rebus, ministrant 
 ecclesiis, adeunt balneas, unguenta non spernunt et tamen in omnium 
 flore uersantur. ad quod et ante respondi et nunc breuiter 
 respondebo: me in praesenti opusculo non de clericis disputare, 
 sed monachum instituere. sancti sunt clerici et omnium uita laudabilis.

ita ergo age et uiue in monasterio, ut clericus esse merearis, 
 ut adulescentiam tuam nulla sorde conmacules, ut ad altare Christi

 

 
 
 
 quasi de thalamo uirgo procedas et habeas de foris bonum testimonium 
 feminaeque nomen tuum nouerint, uultum nesciant. cum 
 ad perfectam aetatem ueneris, si tamen uita comes fuerit, et te 
 uel populus uel pontifex ciuitatis in clerum adlegerit, agito, quae 
 clerici sunt, et inter ipsos sectare meliores, quia in omni condicione 
 et gradu optimis mixta sunt pessima.

Ne ad scribendum cito prosilias et leui ducaris insania. 
 multo tempore disce, quod doceas. ne credas laudatoribus tuis, 
 immo inrisoribus aurem ne libenter adcommodes, qui cum te adulationibus 
 fouerint et quodam modo inpotem mentis effecerint, si 
 subito respexeris, aut ciconiarum deprehendas post te colla curuari 
 aut manu auriculas agitari asini aut aestuantem canis protendi 
 linguam. nulli detrahas nec in eo te sanctum putes, si ceteros laceres. 
 accusamus saepe, quod facimus, et contra nosmet ipsos diserti 
 in nostra uitia inuehimur muti de eloquentibus iudicantes.

testudineo 
 Grunnius incedebat ad loquendum gradu et per interualla 
 quaedam uix pauca uerba capiebat, ut eum putares singultire, 
 non proloqui. et tamen, cum mensa posita librorum exposuisset 
 struem, adducto supercilio contractisque naribus ac fronte rugata

 

 
 
 
 duobus digitulis concrepabat hoc signo ad audiendum discipulos 
 prouocans. tunc nugas meras fundere et aduersum singulos declamare: 
 criticum diceres esse Longinum censoremque Romanae 
 facundiae notare, quem uellet, et de senatu doctorum excludere. 
 
 hic bene nummatus plus placebat in prandiis. nec mirum, qui 
 multos inescare solitus erat factoque cuneo circumstrepentium 
 garrulorum procedebat in publicum intus Nero, foris Cato, totus 
 ambiguus, ut ex contrariis diuersisque naturis unum monstrum 
 nouamque bestiam diceres esse conpactam iuxta illud poeticum: 
 prima leo. postrema draco, media ipsa chimaera.

Numquam ergo tales uideas nec huiusce modi hominibus adpliceris, 
 ne declines cor tuum in uerba malitiae et audias: sedens em tuum detrahebas et aduersus 
 filium matris tuae ponebas scandalum et 
 iterum: filii hominum dentes eorum arma et 
 sagittae et alibi: molliti sunt sermones eius 
 super oleum et ipsi sunt iacula et apertius in 
 Ecclesiaste: si mordeat serpens in silentio, sic, 
 qui fratri suo occulte detrahit.

sed dicis: ipse non

 

 
 
 
 detraho, aliis loquentibus facere quid possum?\' ad excusandas 
 excusationes in peccatis ista praetendimus. 
 Christus arte non luditur. nequaquam mea, sed apostoli sententia 
 est: nolite errare; deus non inridetur. ille 
 in corde, nos uidemus in facie. Salomon loquitur in Prouerbiis: 
 uentus aquilo dissipat nubes et uultus tristis 
 linguas detrahentium.

sicut enim sagitta, si mittatur 
 contra duram materiam, nonnumquam in mittentem reuertitur et 
 uulnerat uulnerantem illudque conpletur: facti sunt mihi 
 in arcum prauum et alibi: qui mittit in altum 
 lapidem, recidet in caput eius, ita detractator. 
 cum tristem faciem uiderit audientis, immo ne audientis quidem, 
 sed obturantis aures suas, ne audiat iudicium sanguinis, ilico conticescit, 
 pallet uultus, haerent labia, saliua siccatur.

unde idem 
 uir sapiens: cum detractatoribus, inquit, non conmiscearis, 
 quoniam repente ueniet perditio 
 eorum; et ruinam utriusque quis nouit? 
 tam scilicet eius, qui loquitur, quam illius, qui audit loquentem. 
 ueritas angulos non amat nec quaerit susurrones. Timotheo 
 dicitur: aduersus presbyterum accusationem 
 cito ne receperis. peccantem autem coram 
 omnibus argue, ut et ceteri metum habeant.

non est facile de perfecta aetate credendum, quam et uita praeterita 
 defendit et honorat uocabulum dignitatis, uerum, quia homines 
 sumus et interdum contra annorum maturitatem puerorum uitiis 
 labimur, si me uis corrigi delinquentem, aperte increpa, tantum 
 ne occulte mordeas; corripiet me iustus in miseri-5 
 cordia et increpabit me, oleum autem peccatoris 
 non inpinguet caput meum. quem enim 
 diligit dominus, corripit, flagellat autem omnem 
 filium, quem recipit. et per Esaiam clamat deus: 
 populus meus. qui beatos uos dicunt, seducunt 
 uos et semitas pedum uestrorum supplantant.

quid enim mihi prode est, si aliis mala mea referas, 
 si me nesciente peccatis meis, immo detractationibus tuis alium 
 uulneres et, cum certatim omnibus narres, sic singulis loquaris, 
 quasi nulli alteri dixeris ? hoc est non me emendare, sed uitio tuo 
 satisfacere. praecepit dominus peccantes in nos argui debere secreto 
 uel adhibito teste et, si audire noluerint, referri ad ecclesiam 
 habendosque in malo pertinaces quasi ethnicos et publicanos.

Haec expressius loquor, ut adulescentem meum et linguae 
 et aurium prurigine liberem, ut renatum in Christo sine ruga et

 

 
 
 
 macula quasi pudicam uirginem exhibeam sanctamque tam mente 
 quam corpore, ne solo nomine glorietur et absque oleo bonorum operum 
 extincta lampade excludatur ab sponso.

habes ibi sanctum 
 doctissimumque pontificem Proculum, qui uiua et praesenti uoce 
 nostras scidulas superet cotidianisque tractatibus iter tuum dirigat 
 nec patiatur te in partem alteram declinando uiam relinquere regiam, 
 per quam Israhelad terram repromissionis properans se transiturum 
 esse promittit. atque utinam exaudiatur uox ecclesiae conplorantis: 
 domine, pacem da nobis; omnia enim 
 reddidisti nobis.

utinam, quod renuntiamus saeculo, uoluntas 
 sit, non necessitas, et paupertas habeat expetita gloriam, non 
 inlata cruciatum. ceterum iuxta miserias huius temporis et ubique 
 gladios saeuientes satis diues est, qui pane non indiget, nimium 
 potens, qui seruire non cogitur. sanctus Exuperius, Tolosae episcopus, 
 uiduae Saraptensis imitator, esuriens pascit alios et ore 
 pallente ieiuniis fame torquetur aliena omnemque substantiam 
 Christi uisceribus erogauit.

nihil illo ditius, qui corpus domini canistro 
 uimineo, sanguinem portat uitro, qui auaritiam proiecit e 
 templo, qui absque funiculo et increpatione uendentium columbas,

 

 
 
 
 id est dona spiritus sancti, mensas subuertit mammonae et nummulariorum 
 aera dispersit, ut domus dei domus uocaretur orationis 
 et non latronum spelunca. huius e uicino sectare uestigia et ceterorum, 
 qui uirtutum illius similes sunt, quos sacerdotium et humiliores 
 facit et pauperiores, aut, si perfecta desideras, exi cum 
 Abraham de patria et de cognatione tua et perge, quo nescis. si 
 habes substantiam, uende et da pauperibus, si non habes, grandi 
 onere liberatus es; nudum Christum nudus sequere. durum, grande, 
 difficile, sed magna sunt praemia.

Tandem ex Africa uestrae litteras unanimitatis accepi et non 
 paenitet inpudentiae, qua tacentibus uobis epistulas meas frequenter 
 ingessi, ut rescriptum mererer et uos esse sospites non aliis nuntiantibus 
 sed uestro potissimum sermone cognoscerem.

super 
 animae statu memini uestrae quaestiunculae, immo maximae ecclesiasticae 
 quaestionis, utrum lapsa de caelo sit, ut Pythagoras philosophus 
 omnesque Platonici et Origenes putant, an dsiOQVOia dei 
 substantiae, ut Stoici, Manicheus et Hispana Priscilliani heresis 
 suspicantur, an in thesauro habeantur dei olim conditae, ut quidam 
 ecclesiastici stulta persuasione confidunt, an cotidie a deo fiant 
 et mittantur in corpora secundum illud, quod in euangelio scriptum 
 est: pater meus usque modo operatur et ego 
 operor, an certe ex traduce, ut Tertullianus, Apollinaris et maxima 
 pars occidentalium autumat, ut, quomodo corpus ex corpore, 
 sic anima nascatur ex anima et simili cum brutis animantibus condicione 
 subsistat.

super quo quid mihi uideretur, in opusculis 
 contra Rufinum olim scripsisse me noui aduersus eum libellum, quem 
 sanctae memoriae Anastasio, episcopo Romanae ecclesiae, dedit, 
 in quo lubrica et subdola, immo stulta confessione, dum auditorum 
 simplicitati inludere nititur, suae fidei, immo perfidiae, inlusit; 
 quos libros reor sanctum parentem uestrum habere Oceanum. olim 
 enim editi sunt multis Rufini libri aduersus nos calumnias respuentes. 
 certe habes ibi uirum sanctum et eruditum Augustinum

 

 
 
 
 episcopum, qui uiua, ut aiunt, uoce doceie te poterit et suam, immo 
 per se nostram, explicare sententiam.

Ezechielis uolumen olim adgredi uolui et sponsionem creberriman 
 studiosis lectoribus reddere, sed in ipso dictandi exordio ita 
 animus meus occidentalium prouinciarum et maxime urbis Romae 
 uastatione confusus est, ut iuxta uulgare prouerbium proprium 
 quoque ignorarem uocabulum, diuque tacui sciens tempus esse lacri- 
 marum.

hoc autem anno, cum tres explicassem libros, subitus lmpetus 
 barbarorum, de quibus tuus dicit Uergilius: lateque uagantes 
 Barcaei et sancta scriptura de Ismahel: contra 
 faciem omnium fratrum suorum habitabit, 
 sic Aegypti limitem, Palaestinae, Phoenices, Syriae percucurrit ad 
 instar torrentis cuncta secum trahens, ut uix manus eorum misericordia 
 Christi potuerimus euadere. quodsi iuxta inclitum oratorem 
 silent inter arma leges, quanto magis studia scripturarum, 
 quae et librorum multitudine et silentio ac librariorum 
 sedulitate, quodque uel proprium est, securitate et otio dictantium 
 indigent!

duos itaque libros misi sanctae filiae meae Fabiolae, quorum 
 exempla, si uolueris, ab ipsa poteris mutuari; pro angustia 
 quippe temporis alios describere non potui. quos cum legeris et 
 uestibula uideris, facilis coniectura erit, qualis ipsa futura sit domus. 
 sed credo in dei misericordia, qui nos adiuuit in difficillimo principio 
 supra dicti operis, quod ipse adiuuet et in paene ultimis prophetae 
 partibus, in quibus Gog et Magog bella narrantur, et in extremis, 
 in quibus sacratissimi et inexplicabilis templi aedificatio, 
 uarietas mensuraque describitur.

Sanctus frater noster Oceanus, cui uos cupitis commendari, 
 tantus ac talis est et sic eruditus in lege domini, ut absque nostro 
 rogatu instruere uos possit et nostram super cunctis quaestionibus 
 scripturarum pro modulo communis ingenii explicare sententiam. 
 incolumes uos et prolixa aetate florentes Christus deus noster tueatur 
 omnipotens, domini uere sancti.

Saepe et multum flagitas, uirgo Christi Principia, ut memoriam 
 sanctae feminae Marcellae litteris recolam et bonum, quo diu 
 fruiti sumus, etiam ceteris noscendum imitandumque describam. 
 satisque doleo, quod hortaris sponte currentem et me arbitraris indigere 
 precibus, qui ne tibi quidem in eius dilectione concedam 
 multoque plus accipiam quam tribuam beneficii tantarum recordatione 
 uirtutum.

nam ut hucusque reticerem et biennium praeterirem 
 silentio, non fuit dissimulationis, ut male aestimas, sed tristitiae 
 incredibilis, quae ita meum obpressit animum, ut melius iudicarem 
 tacere inpraesentiarum, quam nihil dignum illius laudibus 
 dicere.

neque uero Marcellam tuam, immo meam et, ut uerius 
 loquar, nostram, omniumque sanctorum et proprie Romanae urbis 
 inclitum decus, institutis rhetorum praedicabo, ut exponam inlustrem 
 familiam, alti sanguinis decus et stemmata per consules

 

 

 

 

 

 

 

 
 
 
 et praefectos praetorio decurrentia. nihil in illa laudabo, nisi quod 
 proprium est et in eo nobilius, quod opibus et nobilitate contempta 
 facta est paupertate et humilitate nobilior.

Orbata patris morte uiro quoque post nuptias septimo 
 mense priuata est. cumque eam Cerealis, cuius clarum inter consules 
 nomen est, propter aetatem et antiquitatem familiae et insignem 
 — quod maxime uiris placere consueuit—decorem corporis ac morum 
 temperantiam ambitiosius peteret suasque longaeuus polliceretur 
 diuitias et non quasi in uxorem sed quasi in filiam uellet donationem 
 transfundere Albinaque mater tam clarum praesidium uiduitati domus 
 ultro appeteret, illa respondit: \'si uellem nubere et non aeternae 
 me cuperem pudicitiae dedicare, utique maritum quaererem, 
 non hereditatem\'.

illoque mandante posse et senes diu uiuere et 
 iuuenes cito mori eleganter lusit: \'iuuenis quidem potest cito mori, 
 sed senex diu uiuere non potest\'. qua sententia repudiatus exemplo 
 ceteris fuit, ut eius nuptias desperarent. legimus in euangelio secundum 
 Lucam: et erat Anna prophetissa, filia 
 Phanuhelis, de tribu Aser et haec prouectae 
 aetatis in diebus plurimis. uixeratque cum 
 uiro annis septem a uirginitate sua et erat 
 uidua annis octoginta quattuor nec recedebat 
 de templo ieiuniis et obsecrationibus seruiens 
 nocte ac die. nec mirum, si uidere meruit saluatorem, 
 quem tanto labore quaerebat.

conferamus septem annos septem 
 mensibus, sperare Christum et tenere, natum confiteri et in crucifixum 
 credere, paruulum non negare et uirum gaudere regnantem: 
 non facio ullam inter sanctas feminas differentiam, quod nonnulli 
 inter sanctos uiros et ecclesiarum principes stulte facere

 

 

 
 
 
 consuerunt, sed illo tendit adsertio, ut, quarum unus labor, unum et 
 praemium sit.

Difficile est in maledica ciuitate et in urbe, in qua orbis 
 quondam populus fuit palmaque uitiorum, si honestis detraherent 
 et pura ac munda macularent, non aliquam sinistri rumoris fabulam 
 trahere. unde quasi rem difficillimam ac paene inpossibilem optat 
 propheta potius quam praesumit dicens: beati inmaculati 
 in uia, qui ambulant in lege domini, inmaculatos 
 in uia huius appellans saeculi, quos nulla obsceni rumoris aura macularit, 
 qui obprobrium non acceperint aduersus proximos suos.

de 
 quibus et saluator in euangelio: esto, inquit, beniuolus — 
 siue bene sentiens — de aduersario tuo, dum 
 es cum illo in uia. quis umquam de hac muliere, quod displiceret, 
 audiuit, ut crederet? quis credidit, ut non magis se ipsum 
 malignitatis et infamiae condemnaret ? ab hac primum confusa gentilitas 
 est, dum omnibus patuit, quae esset uiduitas Christiana, quam 
 et conscientia et habitu promittebat.

illae enim solent purpurisso 
 et cerussa ora depingere, sericis nitere uestibus, splendere gemmis, 
 aurum portare ceruicibus et auribus perforatis Rubri Maris pretiosissima 
 grana suspendere, flagrare mure, ut tandem dominatu 
 uirorum se caruisse laetentur quaerantque alios, non quibus 
 iuxta dei sententiam seruiant, sed quibus imperent. unde et pauperes 
 eligunt, ut nomen tantum uirorum habere uideantur, qui patienter 
 riuales sustineant, si musitauerint, ilico pioiciendi.

nostra uidua 
 talibus usa est uestibus, quibus obstaret frigus, non membra nudaret, 
 aurum usque ad anuli signaculum repudians et magis in

 

 

 
 
 
 uentribus egenorum quam in marsuppiis recondens. nusquam sine 
 matre, nullum clericorum et monachorum — quod amplae domus 
 interdum exigebat necessitas — uidit absque arbitris. semper in 
 comitatu suo uirgines ac uiduas et ipsas graues feminas habuit 
 sciens ex lasciuia puellarum saepe de dominarum moribus iudicari 
 et, qualis quaeque sit, talium consoitio delectari.

Diuinarum scripturarum ardor incredibilis, semperque cantabat: 
 in corde meo abscondi eloquia tua, ut 
 non peccem tibi, et illud de perfecto uiro: et in lege 
 domini uoluntas eius et in lege eius medita-n 
 bitur die ac nocte meditationem legis non replicando, 
 quae scripta sunt, ut Iudaeorum aestimant pharisaei, sed in opere 
 intellegens iuxta illud apostolicum: siue comeditis siue 
 bibitis siue quid agitis, omnia in gloriam 
 domini facientes et prophetae uerba dicentis: a mandatis 
 tuis intellexi, ut, postquam mandata conplesset.

tunc se sciret mereri intellegentiam scripturarum. quod et alibi 
 legimus: quia coepit Iesus facere et docere. 
 erubescit enim quamuis praeclara doctrina, quam propria reprehendit 
 conscientia, frustraque lingua praedicat paupertatem et docet 
 elemosynas, qui Croesi diuitiis tumet uilique opertus palliolo pugnat 
 contra tineas uestium sericarum. moderata ieiunia, carnium abstinentia, 
 uini odor or magis quam gustus propter stomachum et frequentes 
 infirmitates. raro procedebat ad publicum et maxime nobilium 
 matronarum uitabat domus, ne cogeretur uidere, quod contempserat, 
 apostolorum et martyrum basilicas secretis celebrans orationibus 
 et quae populorum frequentiam declinarent.

matri in tantum oboediens, 
 ut interdum faceret, quod nolebat. nam cum illa suum diligeret 
 sanguinem et absque filiis ac nepotibus uellet in fratris

 

 
 
 
 liberos uniuersa conferrei, ista pauperes eligebat et tamen matri 
 contraire non poterat monilia et, quicquid supellectilis fuit, diuitibus 
 peritura concedens magisque uolens pecuniam perdere quam parentis 
 animum contristare.

Nulla eo tempore nobilium feminarum nouerat Romae propositum 
 monachorum nec audebat propter rei nouitatem ignominiosum, 
 ut tunc putabatur, et uile in populis nomen adsumere. haec 
 ab Alexandrinis sacerdotibus papaque Athanasio et postea Petro, 
 qui persecutionem Arrianae hereseos declinantes quasi ad tutissimum 
 communionis suae portum Romam confugerant, uitam beati 
 Antonii adhuc tunc uiuentis monasteriaque in Thebaide Pachumii 
 et uirginum ac uiduarum didicit disciplinam nec erubuit profiteri, 
 quod Christo placere cognouerat.

hanc multos post annos imitata est 
 Sophronia et aliae, quibus rectissime illud Ennianum aptari potest: 
 utinam ne in nemore Pelio. huius amicitiis fruita est 
 Paula uenerabilis, in huius nutrita cubiculo Eustochium, uirginitatis 
 decus, ut facilis aestimatio sit, qualis magistra, ubi tales discipulae.

rideat forsitan lnfidelis lector nxe in muliercularum laudibus inmoran: 
 qui, si recordetur sanctas feminas, comites domini saluatoris, 
 quae ministrabant ei de sua substantia, et tres Marias stantes ante 
 crucem Mariamque proprie Magdalenen, quae ob sedulitatem et 
 ardorem fidei \'turritae\' nomen accepit et prima ante apostolos Christum 
 uidere meruit resurgentem, se potius superbiae quam nos condemnabit 
 ineptiarum, qui uirtutes non sexu sed animo iudicamus.

unde et Iesus Iohannem euangelistam amabat plurimum, qui propter 
 generis nobilitatem erat notus pontifici et Iudaeorum insidias non

 

 
 
 
 timebat, in tantum, ut Petrum introduceret in atrium et staret 
 solus apostolorum ante crucem matremque saluatoris in sua reciperet, 
 ut hereditatem uirginis domini uirginem matrem filius uirgo 
 susciperet.

Annis igitur plurimis sic suam transegit aetatem, ut ante 5 
 se uetulam cerneret, quam adulescentulam fuisse meminisset, laudans 
 illud Platonicum, qui philosophiam meditationem mortis 
 esse dixisset.

unde et noster apostolus: cotidie morior 
 per uestram salutem et dominus iuxta antiqua exemplaria: 
 nisi quis tulerit crucem suam cotidie 
 et secutus fuerit me, non potest meus esse 
 discipulus multoque ante per prophetam spiritus sanctus: 
 propter te mortificamur tota die, aestimati 
 sumus ut oues occisionis et post multas aetates illa sententia: 
 memento semper diem mortis et numquam 
 peccabis disertissimeque praeceptum satirici: 
 uiue memor leti, fugit hora, hoc, quod loquor, 
 inde est.

sic ergo — ut dicere coeperamus — aetatem duxit et uixit, ut semper 
 se crederet esse morituram. sic induta est uestibus, ut meminisset 
 sepulchri, offerens hostiam rationabilem, uiuam, placentem deo.

Denique, cum et me Romam cum sanctis pontificibus Paulino 
 et Epiphanio ecclesiastica traxisset necessitas — quorum alter 
 Antiochenam Syriae, alter Salaminiam Cypri rexit ecclesiam — 
 et uerecunde nobilium feminarum oculos declinarem, ita egit

 

 
 
 
 secundum apostolum inportune, oportune, ut pudorem meum 
 sua superaret industria. et quia alicuius tunc nominis aestimabar 
 super studio scripturarum, numquam conuenit, quin de scripturis 
 aliquid interrogaret nec statim adquiesceret, sed moueret e contrario 
 quaestiones, non ut contenderet, sed ut quaerendo disceret 
 earum solutiones, quas opponi posse intellegebat.

quid in illa uirtutum, 
 quid ingenii, quid sanctitatis, quid puritatis inuenerim, 
 uereor dicere, ne fidem credulitatis excedam et tibi maiorem dolorem 
 incutiam recordanti, quanto bono carueris. hoc solum dicam, quod, 
 quicquid in nobis longo fuit studio congregatum et meditatione diuturna 
 quasi in naturam uersum, hoc illa libauit, hoc didicit atque 
 possedit, ita ut post profectionem nostram, si aliquo testimonio 
 scripturarum esset oborta contentio, ad illam iudicem pergeretur.

et quia ualde prudens erat et nouerat illud, quod appellant philosophi 
 t JtQVJtov , id est decere, quod facias, sic interrogata 
 respondebat, ut etiam sua non sua diceret, sed uel mea uel cuiuslibet 
 alterius, ut et in ipso, quod docebat, se discipulam fateretur 
 — sciebat enim dictum ab apostolo: docere autem mulieri 
 non permitto —, ne uirili sexui et interdum sacerdotibus de 
 obscuris et ambiguis sciscitantibus facere uideretur iniuriam.

In nostrum locum statim audiuimus te illius adhaesisse 
 consortio et numquam ab illa ne transuersum quidem unguis, ut 
 dicitur, recessisse eadem domo, eodem cubiculo, uno usam cubili, 
 ut omnibus in urbe clarissima notum fieret et te matrem et illam 
 filiam repperisse. suburbanus ager uobis pro monasterio fuit et 
 rus electum propter solitudinem. multoque ita uixistis tempore, ut 
 imitatione uestri et conuersatione multarum gauderemus Romam

 

 
 
 
 factam Hierosolymam.

crebra uirginum monasteria, monachorum 
 innumerabilis multitudo, ut pro frequentia seruientium deo, quod 
 prius ignominiae fuerat, esset postea gloriae. interim absentiam 
 nostri mutuis solabamur adloquiis et, quod carne non poteramus, 
 spiritu reddebamus. semper se obuiare epistulae, superare officiis, 
 salutationibus praeuenire. non multum perdebat, quae iugibus sibi 
 litteris iungebatur.

In hac tranquillitate et domini seruitute heretica in his prouinciis 
 exorta tempestas cuncta turbauit et in tantam rabiem concitata 
 est, ut nec sibi nec ulli bonorum parceret. et quasi parum 
 esset hic uniuersa mouisse, nauem plenam blasphemiarum Romano 
 intulit portui inuenitque protinus patella operculum. et Romanae 
 fidei purissimum fontem lutosa caeno permiscuere uestigia.

nec 
 mirum, si in plateis et in foro rerum uenalium pictus ariolus stultorum 
 uerberet nates et obtorto fuste dentes mordentium quatiat, 
 cum uenenata spurcaque doctrina Romae inuenerit, quos induceret. 
 tunc librorum Jtsgi dgxcbv infamis interpretatio, tunc discipulus 
 oX3iog uere nominis sui, si in talem magistrum non inpegisset, 
 tunc nostrorum ditmvQog contradictio et pharisaeorum turbata 
 schola.

tunc sancta Marcella, quae diu coniuerat, ne per aemulationem 
 quippiam facere crederetur, postquam sensit fidem apostolico 
 ore laudatam in plerisque uiolari, ita ut sacerdotes quoque et 
 nonnullos monachorum maximeque saeculi homines in adsensum sui 
 traheret (hereticus) ac simplicitati inluderet episcopi, qui de suo 
 ingenio ceteros aestimabat, publice restitit malens deo placere quam 
 hominibus.

Laudat saluator in euangelio uilicum iniquitatis, quod 
 contra dominum quidem, attamen pro se prudenter feceiit. cernentes 
 heretici de parua scintilla maxima incendia concitari et suppositam 
 dudum flammam iam ad culmina peruenisse nec posse latere, 
 quod multos deceperat, petunt et inpetrant ecclesiasticas epistulas, 
 ut communicantes ecclesiae discedere uiderentur.

non multum 
 tempus in medio, succedit in pontificatum uir insignis Anastasius, 
 quem diu Roma habere non meruit, ne orbis caput sub tali episcopo 
 truncaretur; immo idcirco raptus atque translatus est, ne semel 
 latam sententiam precibus suis flectere conaretur dicente domino 
 ad Hieremiam: ne oraueris pro populo isto neque 
 depreceris in bonum, quia, si ieiunauerint, 
 non exaudiam preces eorum et, si obtulerint 
 holocausta et uictimas, non suscipiam eas; 
 in gladio enim, fame et pestilentia ego consumam 
 e o s. dicas: \'quo hoc?\' ad laudem Marcellae.

damnationis 
 hereticorum haec fuit principium, dum adducit testes, qui prius ab 
 eis eruditi et postea ab heretico fuerant errore correcti, dum ostendit 
 multitudinem deceptorum, dum inpia negl clqucov ingerit uolumina, 
 quae emendata manu scorpii monstrantur, dum acciti frequentibus 
 litteris heretici, ut se defenderent, uenire non ausi sunt tantaque 
 uis conscientiae fuit, ut magis absentes damnari quam praesentes 
 coargui maluerint.

huius tam gloriosae uictoriae origo Marcella est 
 tuque caput horum et causa bonorum, quae scis me uera narrare, 
 quae nosti uix de multis pauca dicere, ne legenti fastidium faciat 
 odiosa replicatio et uidear apud maliuolos sub occasione laudis 
 alterius stomachum meum digerere. pergam ad reliqua.

De occidentis partibus ad orientem turbo transgressus minitabatur 
 plurimis magna naufragia. tunc inpletum est: putas,

 

 
 
 
 ueniens filius hominis inueniet fidem super 
 terram? refrigerata caritate multorum pauci, qui amabant fidei 
 ueritatem, nostro lateri iungebantur, quorum publice petebatur 
 caput, contra quos omnes opes parabantur, ita ut Barnabas quoque 
 abduceretur in illam simulationem, immo apertum parricidium, 
 quod non uiribus sed uoluntate commisit.

sed ecce uniuersa tempestas 
 domino flante deleta est expletumque uaticinium prophetale: 
 auferes spiritum eorum et deficient et in puluerem 
 suum reuertentur. in illa die peribunt 
 omnes cogitationes eorum, et illud euang-elicum: 
 stulte, hac nocte aufertur anima tua abs te; 
 quae autem praeparasti, cuius erunt?

Dum haec aguntur in Iebus, terribilis de occidente rumor 
 adfertur obsideri Romam et auro salutem ciuium redimi spoliatosque 
 rursum circumdari, ut post substantiam uitam quoque amitterent. 
 haeret uox et singultus intercipiunt uerba dictantis. capitur urbs, 
 quae totum cepit orbem, immo fame perit ante quam gladio et uix 
 pauci, qui caperentur, inuenti sunt. ad nefandos cibos erupit esurientium 
 rabies et sua inuicem membra laniarunt, dum mater non parcit 
 lactanti infantiae et recipit utero, quem paulo ante effuderat. 
 

 

 
 
 
 psorum sicut aquam in circuitu Hierusalem 
 et non erat, qui sepeliret. 
 
 quis cladem illius noctis, quis funera fando 
 explicet possit lacrimis aequare dolorem ? 
 urbs antiqua ruit multos dominata per annos 
 plurima perque uias sparguntur inertia passim 
 corpora perque domos et plurima mortis imago .

Cum interim, ut in tanta confusione rerum, Marcellae quoque 
 domum cruentus uictor ingreditur — sit mihi fas audita 
 loqui, immo a sanctis uiris uisa narrare, qui interfuere praesentes, 
 qui te dicunt in periculo quoque ei fuisse sociatam – , intrepido uultu 
 excepisse dicitur introgressos; cumque posceretur aurum et defossas 
 opes uili excusaret tunica, non tamen fecit fidem uoluntariae paupertatis.

caesam fustibus flagellisque aiunt non sensisse tormenta, 
 sed hoc lacrimis, hoc pedibus eorum egisse prostratam, ne te a suo 
 consortio separarent, ne sustineret adulescentia, quod senilis 
 aetas timere non poterat. Christus dura corda molliuit et inter cruentos 
 gladios inuenit locum pietas.

cumque et illam et te ad beati 
 apostoli Pauli basilicam barbari deduxissent, ut uel salutem uobis 
 ostenderent uel sepulchrum, in tantam laetitiam dicitur erupisse, ut 
 gratias ageret deo, quod te sibi integram reseruasset, quod pauperem 
 illam non fecisset captiuitas, sed inuenisset, quod egeret cotidiano 
 cibo, quod saturata Christo non sentiret esuriem, quod et uoce et 
 opere loqueretur: nuda exiui de uentre matris meae, 
 nuda et redeam. sicut domino uisum est, ita 
 et factum est. sit nomen domini benedictum.

 
 
 
 14. Post aliquot menses sana, integra uegetoque corpusculo 
 dormiuit in domino et te paupertatulae suae, immo per te pauperes 
 reliquit heredes claudens oculos in manibus tuis, reddens spiritum 
 in tuis osculis, dum inter lacrimas tuas illa rideret conscientia uitae 
 bonae et praemiis futurorum. haec tibi, Marcella uenerabilis, et haec 
 tibi, Principia filia, una et breui lucubratione dictaui non eloquii 
 uenustate sed uoluntate gratissimi in uos animi et deo et legentibus 
 placere desiderans..

Causa difficilis paruulae scribere, quae non intellegat, quid 
 loquaris, cuius animum nescias, de cuius periculose uoluntate promittas, 
 ut secundum praeclari oratoris exordium spes magis in ea laudanda 
 quam res sit. quid enim horteris ad continentiam, quae placentas 
 desiderat, quae in sinu matris garrula uoce balbuttit, cui dulciora 
 sunt mella quam uerba?

audiat profunda apostoli, quae anihbus 
 magis fabulis delectatur? prophetarum aiviy/aata sentiat, quam 
 tristior gerulae uultus exagitat? euangelii intellegat maiestatem, 
 ad cuius fulgura omnis mortalium hebetatur sensus? ut parenti 
 subiciatur, horter, quae manu tenera ridentem uerberat matrem?

 

 

 

 

 

 

 
 
 
 itaque Pacatula nostra hoc epistulium post lectura suscipiat; interim 
 3 
 modo litterularum elementa cognoscat, iungat syllabas, discat nomina, 
 uerba consociet atque, ut uoce tinnula ista meditetur, proponatur 
 ei crustula mulsi praemia et, quicquid gustu suaue est, quod 
 uernat in floribus, quod rutilat in gemmis, quod blanditur in pupis, 
 acceptura festinet; interim et tenero temptet pollice fila deducere, 
 rumpat saepe stamina, ut aliquando non rumpat, post laborem 
 lusibus gestiat, de matris pendeat collo, rapiat oscula propinquorum, 
 psalmos mercede decantet, amet, quod cogitur dicere, ut non 
 opus sit, sed delectatio, non necessitas, sed uoluntas.

Solent quaedam, cum futuram uirginem spoponderint, pulla 
 tunica eam induere et furuo operire palliolo, auferre linteamina, 
 nihil in collo, nihil in capite auri sinere re uera bono consilio, e 
 habere discat in tenero, quod postea deponere conpellatur. aliis 
 contra uidetur.

\'quid enim\\ aiunt, 4si ipsa non habuerit, habentes 
 alias non uidebit ? ptÀóxoa{wv genus femineum est multasque etiam 
 insignis pudicitiae, quamuis nulli uiroium, tamen sibi scimus libenter 
 ornari. quin potius habendo satietur et cernat laudari alias, quae 
 ista non habeant. meliusque est, ut satiata contemnat, quam non 
 habendo habere desideret\'.

tale quid et Israhelitico fecisse dominum 
 populo, ut cupientibus Aegyptias carnes usque ad nausiam et 
 uomitum praeberet examina coturnicum, multosque saeculi prius 
 homines facilius carere experta corporis uoluptate quam eos, qui a 
 pueritia libidinem nesciant; ab aliis enim nota calcari, ab aliis ignota 
 appeti, illos uitare paenitendo suauitatis insidias, quas fugerunt, 
 hos carnis inlecebris et dulci titillatione corporis blandientis, dum

 

 
 
 
 mella putant, uenena noxia repperire; mel enim distillare labiis 
 meretricis mulieris, quod ad tempus inpinguet uescentium fauces 
 et postea felle amarius inueniatur.

unde et in domini mel sacrificiis 
 non offerri ceraque contempta, quae mellis hospitium est, 
 oleum accendi in templo dei, quod de amaritudine exprimitur 
 oliuarum, pascha quoque cum amaritudinibus comedi in azymis 
 sinceritatis et ueritatis, quos qui habuerit, in saeculo 
 persecutionem sustinebit. unde et propheta mystice cantat: solus 
 sedebam, quia amaritudine repletus sum.

Quid igitur? luxuriandum est in adulescentia, ut postea luxuria 
 fortius contemnatur? absit, inquiunt; unusqui sque 
 enim, in qua uocatione uocatus est, in ea permaneat. 
 circumcisus quis, id est uirgo, uocatus 
 e s t: non adducat praeputium, hoc est non quaerat 
 pellicias tunicas nuptiarum, quibus Adam eiectus de paradiso 
 uirginitatis indutus est.

in praeputio quis uocatus 
 e s t, hoc est habens uxorem et matrimonio pelle circumdatus: non 
 quaerat uirginitatis et aeternae pudicitiae nuditatem, quam semel 
 habere desiuit, sed utatur uase suo in sanctificatione et pudicitia bibatque 
 de fontibus suis et non quaerat cisternas lupanarium dissipatas, 
 quae purissimas aquas pudicitiae continere non possunt.

unde 
 et idem Paulus in eodem capitulo de uirginitate et nuptiis disputans 
 seruos carnis uocat in matrimonio constitutos, liberos eos, qui 
 absque ullo nuptiarum iugo tota domino seruiunt libertate. quod

 

 
 
 
 loquimur, non in uniuersum loquimur, sed in parte tractamus, nec 
 de omnibus, sed de quibusdam dicimus. ad utrumque sexum, non 
 solum ad uas infirmius, noster sermo dirigitur.

uirgo es: quid te 
 mulieris delectat societas ? quid fragilem et sutilem ratem magnis 
 committis fluctibus et grande periculum nauigationis incertae 
 securus ascendis ? nescis, quid desideres, et tamen sic ei iungeris, 
 quasi aut ante desideraueris aut — ut leuissime dicam — postea 
 desideraturus sis. \'sed ad ministerium iste sexus est aptior\'. elige 
 ergo anum, elige deformem, elige probatae in domino continentiae.

quid te adulescentia, quid pulchra, quid luxuriosa delectat? uteris 
 balneis, cute nitida, rubicundus incedis, carnibus uesceris, affluis 
 diuitiis, pretiosa ueste circumdaris et iuxta serpentem mortiferum 
 securum dormire te credis? an non habitas in eodem hospitio, in 
 nocte dumtaxat ? ceterum totos dies in huiusce modi confabulatione 
 consumens quare solus cum sola et non cum arbitris sedes ? 
 cum etiam ipse non pecces, aliis peccare uidearis, ut exemplo sis 
 miseris, qui nominis tui auctoritate delinquant.

tu quoque, uirgo 
 uel uidua, cur tam longo uiri sermone retineris? cur cum solo 
 relicta non metuis ? saltim alui te et uessicae cogat necessitas, ut 
 exeas foras, ut deseras in hac re, cum quo licentius quam cum 
 germano, multo uerecundius egisti cum marito. sed de scripturis 
 sanctis aliquid interrogas: interroga publice; audiant pedisequae, 
 audiant comites tuae. omne, quod manifestatur, lux 
 e s t. bonus sermo secreta non quaerit, quin potius delectatur 
 laudibus suis et testimonio plurimorum. magister egregius contemnit 
 uiros, fratres despicit et in unius mulierculae secreta eruditione 
 desudat.

Declinaui parumper de uia occasione aliorum [disputatione] 
 et, dum infantem Pacatulam instituo, immo enutrio, multarum subito 
 male mihi pacatarum bella suscepi. reuertar ad propositum. sexus 
 femineus suo iungatur sexui; nesciat, immo timeat cum pueris 
 ludere. nullum inpud icum uerbum nouerit et, si forte in tumultu 
 familiae discurrentis aliquid turpe audierit, non intellegat. matris 
 nutum pro uerbis ac monitum pro imperio habeat. amet ut parentem, 
 subiciatur ut dominae, timeat ut magistram.

cum autem 
 uirgunculam et rudem edentulam septimus aetatis annus exceperit 
 et coeperit erubescere, scire, quid taceat, dubitare, quid dicat, discat 
 memoriter psalterium et usque ad annos pubertatis libros Salomonis, 
 euangelia, apostolos ac prophetas sui cordis thesaurum faciat. 
 nec liberius procedat ad publicum nec semper ecclesiarum quaerat 
 celebritatem.

in cubiculo suo totas delicias habeat. numquam iuuenculos, 
 numquam cincinnatos uideat uocis dulcedine per aures 
 animam uulnerantes. puellarum quoque lasciuia repellatur, quae, 
 quanto licentius adeunt, tanto difficilius euitantur et, quod didicerunt, 
 secreto docent inclusamque Danaen uulgi sermonibus uiolant.

sit ei magistra comes, paedagoga custos non multo uino dedita, non 
 iuxta apostolum otiosa atque uerbosa, sed sobria, grauis, lanifica et 
 ea tantum loquens, quae animum puellarem ad uirtutem instituant. 
 ut enim aqua in areola digitum sequitur praecedentem, ita aetas 
 mollis et tenera in utramque partem flexibilis est et, quocumque. 
 
 duxeris:, trahitur. solent lasciui et comptuli iuuenes blandimentis, 
 affabilitate, munusculis aditum sibi per nutrices ad alumnas quaerere 
 et, cum clementer intrauerint, de scintillis incendia concitare paulatimque 
 proficere ad inpudentiam et nequaquam posse prohiberi

 

 
 
 
 illo in se uersiculo conprobato: aegre reprehendas, quod 
 sinas consuescere.

pudet dicere et tamen dicendum est: 
 nobiles feminae nobiliores habiturae procos uilissimae condicionis 
 hominibus et seruulis copulantur ac sub nomine religionis et 
 umbra continentiae interdum deserunt uiros, Helenae sequuntur 
 Alexandros nec Menelaos pertimescunt. uidentur haec, planguntur 
 et non uindicantur, quia multitudo peccantium peccandi licentiam 
 subministrat.

Pro nefas, orbis terrarum ruit et in nobis peccata non corruunt. 
 urbs inclita et Romani imperii caput uno hausta est incendio. 
 nulla regio, quae non exules eius habeat. in cineres ac 
 fauillas sacrae quondam ecclesiae conciderunt et tamen studemus 
 auaritiae. uiuimus quasi altera die morituri et aedificamus quasi 
 semper in hoc uicturi saeculo. auro parietes, auro laquearia, auro 
 fulgent capita columnarum et nudus atque esuriens ante fores 
 nostras in paupere Christus moritur.

legimus Aaron pontificem isse 
 obuiam furentibus flammis et accenso turibulo dei iram cohibuisse; 
 stetit inter mortem et uitam sacerdos maximus nec ultra uestigia 
 eius ignis procedere ausus est. Moysi loquitur deus: dimitte 
 me et delebo populum istum. quando dicit: dimitte 
 me, ostendit se teneri, ne faciat, quod minatus est; dei enim potentiam 
 serui preces inpediebant.

quis, putas, ille sub caelo est, qui 
 nunc irae dei possit occurrere, qui obuiare flammis et iuxta apostolum 
 dicere: optabam ego anathema esse pro fratribus 
 meis? pereunt cum pastoribus greges, quia, sicut populus, 
 sic sacerdos. Moyses conpassionis loquebatur affectu: si 
 dimittis populo huic, dimitte; sin autem, dele 
 me de libro tuo. uult perire cum pereuntibus nec propria

 

 

 

 
 
 
 salute contentus est. gloria quippe regis multitudo 
 populi.

his Pacatula est nata temporibus, inter haec crepundia 
 primam carpit aetatem ante lacrimas scitura quam risum, prius 
 fletum sensura quam gaudium. necdum introitus, iam exitus; talem 
 semper fuisse putat mundum. nescit praeterita, fugit praesentia, 
 futura desiderat. quae ut tumultuario sermone dictarem et post 
 neces amicorum luctumque perpetuum infanti senex longo postliminio 
 scriberem, tua me, Gaudenti frater, inpulit caritas; maluique 
 parum quam nihil omnino poscenti dare, quia in altero uoluntas 
 oppressa luctu, in altero amicitiae dissimulatio est.

Quaeris, Dardane, Christianorum nobilissime, nobilium 
 Christiamssime, quae sit terra repromissionis, quam Iudaei redeuntes 
 ex Aegypto possiderunt, cum a maioribus eorum iam fuerit 
 ante possessa ac proinde non sit promissa, sed reddita. his enim 
 uerbis uteris in calce epistulae tuae. quod interrogans uideris 
 illud sentiie, quod plurimis nostrorum placet, aliam repromissionis 
 esse terram quaerendam, de qua et Dauid loquitur in psalmo: 
 credo uidere bona domini in terra uiuentium 
 et dominus in euangelio: beati mites, quoniam ipsi

 

 

 

 

 

 

 

 
 
 
 possidebunt terram.

utique Dauid, quando haec cantabat 
 in spiritu, in terra repromissionis erat et non solum in Iudaeae finibus 
 morabatur, sed multarum in circuitu nationum uictor extiterat, 
 quae a torrente Aegypti, qui est Rinocorurae, usque ad Eufraten 
 fluuium tendebantur, dicens in alio loco: in Idumaeam extendam 
 calciamentum meum, mihi alienigenae 
 seruient. quomodo ergo se credebat accipere, quod iam 
 uictoria possidebat? et ne forsitan legentibus Iudaeis ambiguum 
 derelinquat, quae sit illa terra, quam uidere cupiebat, ipso sermone 
 demonstrat dicens: credo uidere bona domini in terra 
 uiuentium.

ergo terra Iudaeae, quae dicioms illius erat, 
 non est terra uiuentium, id est Abraham, Isaac et Jacob, de quibus 
 dominus in quaestione resurrectionis dicit: non est deus mortuorum, 
 sed uiuentium, uerum terra et regio mortuorum, 
 (e quibus loquitur in Ezechihel: anima, quae peccauerit, 
 ipsa morietur et: non mortui laudabunt te, 
 t omine, sed nos, qui uiuimus [qui] in resurrectione 
 occursuri domino saluatori dicente apostolo: hoc enim dico 
 uobis in sermone domini, quoniam nos, qui 
 uiuimus, qui relinquimur in aduentum domini, 
 non praeueniemus eos, qui dormiunt. 
 de quibus et Hieremias loquitur: rel inquentes super 
 terram scribantur.

quodque promittit: credo u idere 
 bona domini, ad spiritalem nos perspicue trahit intellegentiam. 
 quae enim bona rex alia requirebat aut quo indigebat,

 

 

 
 
 
 qui tantae potentiae fuit, ut partis per illum opibus Salomon, filius 
 eius, quo nullus in orbe terrarum ditior fuit, contentus esset ? sed in 
 terra uiuentium bona illa requirebat, quae nec oculus uidit 
 nec auris audiuit nec in cor hominis ascenderunt, 
 quae praeparauit deus diligentibus 
 s e. quod autem in euangelio dicitur: beati mites, quoniam 
 ipsi possidebunt terram, iuxta litteram sibi uidetur 
 esse contrarium. non enim terrae promissio mansuetorum est et 
 mitium, qui saepe etiam a parentibus derelicta perdunt propter 
 mansuetudinem, sed uirorum fortium et uiolentorum, qui sunt ad 
 bella promptissimi.

denique et in psalmo quadragesimo quarto, qui 
 sub nomine Salomonis ad Christi ecclesiaeque eius sacramentum refertur, 
 scribitur: accingere gladium super femur 
 tuum, potentissime. specie tua et decore tuo 
 et intende et prosperare et regna propter 
 mansuetudinem et iustitiam et ueritatem et 
 deducet te mirabiliter dextera tua. hic est, qui 
 et in psalmo alio loquebatur: memento, domine, Dauid 
 et omnis mansuetudinis eius et iterum: adsumens 
 mansuetos dominus et apertius in euangelio: 
 discite a me, quia humilis sum et mansuetus 
 corde. in cuius typo et Moyses omnium hominum, qui erant super 
 terram, mansuetissimus scribitur.

Haec est, ut diximus, terra uiuentium, in qua sanctis uiris 
 atque mansuetis bona domini praeparantur, quae ante aduentum 
 in carne domini saluatoris nec Abraham nec Isaac nec Iacob nec

 

 
 
 
 prophetae et alii iusti uiri consequi potuerunt. denique et Abraham, 
 licet diuersis locis, cum Lazaro uidetur apud inferos et Iacob, uir 
 iustus, dicit: lugens et gemens descendam ad infernum. 
 sanguis Christi clauis paradisi est dicentis ad latronem: 
 hodie mecum eris in paradiso.

ista est, ut diximus, 
 terra uiuentium, terra diuitiarum et bonorum dei, quae primus 
 Adam perdidit et secundus inuenit, immo ab illo perditam iste restituit 
 dicente apostolo: regnauit mors ab Adam usque 
 ad Moysen — sub cuius persona lex intellegitur — in 
 similitudinem praeuaricationis Adam, qui est 
 forma futuri. uolumus scire, quae sit terra, manifestius?

legamus Malachiam: beatos uos dicent omnes, dicit 
 dominus, quoniam eritis uos terra uoluntaria, 
 quae significantius Graece appellatur {}sÂ1Jli\'fJ, quam uel sancti 
 desiderent uel quae placeat deo.

Esaias quoque in haec uerba consentit 
 dicens: et erit uir abscondens sermones 
 suos et apparebit in terra Sion sicut fluuius 
 gloriosus in terra sitienti. quae est terra Sion, 
 in qua apparebit fluuius gloriosus? illa uidelicet, de qua idem 
 Dauid in alio psalmo canit: gloriosa dicta sunt de te, 
 ciuitas dei, et iterum: diligit dominus portas 
 Sion super omnia tabernacula Iacob.

istas portas 
 diligit deus, quas uidemus in cineres et fauillas esse conuersas ? non 
 dico prudentibus, sed ne stultis quidem hoc persuaderi potest. 
 ego arbitror et illud, quod in sexagesimo quarto psalmo legimus: 
 uisitasti terram et inebriasti eam, multiplicasti 
 locupletare illam. fluuius dei repletus

 

 
 
 
 est aquis; parasti cibum illorum, quoniam 
 sic est praeparatio tua. sulcos eius inebria, 
 multiplica genimina illius; in stillicidiis 
 eius laetabitur germinans, huic sensui conuenire.

illa 
 enim terra cotidie uisitatur a deo, inebriatur cunctisque est plena 
 diuitiis. de hac fluuius egreditur dei, de quo scriptum est: fluminis 
 impetus laetificat ciuitatem dei, qui et 
 in descriptione templi Ezechihel mystico sermone narratur, in cuius 
 ripis arbores sunt ex utraque parte per singulos menses nouis frugibus 
 abundantes, de qua terra et in Prouerbiis uir scripsit sapientissimus: 
 qui operatur terram suam, inplebitur 
 panibus.

quod si de hac terra, quam cernimus et quae magis a 
 peccatoribus possidetur, de qua scriptum est: maledicta 
 terra in operibus, aliquis intellegendum putat, respondeat, 
 quomodo possit haec stare sententia: qui operatur terram 
 suam, inplebitur panibus. quanti enim operantur terram 
 et exercent uomere et tamen multis inpedientibus causis egestate 
 conficiuntur et penuria! sed considerandum, scriptura quid dicat: 
 qui operatur terram \'suam', quae proprie iuris sui est, 
 de qua numquam eici potest; secundum quem sensum et illud 
 scriptum est: redemptio animae uiri propriae diuitiae.

et hoc secundum litteram mentiri putes: quanti enim 
 alienis amicorumque redimuntur pecuniis! huius terrae cultores 
 agricolae apostoli sunt, quibus dicitur: uos estis sal terrae 
 et in alio loco: in patientia uestra possidebitis

 

 
 
 
 animas uestras, quorum unus, uas electionis, confidentissime 
 loquebatur: dei enim cooperatores sumus, dei 
 agricultura, dei aedificatio estis et multa alia, 
 quae idcirco non replico, ne sensum uidear legentis obtundere et 
 memoriae illius diffidere.

Illud quoque sollicita mente tractemus et scripturarum 
 nos doceat auctoritas, sanctos huius terrae, quam Iudaei terram 
 repromissionis autumant, non habitatores esse, sed accolas atque 
 peregrinos. ex iusti uiri persona legimus: aduena sum ego 
 et peregrinus sicut omnes patres mei. qui cum 
 diu in terrae huius tenebris uersaretur, flebiliter ingemiscit et dicit: 
 heu me, quia peregrinatio mea prolongata 
 est, habitaui cum habitantibus Cedar, multum 
 accola fuit anima mea.

ubicumque autem habitator 
 terrae legitur, et priora et media et extrema tractemus et liquido 
 scripturarum poterit regula conprobari, semper habitatores terrae 
 peccatores appellari, de quibus in Apocalypsi Iohannis illud exemplum 
 est: uae habitatoribus terrae. Abraham, ad 
 quem primum facta est promissio dicente domino: tibi dabo 
 terram hanc et semini tuo, iuxta Stephani, primi in 
 Christo martyris, concionem ne uestigium quidem pedis dicitur 
 accepisse.

ita enim scriptum est: tunc egressus de terra 
 Chaldaeorum habitauit in Charran et inde, 
 postquam mortuus est pater eius, migrauit 
 in terram, in qua nunc uos habitatis; et non 
 dedit ei possessionem, ne uestigium quidem

 

 
 
 
 pedis, quam repromisit dare ei in possessionem 
 et semini eius post ipsum.

ac ne iorsitan lectoris 
 tacita cogitatio trahat eum ad illam intellegentiam, ut, quod 
 non est datum parenti, reddatur posteris, uas electionis loquitur ad 
 Hebraeos: fide, qui uocatur Abraham, oboediuit 
 egredi in locum, quem accepturus erat in 
 possessionem, et egressus est nesciens, quo 
 iret. fide peregrinatus est in terra repromissionis 
 quasi in aliena in tabernaculis habitans 
 cum Isaac et Iacob, coheredibus 
 eiusdem promissionis; expectabat enim fundamentum 
 habentem ciuitatem, cuius artifex 
 et creator deus est.

et iterum, cum de Abel et Enoch, Noe 
 Sarraque dixisset, intulit: iuxta fidem mortui sunt 
 hi omnes non acceptis repromissionibus, sed 
 procul eas uidentes et salutantes et confitentes, 
 quia peregrini et aduenae sunt super 
 terram. qui enim sic loquuntur, ostendunt, 
 quod quaerant patriam. et, siquidem illius 
 recordabantur, de qua egressi erant, habebant 
 tempus, ut reuerterentur; nunc uero 
 meliorem desiderant, id est caelestem.

multisque 
 in medio sanctis ad extremum intulit: et hi omnes testi- . 
 monium habentes in fidem non acceperunt 
 repromissionem deo de nobis quid melius 
 prouidente, ne sine nobis perfecti fierent.

 

 
 
 
 accessimus enim ad montem Sion et ciuitatem 
 dei uiuentis, Hierusalem caelestem, et 
 multa milia angelorum sollemnitatis et ecclesiam 
 primitiuorum, qui scripti sunt in 
 caelis.

nec me fugit, quod perfidia Iudaeorum haec testimonia 
 non suscipiat, quae utique ueteris testamenti auctoritate firmata 
 sunt. illud nostris dicendum est, hanc epistulam, quae scribitur 
 ad Hebraeos, non solum ab ecclesiis orientis sed ab omnibus retro 
 ecclesiae Graeci sermonis scriptoribus quasi Pauli apostoli suscipi, 
 licet plerique eam uel Barnabae uel Clementis arbitrentur, et nihil 
 interesse, cuius sit, cum ecclesiastici uiri sit et cotidie ecclesiarum 
 lectione celebretur.

quodsi eam Latinorum consuetudo non recipit 
 inter scripturas canonicas, nec Graecorum quidem ecclesiae Apocalypsin 
 Iohannis eadem libertate suscipiunt, et tamen nos utramque 
 suscipimus nequaquam huius temporis consuetudinem sed ueterum 
 scriptorum auctoritatem sequentes, qui plerumque utriusque 
 abutuntur testimoniis, non ut interdum de apocryphis facere 
 solent — quippe et gentilium litterarum raro utantur exemplis —, 
 sed quasi canonicis et ecclesiasticis.

Respondeant mihi, qui hanc terram — quae nunc nobis Christi 
 passione et resurrectione terra repromissionis effecta est-possessam 
 putant a populo Iudaeorum, postquam est reuersus ex Aegypto, 
 quantum possederit: utique a Dan usque Bersabee, quae uix centum 
 sexaginta milium in longum spatio tenditur. neque enim Dauid

 

 
 
 
 et Salomon, potentissimos reges, exceptis his, quos post uictoriam 
 in amicitiam receperunt, plus tenuisse scriptura testatur.

et hoc 
 dico, ut taceam quinque Palaestinae ciuitates, Gazam, Ascalonem, 
 Geth, Accaron, Azotum, Idumaeos quoque ad meridianam plagam 
 septuaginta quinque milibus ab Hierosolyma separatos, Arabas et 
 Agarenosquos nunc Sarracenos uocant, in uicinia urbis Hierosolymae. 
 pudet dicere latitudinem terrae repromissionis, ne ethnicis occasionem 
 blasphemandi dedisse uideamur.

ab Ioppe usque ad uiculum 
 nostrum Bethleem quadraginta sex milia sunt, cui succedit uastissima 
 solitudo plena ferocium barbarorum, de quibus dicitur: c o ntra 
 faciem omnium fratrum tuorum habitabis 
 et quorum facit poeta eloquentissimus mentionem: lateque 
 uagantes Barcaei, a Barca oppido, quod in solitudine 
 situm est, quos nunc corrupto sermone Afri Baricianos uocant. hi 
 sunt, qui pro locorum qualitatibus diuersis nominibus appellantur 
 et a Mauritania per Africam et Aegyptum Palaestinamque et Phoenicem, 
 Coelen Syriam et Osrohenen, Mesopotamiam atque Persidem 
 tendunt ad Indiam.

haec, Iudaee, tuarum longitudo et latitudo

 

 
 
 
 - terrarum, in his gloriaris, super his te per diuersas prouincias ignorantibus 
 iactitas: ad populum phaleras, ego te intus 
 et in cute noui.

Quodsi obieceris terram repromissionis dici, quae in Numerorum 
 uolumine continetur, a meridie maris salinarum per Sina et 
 Cades-Barne usque ad torrentem Aegypti, qui iuxta Rinocoruram 
 mari magno influit, et ab occidente ipsum mare, quod Palaestinae, 
 Phoenici, Syriae Coelae Ciliciaeque praetenditur, ab aquilone Taurum 
 montem et Zephyrium usque Emath, quae appellatur Epiphania 
 Syriae, ad orientem uero per Antiochiam et lacum Cenereth, quae 
 nunc Tiberias appellatur, et Iordanem, qui mari influit salinarum, 
 quod nunc mortuum dicitur — trans Iordanem autem duarum semis 
 tribuum possessio est, Ruben et Gad et dimidiae tribus Manasse 
 —, et ego fatebor haec tibi repromissa, non tradita, si obseruasses 
 mandata dei et in praeceptis illius ambulasses, si non pro

 

 
 
 
 omnipotente deo coluisses Beelphegor et Baalim, Beelzebub et Chamos, • 
 quos quia praetulisti deo, omnia, quae tibi promissa fuerant, perdidisti.

et mihi in euangelio promittuntur regna caelorum, quae instrumentum 
 uetus omnino non nominat. sed si non fecero, quae praecepta 
 sunt, nequaquam erit culpa in promittente, sed in me, qui promissum 
 accipere non merui. [ubi enim optio proponitur, si opera praetermittuntur, 
 frustra cupias, quod promissum est.] lege librum Iosue 
 et Iudicum et, quantis possessionis angustiis sis coartatus, intelleges.

quid diuersarum urbium alienigenas commemorem, quos populus 
 Iudaeorum non quiuit expellere de urbibus et sedibus suis, cum 
 ipsa metropolis tua — prius Iebus, postea Salem, tertio Hierosolyma 
 et nunc Aelia — Iebusaeos expellere non ualuerit, sed manserit cum 
 eis in scandalum exemplumque uitiorum in tantum, ut, ubi templum 
 tuum conditum est, area Ornae fuerit Iebusaei et ipsum templum 
 LXXX milium latomorum et LXX milium uectorum, hoc est 
 CL milium exceptis praepositis operum pro multitudine habitantium 
 tecum incircumcisorum ab ethnicis extructum sit ?

Nec hoc dico in sugillationem terrae Iudaeae, ut hereticus 
 sycophanta mentitur, aut quo auferam historiae ueritatem, quae 
 fundamentum est intellegentiae spiritalis, sed ut decutiam supercilium 
 Iudaeorum, qui synagogae angustias ecclesiae latitudini 
 praeferunt.

si enim occidentem tantum sequuntur litteram et non 
 spiritum uiuificantem, ostendant terram repromissionis lacte et 
 melle manantem; sin autem per tropologiam dictum putant pro 
 rerum omnium abundantia, et nos confessionis terram terramque 
 uiuentium terrae ueprium praeferimus dicente domino ad Moysen de 
 abiectione Israhelis et adsumptione gentium: dimitte me, ut 
 deleam populum istum et faciam te ingentem 
 magnam, et eodem patre ad filium: postula a me et 
 dabo tibi gentes hereditatem tuam et possessionem 
 tuam terminos terrae et apertius per Esaiam: 
 parum tibi est, ut sis puer meus ad suscitandas 
 tribus Iacob et faeces — uel reliquias — 
 Israhel congregandas. dedite in lucem cunctis 
 gentibus, ut sis saluator uniuersae terr 
 a e.

ex quo perspicue demonstratur omnia illius populi in imagine 
 et umbra et typo praecessisse, scripta autem esse pro nobis, i n 
 quos fines saeculorum decucurrerunt.

Multa, Iudaee, scelera commisisti, cunctis circa seruisti nationibus. 
 ob quod factum? utique propter idolatriam. cumque seruires 
 crebro, misertus tui est deus et misit iudices et saluatores, 
 qui te de famulatu Moabitarum et Ammanitarum, Philistiim

 

 
 
 
 quoque et diuersarum gentium liberarunt. nouissime sub regibus 
 offendisti deum et omnis prouincia Babylonia uastante deleta est 
 et per septuaginta annos mansit solitudo.

a Cyro, rege Persarum, 
 est laxata captiuitas - Hesdra hoc et Neemia plenissime referunt —, 
 extructum est templum sub Dario, rege Persarum atque Medorum, 
 a Zorababel, filio Salathiel, et Iesu, filio Iosedech, sacerdote magno. 
 quae passi sitis a Medis, Aegyptiis Macedonibusque, non numero 
 nec tibi adducam in memoriam Antiochum Epiphanen, crudelissimum 
 omnium tyrannorum, nec Gnaeum Pompeium, Gabinium, 
 Scaurum, Uarum, Cassium Sossiumque replicabo, qui tuis 
 urbibus et praecipue insultauere Hierosolymae.

ad extremum sub 
 Uespasiano et Tito urbs capta templumque subuersum est. deinde 
 ciuitatis usque ad Adrianum principem per quinquaginta annos 
 mansere reliquiae. post euersionem templi paulo minus per quadringentos 
 annos et urbis et templi ruinae permanent. ob quod tantum 
 facinus ? certe non colis idola, sed etiam seruiens Persis atque Romanis 
 et captiuitatis pressus iugo ignoras alienos deos.

quomodo 
 clementissimus deus, qui numquam tui oblitus est, nunc per tanta 
 spatia temporum miseriis tuis non adducitur, ut soluat captiuitatem 
 et, ut uerius dicam, expectatum tibi mittat antichristum ? ob quod, 
 inquam, facinus et tam execrabile scelus auertit oculos suos ? ignoras 
 ? memento uocis parentum tuorum: sanguis eius super

 

 
 
 
 nos et super filios nostros et: uenite, occidamus 
 eum et nostra erit hereditas et: non habemus 
 regem nisi Caesarem. habes, quod elegisti: usque 
 ad finem mundi seruiturus es Caesari, donec gentium introeat 
 plenitudo et sic omnis Israhel saluus 
 fiat, ut, qui quondam eiat in caput, uertatur in caudam.

Haec tibi, uir eruditissime, in duplicis praefecturae honore 
 transacto nunc in Christo honoratior, tumultuaria et breui lucubratione 
 dictaui, ne uiderer omnino reticere. eodem enim tempore, 
 immo eodem die mihi et litterae tuae redditae sunt et meae expeditae, 
 ut aut tacendum fuerit aut incompto eloquio respondendum, 
 quorum alterum pudoris, alterum caritatis est.

Inter omnes materias, quas ab adulescentia usque aa hanc 
 aetatem uel mea uel notariorum scripsi manu, nihil praesenti opere 
 difficilius. scripturus enim ad Demetriadem, uirginem Christi, quae

 

 

 

 

 

 

 
 
 
 et nobilitate et diuitiis prima est in orbe Romano, si cuncta uirtutibus 
 eius congrua dixero; adulari putabor, si quaedam subtraxero, 
 ne incredibilia uideantur, damnum laudibus eius mea faciet uerecundia.

quid igitur faciam ? quod inplere non possum, negare non 
 audeo: tanta est auiae eius et matris, insignium feminarum, in 
 iubendo auctoritas, in petendo fides, in extorquendo perseuerantia. 
 neque enim ut nouum quiddam et praecipuum a me flagitant, cuius 
 ingenium.in huiusce modi materiis saepe detritum est, sed ne uocis 
 meae pro uirili parte desit testimonium in eius uirtutibus explicandis, 
 cuius — ut incliti oratoris utar sententia — spes magis 
 laudanda quam res est, quamquam puellares annos fidei 
 ardore superarit et inde coeperit, unde alias desisse perfectae consummataeque 
 uirtutis est.

Procul obtrectatio, facessat inuidia, nullum in ambitione sit 
 crimen. ignoti ad ignotam scribimus: dumtaxat iuxta faciem corporalem; 
 alioquin interior homo pulchre sibi cognitus est illa 
 notitia, qua et apostolus Paulus Colosenses multosque credentium 
 nouerat, quos ante non uiderat.

quantum sit apud me meritum, immo 
 miraculum uirginis nostrae, hinc potest aestimari, quod occupatus 
 in explanatione templi Hiezechielis — quod opus in omnibus 
 scripturis sanctis uel difficillimum est — et in ea parte delubri, in qua 
 sancta sanctorum et thymiamatis altare describitur, malui parumper 
 hoc uti deuerticulo, ut de altari transirem ad altare et hostiam 
 uiuam, placentem deo ac sine ulla macula aeternae pudicitiae 
 consecrarem.

scio, quod ad inprecationem pontificis flammeum 
 uirginale sanctum operuerit caput et illud apostolicae uocis insigne

 

 
 
 
 celebratum sit: uolo autem uos omnes uirginem 
 castam exhibere Christo, quando adstitit regina 
 a dextiis eius in uestitu deaurato circumdata 
 uarietate. qua ueste polymita et multarum uirtutum 
 diuersitate contexta indutus fuit et Ioseph et regum quondam utebantur 
 filiae.

unde et ipsa sponsa laetatur ac dicit: introduxit 
 me rex in cubiculum suum sodaliumque respondit 
 chorus: omnis gloria filiae regis intrinsecus. 
 sed et nostra oratio dabit aliquid emolumenti. equorum 
 cursus fauore pernicior fit, pugilum fortitudo clamoribus incitatur, 
 paratas ad proelium acies strictosque mucrones sermo imperatoris 
 accendit: igitur et in opere praesenti auia quidem materque plantauerint, 
 sed et nos rigabimus et dominus incrementum dabit.

Rhetorum disciplina est abauis et atauis et omni retro nobilitate 
 ornare, quem laudes, ut ramorum sterilitatem radix fecunda 
 conpenset et, quod in fructu non teneas, mireris in trunco. scilicet 
 nunc mihi Proborum et Olybriorum clara repetenda sunt nomina 
 et inlustre Anicii sanguinis genus, in quo aut nullus aut rarus est, 
 qui non meruerit consulatum, aut proferendus Olybrius, uirginis 
 nostrae pater, quem inmatura morte subtractum Roma congemuit.

uereor plura dicere, ne sanctae matris uulnus exasperem et uirtutum 
 eius recordatio fiat doloris instauratio. pius filius, uir amabilis, 
 clemens dominus, ciuis affabilis, consul quidem in pueritia, 
 sed morum bonitate senator inlustrior. felix morte sua, qui non 
 uidit patriam corruentem, immo felicior sobole, qui Demetriadis

 

 

 

 
 
 
 proauiae nobilitatem insigniorem reddidit Demetriadis filiae perpetua 
 castitate.

Uerum quid ago ? oblitus propositi, dum admiror iuuenem, 
 laudaui aliquid bonorum saecularium, cum in eo mihi uirgo magis 
 nostra laudanda sit, quod haec uniuersa contempserit, quod non se 
 nobilem, non diuitiis praepotentem, sed hominem cogitarit. incredibilis 
 animi fortitudo inter gemmas et sericum, inter eunuchorum et 
 puellarum cateruas et adulationem ac ministeria familiae perstrepentis 
 et exquisitas epulas, quas amplae domus praebebat abundantia, 
 appetisse eam ieiuniorum laborem, asperitatem uestium, 
 uictus continentiam.

legerat enim domini uerba dicentis: qui 
 mollibus uestiuntur, in domibus regum sunt. 
 stupebat ad conuersationem Heliae et Iohannis Baptistae, quorum 
 uterque zona pellicia adstrinxit et mortificauit lumbos suos, alter 
 uenisse narratur in spiritu et uirtute Heliae praecursor domini, 
 in utero prophetans parentis et ante diem iudicii iudicis uoce 
 laudatus. Annae, filiae Fanuelis, mirabatur ardorem, quae orationibus 
 atque ieiuniis usque ad ultimam senectutem in templo 
 domino seruiebat. quattuor uirginum filiarum Philippi desiderabat 
 chorum et unam se illarum esse cupiebat, quae pudicitia 
 uirginali prophetiae gratiam consecutae sunt.

his et huiusce 
 modi cogitationibus pascebat animum nihil ita metuens quam 
 auiam matremque offendere. quarum cum incitaretur exemplo, 
 uoluntate et studiis terrebatur, non quo displiceret eis sanctum 
 propositum, sed quod pro rei magnitudine optare id et appetere

 

 
 
 
 non auderent. aestuabat Christi tiruncula, oderat ornatum suum 
 et cum Hester loquebatur ad dominum: tu nosti, quod 
 oderim ins i g nec a pit ism e i-hoc est diadema, 
 quo utebatur quasi regina — et tantae ducam inmunditiae 
 uelut pannum mulieris menstruatae.

aiunt sanctae et nobiles feminae, quae eam uidere, quae norunt, 
 quas de litore Galliarum ad habitationem sanctorum locorum 
 hostium per Africam conpulit saeua tempestas, noctibus et secreto 
 consciis tantum uirginibus dei, quae in matris et auiae comitatu 
 erant, numquam eam linteamine, numquam plumarum usam 
 mollitie, sed ciliciolum in nuda humo habuisse pro stratu, iugibus 
 faciem rigasse lacrimis saluatoris mente genibus aduolutam, ut 
 suum reciperet propositum, ut inpleret desiderium, ut auiae animum 
 matrisque molliret.

Quid ultra differo? cum iam nuptiarum adpropinquaret 
 dies et futuro matrimonio thalamus pararetur, secrete et absque 
 arbitris noctemque habens pro solacio talibus fertur se armasse 
 consiliis: \'quid agis, Demetrias? cur pudicitiam tanto pauore 
 defendis ? libertate opus est et audacia. quae sic in pace metuis, 
 quid faceres in martyrio perpetrando? quae tuorum uultum 
 ferre non potes, quomodo sustineres tribunalia persecutorum ?

si te uirorum exempla non prouocant, hortetur faciatque securam 
 beata martyr Agnes, quae et aetatem uicit et tyrannum 
 et titulum castitatis martyrio coronauit. nescis, misera, nescis, v 
 cui debeas uirginitatem tuam. dudum inter barbaras tremuisti

 

 

 
 
 
 manus, auiae matrisque sinu et palliis tegebaris, uidisti te captiuam 
 et pudicitiam tuam non tuae potestatis, horruisti truces 
 hostium uultus, raptas uirgines dei gemitu tacito conspexisti.

urbs tua, quondam orbis caput, Romani populi sepulchrum est, 
 et tu in Libyco litore exulem uirum ipsa exul accipies? quam 
 habitura pronubam? quo deducenda comitatu? stridor linguae 
 Punicae procacia tibi fescennina cantabit. rumpe moras omnes. 
 perfecta dilectio forasmittit timorem. adsume 
 scutum fidei, loricam iustitiae, galeam salutis, procede ad 
 proelium. habet et seruata pudicitia martyrium suum. quid metuis 
 auiam? quid formidas parentem? forsitan et ipsae uelint, 
 quod te uelle non credunt.

his inflammata stimulis omnem corporis 
 cultum et habitum saecularem quasi propositi sui inpedimenta 
 proiecit. pretiosa monilia et graues censibus uniones 
 ardentesque gemmae redduntur scriniis, uili tunica induitur, 
 uiliori tegitur pallio et insperata auiae genibus repente prouoluitur 
 fletu tantum et planctibus, quae esset, ostendens.

obstipuit 
 sancta et grauis femina alienum habitum in nepte conspiciens, 
 mater gaudio stabat adtonita. utraque uerum non credere, 
 quod uerum esse cupiebant. haesit uox faucibus et inter 
 ruborem atque pallorem metumque ac laetitiam cogitationes 
 uariae mutabantur.

Succumbendum est huic loco neque narrare adgrediar, quod 
 dicendo minus faciam. ad explicandam incredibilis gaudii magnitudinem 
 et Tulliani fluuius siccaretur ingenii et contortae Demosthenis 
 uibrataeque sententiae tardius languidiusque ferrentur.

 

 
 
 
 quicquid potest cogitare animus, quicquid sermo non potest explicare, 
 illo in tempore factum audiuimus. certatim in oscula neptis 
 et filiae ruunt. ubertim flere gaudio, iacentem manu attollere 
 amplexarique trepidantem, agnoscere in illius proposito 
 mentem suam et gratulari, quod nobilem familiam uirgo uirgi- nitate 
 sua nobiliorem faceret. inuenisse eam, quod praestaret 
 generi, quod Romanae urbis cineres mitigaret.

Iesu bone, quid 
 illud in tota domo exultationis fuit? quasi ex radice fecunda 
 multae simul uirgines pullularunt exemplumque patronae et 
 dominae secuta est clientium turba atque famularum. per omnes 
 domos feruebat uirginitatis professio, quarum cum inpar esset in 
 carne condicio, unum erat praemium castitatis. parum loquor: 
 cunctae per Africam ecclesiae quodam exultauere tripudio.

non 
 solum ad urbes, oppida uiculosque, sed ad ipsa quoque mappalia 
 celebris fama penetrauit. omnes inter Africam Italiamque insulae 
 hoc rumore repletae sunt et inoffenso pede longius gaudia 
 cucurrere. tunc lugubres uestes Italia mutauit et semiruta urbis 
 Romae moenia pristinum ex parte recepere fulgorem propitium 
 sibi aestimantes deum in alumnae conuersione perfecta. putares 
 extinctam Gothorum manum et conluuiem perfugarum atque 
 seruorum domini desuper intonantis fulmine concidisse.

non sic 
 post Trebiam, Trasumennum et Cannas, in quibus locis Romanorum 
 exercituum caesa sunt milia, Marcelli primum apud Nolam 
 proelio se populus Romanus erexit. minori prius gaudio strata 
 Gallorum agmina auro redempta nobilitas et seminarium Romani

 

 
 
 
 generis in arce cognouit. penetrauit hic rumor orientis litora 
 et in mediterraneis quoque urbibus Christianae gloriae triumphus 
 auditus est.

quae uirginum Christi non huius se societate 
 iactauit ? quae mater non tuum, Iuliana, beatum clamauit uterum? 
 incerta apud infideles sint praemia futurorum: plus interim 
 recepisti, uirgo, quam obtulisti. quam sponsam hominis una 
 tantum prouincia nouerat, uirginem Christi totus orbis audiuit.

solent miseri parentes et non plenae fidei Christiani deformes et 
 aliquo membro debiles filias, quia dignos generos non inueniunt, 
 uirginitati tradere — tanti, ut dicitur, uitrum, quanti margaritum 
 —; certe, qui religiosiores sibi uidentur, paruo sumptu et qui 
 uix ad alimenta sufficiat uirginibus dato omnem censum in utrosque 
 sexus saecularibus liberis largiuntur.

quod nuper in hac urbe 
 diues quidam fecit presbyter, ut duas filias in proposito uirginali 
 inopes relinqueret et aliorum ad omnem copiam filiorum luxuriae 
 atque deliciis prouideret, fecerunt hoc multae, pro dolor, nostri 
 propositi feminae; atque utinam rarum esset exemplum, quod 
 quanto crebrius est, tanto istae feliciores, quae ne plurimarum 
 quidem exempla sectatae sunt!

Fertur et omnium Christianorum laude celebratur, quicquid 
 fuerat nuptiis praeparatum, a sancta Christi synoride uirgini 
 traditum, ne sponso fieret iniuria, immo ut dotata pristinis 
 opibus ueniret ad sponsum et, quod in rebus mundi periturum 
 erat, domesticorum dei inopiam sustentaret.

quis hoc credat? 
 Proba illa, omnium dignitatum et cunctae nobilitatis in orbe 
 Romano nomen inlustrius, cuius sanctitas et in uniuersos effusa

 
 
 
 bonitas etiam apud barbaros uenerabilis fuit, quam trium liberorum, 
 Probini, Olybrii et Probi, non fatigarunt ordinarii consulatus 
 et cum incensis direptisque domibus in urbe captiuitas, 
 nunc auitas uenundare dicitur possessiones et facere sibi amicos 
 de iniquo mammona, qui se recipiant in aeterna tabernacula, 
 ut erubescat omnis ecclesiastici ministerii gradus et cassa nomina 
 monachorum emere praedia tanta nobilitate uendente.

uix 
 barbarorum effugerat manus et auulsas de conplexu suo uirgines 
 fleuerat, cum subito intolerabili et quod numquam timuerat 
 amantissimi filii orbitate percutitur et quasi futura uirginis 
 Christi auia spe futurorum mortiferum uulnus excepit probans 
 in se uerum esse, quod in lyrico carmine super iusti praeconio 
 dicitur: 
 si fractus inlabatur orbis, 
 inpauidum ferient ruinae. 
 legimus in uolumine Iob:

adhuc isto loquente uenit 
 alius nuntius et in eodem: temptatio-siue, 
 ut melius habetur in Hebraeo, militia — est uita hominis 
 super t.erram. ad hoc enim laboramus et in saeculi 
 huius periclitamur militia, ut in futuro saeculo coronemur. 
 nec mirum hoc de hominibus credere, cum dominus ipse temptatus 
 sit. et de Abraham scriptura testatur, quod deus temptauerit 
 eum.

quam ob causam et apostolus loquitur: gaudentes 
 in tribulatione et: scientes, quod tribulatio 
 patientiam operatur, patientia probationem, 
 probatio spem, spes autem non

 

 
 
 
 confundit, et in alio loco: quis nos separabit a 
 caritate Christi? tribulatio an angustia an 
 persecutio an fames an nuditas an periculum 
 an gladius? sicut scriptum est: quia 
 propter te mortificamur tota die, aestimati 
 sumus ut oues occisionis.

ct Esaias huiusce 
 modi homines cohortatur dicens: qui ablactati estis 
 a lacte, qui auulsi ab ubere, tribulationem 
 super tribulationem expectate, spem super 
 spem. non sunt condignae passiones huius 
 temporis ad futuram gloriam, quae reuelabitur 
 in nobis.

cur ista replicauerim, sequens sermo 
 monstrabit. quae de medio mari fumantem uiderat patriam et 
 fragili cumbae salutem suam suorumque commiserat, crudeliora 
 inuenit Africae litora. excipitur enim ab eo, quem nescias utrum 
 auarior an crudelior fuerit, cui nihil dulce praeter uinum et pretium 
 et qui sub occasione partium clementissimi principis saeuissimus 
 omnium extitit tyrannorum et — ut aliquid loquar de 
 fabulis poetarum — quasi Orcus in tartaro non tricipitem sed multorum 
 capitum habuit Cerberum, qui cuncta traheret, laceraret, 
 extingueret.

hic matrum gremi i s abducerepactas, 
 negotiatoribus et auidissimis mortalium Syris nobilium puellarum 
 nuptias uendere, non pupillorum, non uiduarum, non uirginum 
 Christi inopiae parcere manusque magis rogantium spectare 
 quam uultus. hanc feram et Charybdim Scyllamque succinctam 
 multis canibus fugiens barbaros matrona sustinuit, quae nec

 

 
 
 
 naufragiis parceret nec captiuitatibus flecteretur.

imitare, crudelis, 
 saltim hostem Romani imperii. Brennus nostri temporis 
 tantum, quod inuenerat, tulit; tu quaeris, quod non inuenis. et 
 mirantur aemuli — uirtus enim semper inuidiae patet -, curtantarum 
 secum pudicitiam tacita proscriptione mercata sit, cum et 
 ille partem sit dignatus accipere, qui totum potuit auferre, et 
 haec quasi comiti negare non ausa sit, quae se intellegebat sub 
 nomine priuatae dignitatis tyranno seruientem?

sentio me inimicorum 
 patere morsibus, quod adulari uidear nobilissimae et 
 clarissimae feminae. qui accusare non poterunt, si me scierint 
 hucusque tacuisse; neque enim laudaui in ea umquam antiquitatem 
 generis, diuitiarum et potentiae magnitudinem uiro uiuente 
 uel mortuo, quae alii forsitan mercennaria oratione laudauerint.

mihi propositum est stilo ecclesiastico laudare auiam uirginis 
 meae et gratias agere, quod uoluntatem eius sua adiuuerit uoluntate. 
 alioquin cellula monasterii, uilis cibus uestisque contempta 
 et aetas uicina iam morti breuisque temporis uiaticum 
 carent omni adsentationis infamia. denique in reliquis partibus 
 omnis mihi sermo ad uirginem dirigetur et uirginem nobilem et 
 nobilem non minus sanctitate quam genere, cuius quanto sublimis 
 ascensus est, tanto lapsus periculosior.

(unum) illud tibi, nata deo, proque omnibus 
 unum 
 praedicam et repetens iterumque iterumque 
 monebo, 
 ut animum tuum sacrae lectionis amore occupes nec in bona 
 terra pectoris tui sementem lolii auenarumque suscipias, ne

 

 
 
 
 dormiente patre familias — qui est vovg , id est animus, deo 
 semper adhaerens — inimicus homo zizania superseminet, sed 
 semper loquaris: in noctibus quaesiui, quem dilexit 
 anima mea. ubi pascis, ubi cubas in 
 meridie?et:adhaesitpostte anima mea, me 
 suscepit dextera tua illudque Hieremiae: non 1 aboraui 
 sequens te. neque enim est dolor in 
 Iacob nec labor in Israhel.

quando eras in saeculo, 
 ea, quae erant saeculi, diligebas: polire faciem purpurisso et cerussa 
 ora depingere, ornare crinem et alienis capillis turritum uerticem 
 struere, ut taceam de inaurium pretiis, candore margaritarum 
 Rubri Maris profunda testantium, zmaragdorum uirore, cerauniorum 
 flammis, hyacinthorum pelago, ad quae ardent et 
 insaniunt studia matronarum.

nunc autem, quia saeculum reliquisti 
 et secundo post baptismum gradu inisti pactum cum 
 aduersario tuo dicens ei: \'renuntio tibi, diabole, et saeculo 
 tuo et pompae tuae et operibus tuis\', serua foedus, quod pepigisti, 
 et esto consentiens pactumque custodiens cum aduersario tuo, 
 dum es in uia huius saeculi, ne forte tradat te iudici et de suo aliquid 
 usurpasse conuincat tradarisque ministro, qui ipse est inimicus 
 et uindex, et mittaris in carcerem et in tenebras exteriores, 
 quae, quanto a Christo, uero lumine, separamur, tanto nos maiori 
 horrore circumdant, et non inde exeas, nisi soluas nouissimum 
 quadrantem, id est minimum quodque delictum, quia et pro otioso 
 uerbo reddituri sumus rationem in die iudicii.

Haec dicta sint non infausto contra te uaticinio, sed pauidi 
 cautique monitoris officio ea quoque in te, quae tuta sunt,

 

 
 
 
 formidantis. si spiritus, inquit, potestatem habentis 
 ascenderit super te, locum tuum ne dimiseris. 
 quasi in procinctu et in acie stamus semper ad pugnam.

uult nos loco mouere hostis et de gradu excedere, sed solidanda 
 uestigia sunt et dicendum: statuit supra petram 
 pedes meos et: petra refugium leporibus, 
 pro quo multi \'erinacios'\' legunt, animal paruum et fugax et 
 [peccatorum] sentibus praegrauatum. sed ideo Iesus spinis coronatus 
 est et nostra delicta portauit et pro nobis doluit, ut de 
 sentibus et tribulationibus feminarum, ad quas dicitur: in anxietatibus 
 et doloribus paries, mulier, et 
 ad uirum conuersio tua et ipse tui dominabitur, 
 rosae uirginitatis et lilia castitatis nascerentur.

unde et sponsus pascitur inter lilia et inter eos, 
 qui uestimenta sua non coinquinauerunt 
 — uirgines enim permanserunt audieruntque praeceptum: c a ndida 
 sint semper uestimenta tua —, et quasi 
 auctor uirginitatis et princeps loquitur confidenter: ego flos 
 campi et lilium conuallium.

petra igitur leporum 
 est, qui in persecutionibus de ciuitate fugiunt in ciuitatem nec 
 timent illud propheticum: periit fuga a me. montes 
 autem excelsi ceruis, quorum colubri cibus sunt, quos 
 educit puer paruulus de foramine, quando pardus et haedus requiescunt 
 simul et bos et leo comedunt paleas, ut nequaquam 
 bos discat feritatem, sed leo doceatur mansuetudinem.

reuertamur 
 ad propositum testimonium: si spiritus

 

 
 
 
 potestatem habentis ascenderit super te, locum 
 tuum ne dimiseris. post quod sequitur: quia curatio 
 quiescere facit peccata maxima. qui uersiculus 
 hunc habet sensum: si in cogitationes tuas coluber ascenderit, 
 omni custodia serua cor tuum et cum Dauid 
 canito: ab occultis meis munda me, domine, et 
 ab alienis parce seruo tuo, et ad peccatum maximum, 
 quod opere perpetratur, nequaquam peruenies, sed incentiua 
 uitiorum statim in mente iugulabis et paruulos Babylonios 
 allides ad petram, in qua serpentis uestigia non repperiuntur, 
 cauteque domino promittis: si mei non fuerint dominati, 
 tunc inmaculatus ero et emundabor 
 a delicto maximo.

hoc est, quod et alibi scriptura testatur: 
 \'peccata patrum reddam in tertiam et quartam generationem\', 
 ut cogitationes nostras mentisque decretum non statim 
 puniat, sed reddat in posteris, id est in malis operibus et in delictorum 
 perseuerantia, quando loquitur per Amos: super tribus 
 et quattuor inpietaibus illius et illius ciuitatis 
 nonne aiersabor eam?

Haec cursim quasi de prato pulcherrimo sanctarum scripturarum 
 paruos flores carpsisse sufficiat pro commonitione tui, 
 ut claudas cubiculum pectoris et crebro signaculo munias frontem 
 tuam, ne exterminator Aegypti in te locum repperiat, sed primogenita, 
 quae apud Aegyptios pereunt, in tua mente saluentur 
 et dicas cum propheta: paratum cor meum, deus, 
 paratum cor meum; cantabo et psallam. 
 exsurge, gloria mea, exsurge, psalterium

 

 
 
 
 et cithara.

quam adsumere iubetur et Tyrus multis peccatorum 
 confossa uulneribus, ut agat paenitentiam et maculas 
 pristinae foeditatis cum Petro amaris abluat lacrimis. uerum nos 
 ignoremus paenitentiam, ne facile peccemus. illa quasi secunda 
 post naufragium miseris tabula sit: in uirgine integra seruetur 
 nauis. aliud est quaerere, quod perdideris, aliud possidere, quod 
 numquam amiseris.

unde et apostolus castigabat corpus suum et 
 in seruitutem redigebat, ne aliis praedicans ipse reprobus inueniretur, 
 corporisque ex persona generis humani inflammatus ardoribus 
 loquebatur: miser ego homo, quis me liberabit 
 de corpore mortis huius? et iterum: scio, 
 quia non habitat in me, hoc est in carne mea, 
 bonum; uelle enim adiacet mihi, ut faciam 
 autem bonum, nequaquam. neque enim, 
 quod uolo, bonum, sed, quod nolo, malum, 
 hoc facio et denuo: qui in carne sunt, deo 
 placere non possunt. uos autem non estis 
 in carne, sed in spiritu, si tamen spiritus 
 dei habitat in uobis.

Post cogitationum diligentissimam cautionem ieiuniorum 
 tibi arma sumenda sunt et canendum cum Dauid: humiliaui 
 in ieiunio animam meam et: cinerem 
 quasi panem manducaui et: cum molesti 
 essent mihi, induebar cilicio.

Eua per cibum 
 eiecta est de paradiso. Helias quadraginta dierum exercitatus 
 ieiunio igneo curru rapitur ad caelum. Moyses quadraginta diebus 
 ac noctibus familiaritate et sermone dei pascitur et in se 
 uerissimum probat: non in solo pane uiuit homo,

 

 
 
 
 sed in omni uerbo, quod egre dietur ex ore 
 d e i. saluator generis humani, qui uirtutum et conuersationis 
 suae nobis reliquit exemplum, post baptismum statim adsumitur 
 ab spiritu, ut pugnet contra diabolum et oppressum eum atque 
 contritum tradat discipulis conculcandum.

unde et apostolus 
 loquitur: deus autem conterat satanan sub 
 pedibus uestris uelociter. et tamen hostis antiquus 
 post quadraginta dierum ieiunium per cibum molitur insidias 
 et dicit: si filius dei es, dic, ut lapides isti 
 pane fiant.

in lege mense septimo post clangorem tubarum, 
 decima die mensis totius gentis Hebraeae ieiunium est 
 et exterminatur anima illa de populo suo, quae saturitatem praetulerit 
 continentiae. in Iob scriptum est de dracone: uirtus 
 eius in lumbis et fortitudo illius super umbilicum 
 uentris. aduersum iuuenes et puellas aetatis ardore 
 abutitur et inflammat rotam natiuitatis nostrae et inplet 
 illud in Osee: omnes adulterantes, quasi clibanus 
 corda eorum, quae dei misericordia et ieiuniorum frigore 
 restringuntur.

haec sunt ignita diaboli iacula, quae simul 
 et uulnerant et inflammant et a rege Babylonio tribus pueris 
 praeparantur, qui succendit fornacem quadraginta nouem cubitorum 
 habens et ipse septem ebdomadas ad perditionem, quas 
 dominus obseruari iusserat ad salutem. sed, quomodo ibi quartus 
 speciem habens quasi filii hominis inmensos mitigauit ardores 
 et inter camini aestuantis incendia docuit flammas calorem amittere 
 et aliud oculis comminari, aliud praebere tactui, sic et in animo 
 uirginali rore caelesti et ieiuniorum frigore calor puellaris

 

 
 , 
 
 
 extinguitur et humano corpori angelorum impetratur conuersatio.

quam ob rem et uas electionis de uirginibus se dicit domini 
 non habere praeceptum, quia contra naturam, immo ultra naturam 
 est non exercere, quod nata sis, interficere in te radicem 
 tuam et sola uirginitatis poma decerpere, nescire torum, omnem 
 uirorum horrere contactum et in corpore uiuere sine corpore.

Neque uero inmoderata tibi imperamus ieiunia et inormem 
 ciborum abstinentiam, quibus statim corpora delicata 
 franguntur et ante aegrotare incipiunt quam sanctae conuersationis 
 iacere fundamenta. philosophorum quoque sententia est 
 μεσότητας ἀρετάς, ὑπερβολὰς κακίας εἶναι , quod Latinus ita 
 potest sermo resonare: moderatas esse uirtutes, excedentes modum 
 atque mensuram inter uitia reputari.

unde et unus de septem 
 sapientibus: ne quid, ait, nimis. quod tam celebre factum 
 est, ut comico quoque uersu expressum sit. sic debes ieiunare, ut 
 non palpites et respirare uix possis et comitum tuarum uel porteris 
 uel traharis manibus, sed, ut fracto corporis appetitu nec in lectione 
 nec in psalmis nec in uigiliis solito quid minus facias. ieiunium 
 non perfecta uirtus, sed ceterarum uirtutum fundamentum 
 est et sanctificatio atque pudicitia, sine qua nemo u i debit 
 deum, gradus praebet ad summa scandentibus nec tamen, 
 si sola fuerit, uirginem poterit coronare. legamus euangelium 
 3 
 sapientium et stultarum uirginum, quarum aliae cubiculum ingrediuntur 
 sponsi, aliae bonorum operum oleum non habentes 
 extinctis lampadibus excluduntur. latus est super ieiuniis campus, 
 in quo et nos saepe cucurrimus et multorum proprii habentur 
 libri, ad quorum te mittimus lectionem, ut discas, quid boni 
 habeat continentia et quid e contrario mali saturitas.

Imitare sponsum tuum: esto auiae matrique subiecta. 
 nullum uirorum — et maxime iuuenum — nisi cum illis uideas. 
 nullum scias, quem illae nesciant. saecularis quoque sententia 
 est: eadem uelle et eadem nolle, ea demum 
 firma amicitia est. ut adpeteres uirginitatem, ut Christi 
 praecepta cognosceres, ut scires, quid tibi expediret, quid eligere 
 deberes, illarum te exempla docuerunt, sancta domi instruxit 
 conuersatio.

non igitur solum tuum putes esse, quod tuum est, 
 sed et earum, quae suam in te expressere pudicitiam et honorabilium 
 nuptiarum cubilisque inmaculati pretiosissimum germinauere 
 te florem, qui perfectus afferet fructus, si humiliaueris te 
 sub potenti manu dei et scriptum semper memineris: superbis 
 deus resistit, humilibus autem dat 
 gratiam.

ubi autem gratia, non operum retributio sed donantis 
 est largitas, ut inpleatur dictum apostoli: non est uolentis 
 neque currentis sed miserentis dei. 
 et tamen uelle et nolle nostrum est; ipsum quoque, quod nostrum 
 est, sine dei miseratione non nostrum est.

Eunuchorum quoque tibi et puellarum ac seruulorum 
 mores magis eligantur quam uultuum elegantia, quia in omni 
 sexu et aetate et truncatorum corporum uiolenta pudicitia animi 
 considerandi sunt, qui amputari nisi Christi timore non possunt. 
 scurrilitas atque lasciuia te praesente non habeat locum. numquam 
 uerbum inhonestum audias aut, si audieris, non irascaris. 
 perditae mentes hominum uno frequenter leuique sermone temptant 
 claustra pudicitiae. ridere et rideri saecularibus derelinque; 
 2 
 grauitas tuam personam decet. Catonem quoque — illum dico 
 censorium et uestrae quondam urbis principem —, qui in extrema

 

 
 
 
 aetate Graecas litteras non erubuit censor nec desperauit senex 
 discere *«*#*#**#•****#* et M. Crassum semel in 
 uita scribit risisse Lucilius. fuerit illa affectata seueritas et 
 gloriam quaerens auramque popularem; nos affectus et perturbationes, 
 quamdiu in tabernaculo corporis huius habitamus et 
 fragili carne circumdamur, moderari et regere possumus, amputare 
 non possumus. unde et psalmista dicit: iras cimini 
 nolite peccare, quod apostolus disserens: s o 1, inquit, 
 non occidat super iracundiam uestram, 
 quia et irasci hominis est et finem irae ponere Christiani.

Superfluum reor te monere contra auaritiam, cum generis 
 tui sit et habere et calcare diuitias et apostolus doceat auaritiam 
 esse idolorum cultum dominusque respondeat sciscitanti: 
 magister bone, quid boni faciens itam aeternam 
 possidebo? si uis esse perfectus, 
 uade, uende omnia, quae habes, et da pauperibus 
 et habebis thesaurum in caelis et 
 ueni, sequere me.

apostolici fastigii est perfectaeque uirtutis 
 uendere omnia et pauperibus distribuere et sic leuem atque 
 expeditum cum Christo ad caelestia subuolare. nobis, immo 
 tibi diligens credita est dispensatio, quamquam in hoc omni 
 aetati omnique personae libertas arbitrii derelicta sit. si uis, 
 inquit, esse perfectus: \'non cogo, non impero, sed propono 
 palmam, ostendo praemia; tuum est eligere, si uolueris in 
 agone atque certamine coronari\'.

et consideremus, quam sapienter 
 sapientia sit locuta: uende, quae habes. cui ista 
 praecipiuntur? nempe illi, cui dictum est: s i uis esse perfectus. 
 non partem bonorum tuorum uende, sed omnia.

 

 

 

 
 
 
 cumque uendideris, quid sequitur? et d a pauperibus. non 
 diuitibus, non propinquis, non ad luxuriam sed ad necessitatem. 
 siue ille sacerdos siue cognatus sit et adfinis, nihil in illo aliud 
 consideres nisi paupertatem. laudent te esurientium uiscera, 
 non ructantium opulenta conuiuia.

in Actibus apostolorum, 
 quando domini nostri adhuc calebat cruor et feruebat recens 
 in credentibus fides, uendebant omnes possessiones suas et pretia 
 earum ad apostolorum deferebant pedes, ut ostenderent pecunias 
 esse calcandas; dabaturque singulis, prout opus erat.

Ananias 
 et Saphira, dispensatores timidi, immo corde duplici et ideo condemnati, 
 quia post uotum obtulerunt quasi sua et non eius, cui 
 semel ea uouerant, partemque sibi iam alienae substantiae reseruarunt 
 metuentes famem, quam uera fides non timet, praesentem 
 meruere uindictam non crudelitate sententiae sed correptio-. 
 nis exemplo. denique et apostolus Petrus nequaquam inprecatur 
 eis mortem, ut stultus philosophus calumniatur, sed dei iudicium 
 prophetico spiritu adnuntiat, ut poena duorum hominum 
 sit doctrina multorum.

ex eo tempore, quo uirginitati perpetuae 
 consecrata es, tua non tua sunt, immo uere tua, quia Christi esse 
 coeperunt, quae auia uiuente uel matre ipsarum arbitrio dispensanda 
 sunt. sin autem obierint et somno sanctorum requieuerint 
 — scio enim et illas hoc optare, ut te habeant superstitem —, 
 cum aetas maturior fuerit et uoluntas grauior firmiorque sententia, 
 facies, quod tibi uisum fuerit, immo quod dominus imperarit, 
 scitura nihil te habituram, nisi quod in bonis operibus erogaueris.

alii aedihcent ecclesias, uestiant parietes marmorum crustis, 
 columnarum moles aduehant earumque deaurent capita pretiosum 
 ornatum non sentientia, ebore argentoque ualuas et gemmis 
 aurea uel aurata distinguant altaria — non reprehendo, non

 

 
 
 
 abnuo; unusquisque in sensu suo abundet meliusque 
 est hoc facere quam repositis opibus incubare —, sed tibi aliud 
 propositum est:

Christum uestire in pauperibus, uisitare in languentibus, 
 pascere in esurientibus, suscipere in his, qui tecto indigent 
 — et maxime in domesticis fidei —, uirginum alere monasteria, 
 seruorum dei et pauperum spiritu habere curam, qui 
 diebus et noctibus seruiunt domino tuo, qui in terra positi imitantur 
 angelorum conuersationem et nihil aliud loquuntur, nisi 
 quod ad laudes dei pertinet, habentesque uictum atque uestitum 
 his gaudent diuitiis, qui plus habere nolunt, si tamen seruant 
 propositum. alioquin, si amplius desiderant, his quoque, quae 
 necessaria sunt, probantur indigni. haec ad uirginem diuitem et 
 uirginem nobilem sim locutus.

Nunc tantum ad uirginem loquar, id est non ea, quae 
 extra te, sed in te sunt, tantum considerans. praeter psalmorum 
 - et orationis ordinem, quod tibi hora tertia, sexta, nona, ad uesperum, 
 medio noctis et mane semper est exercendum, statue, 
 quot horis sanctam scripturam ediscere debeas, quanto tempore 
 legere non ad laborem, sed ad delectationem et instructionem 
 animae.

cumque haec finieris spatia et frequenter te ad figenda 
 genua sollicitudo animi suscitauerit, habeto lanam semper in 
 manibus uel staminis pollice fila deducito uel ad torquenda 
 subtemina in alueolis fusa uertantur aliarumque neta aut in 
 globum collige aut tegenda conpone. quae texta sunt, perspice; 
 quae errata, reprehende; quae facienda, constitue. si tantis operum 
 uarietatibus fueris occupata, numquam tibi dies longi erunt, 
 sed, quamuis aestiuis tendantur solibus, breues uidebuntur, in 
 quibus aliquid operis praetermissum est.

haec obseruans et te 
 ipsam saluabis et alias et eris magistra sanctae conuersationis

 

 

 
 
 
 multarumque castitatem lucrum tuum facies scriptura dicente: 
 in desideriis est omnis anima otiosi.

nec 
 idcirco tibi ab opere cessandum est, quia deo propitio nulla re indiges, 
 sed ideo cum omnibus laborandum est, ut per occasionem 
 operis nihil aliud cogites, nisi quod ad domini pertinet seruitutem. 
 simpliciter loquar: quamuis omnem censum tuum in pauperes 
 distribuas, nihil apud Christum erit pretiosius, nisi quod manibus 
 tuis ipsa confeceris uel in usus proprios uel in exemplum uirginum 
 ceterarum uel, quod auiae matrique offeras maiora ab eis 
 in refectionem pauperum pretia receptura.

Paene praeterii, quod uel praecipuum est. dum esses 
 paruula et sanctae ac beatae memoriae Anastasius episcopus 
 Romanam regeret ecclesiam, de orientis partibus hereticorum saeua 
 tempestas simplicitatem fidei, quae apostoli uoce laudata est, 
 polluere et labefactare conata est. sed uir ditissimae paupertatis 
 et apostolicae sollicitudinis statim noxium perculit caput 
 et sibilantia hydrae ora conpescuit.

et quia uereor, immo rumore 
 cognoui in quibusdam adhuc uiuere et pullulare uenenata 
 plantaria, illud te pio caritatis affectu praemonendam puto, 
 ut sancti Innocentii, qui apostolicae cathedrae et supra dicti 
 uiri successor et filius est, teneas fidem nec peregrinam, quamuis 
 tibi prudens callidaque uideatur, doctrinam recipias.

solent 
 enim huiusce modi per angulos musitare et quasi iustitiam dei 
 quaerere: \'cur illa anima in illa est nata prouincia? quid causae 
 extitit, ut alii de Christianis nascantur parentibus, alii inter feras 
 et saeuissimas nationes, ubi nulla dei notitia est?\' cumque hoc 
 quasi scorpionis ictu simplices quosque percusserint et fistulato 
 uulnere locum sibi fecerint, uenena diffundunt: \'putasne, frustra 
 infans paruulus et qui uix matrem risu et uultus hilaritate cognoscat, 
 qui nec boni aliquid fecit nec mali, daemone corripitur, morbo 
 opprimitur regio et ea sustinet, quae uidemus inpios homines non

 

 
 
 
 sustinere et sustinere deo seruientes ?

sin autem iudicia\',inquiunt, 
 \'domini uera, iustificata in semet ipsis 
 et nihil apud deum iniustum est, ipsa ratione conpellimur, ut credamus 
 animas fuisse in caelestibus et propter quaedam antiqua 
 peccata damnatas in corporibus humanis et, ut ita loquamur, sepultas 
 nosque in ualle lacrimarum poenas luere peccatorum. unde 
 et propheta dicit: priusquam humiliarer, ego peccaui 
 et: educ de carcere animam meam et: iste 
 peccauit, ut caecus ex utero nasceretur, an 
 parentes eius?et cetera his similia\'.

haec inpia et scelerata 
 doctrina olim in Aegypto et in orientis partibus uersabatur et nunc 
 abscondite quasi in foueis uiperarum apud plerosque uersatur illarumque 
 partium polluit puritatem et quasi hereditario malo serpit 
 in paucis, ut perueniat ad plurimos, quam certus sum quod, si 
 audieris, non recipias. habes enim apud deum magistras, quarum 
 fides norma doctrinae est.

intellegis, quid loquar — dabit enim 
 tibi deus in omnibus intellectum — nec statim 
 aduersum saeuissimam heresim et multo his nequiora, quam dixi, 
 responsionem flagitabis, ne non tam prohibuisse uidear quam commonuisse, 
 cum praesentis operis sit instruere uirginem, non hereticis 
 respondere. ceterum omnes fraudulentias eorum et cuniculos, quibus 
 nituntur subuertere ueritatem, in alio opere deo adiuuante subuertimus, 
 quod, si uolueris, prompte libenterque mittemus. ultroneas 
 enim aiunt putere merces et pretia facilitate decrescere, quae 
 semper in raritate maiora sunt.

Solet inter plerosque esse certamen, utrum solitaria an cum 
 multis uita sit melior. quarum prior praefertur quidem secundae, sed, 
 in uiris si quidem periculosa est, ne abstracti ab hominum frequentia 
 sordidis et inpiis cogitationibus pateant et pleni adrogantiae ac

 

 
 
 
 supercilii cunctos despiciant armentque linguas suas uel clericis uel 
 aliis monachis detrahendi (causa) - de quibus rectissime dicitur: 
 filii hominum, dentes eorum arma et sagittae 
 et lingua eorum gladius acutus-, quanto magis in 
 feminis, quarum mutabilis fluctuansque sententia, si suo arbitrio relinquatur, 
 cito ad deteriora delabitur!

noui ego in utroque sexu per 
 nimiam abstinentiam cerebri sanitatem in quibusdam fuisse uexatam 
 praecipueque in his, qui in humectis et in frigidis habitauere 
 cellulis, ita ut nescirent, quid agerent quoue se uerterent, quid loqui, 
 quid facere deberent. certe, si rudes saecularium litterarum de tractatibus 
 hominum disertorum quippiam legerint, uerbositatem solam 
 discunt absque notitia scripturarum et iuxta uetus elogium, cum loqui 
 nesciant, tacere non possunt docentque scripturas, quas non 
 intellegunt, et, cum aliis persuaserint, eruditorum sibi adsumunt 
 supercilium prius inperitorum magistri quam doctorum discipuli.

bonum est igitur oboedire maioribus, parere perfectis et post regulas 
 scripturarum uitae suae tramitem ab aliis discere nec praeceptore 
 uti pessimo, scilicet praesumptione sua. de talibus feminis et apostolus 
 loquitur, quae circumferuntur omni uento doctrinae semper 
 discentes et numquam ad scientiam ueritatis 
 peruenientes.

Matronarum maritis ac saeculo seruientium tibi consortia 
 declinentur, ne sollicitetur animus et audias, quid uel maritus 
 uxori uel uxor locuta sit uiro. uenenatae sunt huiusce modi confabulationes, 
 super quarum damnatione saecularem uersum adsumens 
 apostolus fecit ecclesiasticum: corrumpunt mores 
 bonos confabulationes malae, cuius iambici metrum, 
 dum uerbum seruat ex uerbo, nequaquam expressit Latina

 

 
 
 
 translatio.

graues feminae — et maxime uiduae ac uirgines — tibi comites 
 eligantur, quarum probata est conuersatio, sermo moderatus, 
 sancta uerecundia. fuge lasciuiam puellarum, quae ornant capita, 
 crines a fronte demittunt, cutem poliunt, utuntur lomentis, adstrictas 
 habent manicas, uestimenta sine ruga soccosque crispantes, 
 ut sub nomine uirginali uendibilius pereant.

mores enim et studia 
 dominarum plerumque ex ancillarum et comitum moribus indicantur. 
 illa sit tibi pulchra, illa amabilis, illa habenda inter socias, 
 quae nescit esse se pulchram, quae neglegit formae bonum et procedens 
 ad publicum non pectus et colla denudat nec pallio reuelato ceruices 
 aperit, sed quae celat faciem et uix uno oculo, qui uiae neces- 
 Varius est, patente ingreditur.

Dubito an loquar, sed — uelim, nolim —, quia crebro fit, dicendum 
 est, non quo haec in te timere debeam, quae ista forsitan nescias 
 nec umquam audieris, sed quo per occasionem tui ceterae praemonendae 
 sint. cincinnatulos pueros et calamistratos et peregrini 
 muris olentes pelliculas, de quibus illud Arbitri est: non bene 
 olet, qui bene sem p er olet, quasi quasdam pestes et 
 uenena pudicitiae uirgo deuitet, ut taceam de ceteris, quorum inportuna 
 uisitatio et se infamat et alias, ut, etiamsi nihil mali operis 
 perpetretur, tamen hoc sit uel maximum malum frustra patere 
 maledictis et morsibus ethnicorum.

nec hoc de omnibus dicimus, 
 sed de his, quos ecclesia ipsa reprehendit, quos interdum abicit, 
 in quos nonnumquam episcoporum et presbyterorum censura desaeuit, 
 ut prope periculosius sit lasciuis puellis ad loca religionis quam 
 ad publicum procedere. quae uiuunt in monasterio et quarum simul 
 magnus est numerus, numquam solae, numquam sine matre 
 procedant. de agmine columbarum crebro accipiter unam separat, 
 quam statim inuadat et laceret et cuius carnibus et cruore saturetur. 
 morbidae oues suum relinquunt gregem et luporum faucibus 
 deuorantur.

scio ego sanctas uirgines, quae diebus festis propter 

 

 
 
 
 populorum frequentiam pedem domi cohibent nec tunc egrediuntur, 
 quando maior est adhibenda custodia et publicum penitus 
 deuitandum. ante annos circiter triginta de uirginitate seruanda 
 edidi librum, in quo necesse mihi fuit ire contra uitia et propter 
 instructionem uirginis, quam monebam, diaboli insidias patefacere.

qui sermo offendit plurimos, dum unusquisque in se intellegens, quod 
 dicebatur, non quasi monitorem libenter audiuit, sed quasi criminatorem 
 sui operis auersatus est. uerumtamen quid profuit armasse 
 exercitum reclamantium et uulnus conscientiae dolore monstrasse ?

liber manet, homines praeterierunt. scripsi et ad plerasque uirgines 
 ac uiduas σπουδασμάτια et, quidquid dici poterat, in illis opusculis 
 defloratum est, ut aut ex superfluo eadem a nobis repetantur 
 aut nunc praetermissa plurimum noceant. certe et beatus Cyprianus 
 egregium de uirginitate uolumen edidit et multi alii tam Latino sermone 
 quam Graeco omniumque gentium litteris atque linguis, praecipue 
 in ecclesiis, ἁγνὴ uita laudata est.

sed hoc ad eas pertineat, 
 quae necdum elegerunt uirginitatem et exhortatione indigent, ut 
 sciant, quale sit, quod eligere debeant; nobis electa seruanda sunt 
 et quasi inter scorpiones et colubros incedendum, ut accinctis lumbis 
 calciatisque pedibus et adprehensis manu baculis iter per insidias 
 huius saeculi et inter uenena faciamus possimusque ad dulces 
 Iordanis peruenire aquas et terram repromissionis intrare et ad 
 domum dei ascendere ac dicere cum propheta: domine, dilexi 
 decorem domus tuae et locum habitationis 
 gloriae tuae et illud: unam petii a domino,

 

 
 
 
 hanc requiram, ut habitem in domo domini 
 omnibus diebus uitae meae.

felix illa conscientia et 
 beata uirginitas, in cuius corde praeter amorem Christi, qui est 
 sapientia, castitas, patientia atque iustitia ceteraeque uirtutes, 
 nullus alius uersatur amor nec ad recordationem hominis aliquando 
 suspirat nec uidere desiderat, quem, cum uiderit, nolit dimittere. 
 sanctum uirginum propositum et caelestis angelorumque familiae 
 gloriam quarundam non bene se agentium nomen infamat. quibus 
 aperte dicendum est, ut aut nubant, si se non possunt continere, aut 
 contineant, si nolunt nubere.

digna res risu, immo planctu: incedentibus 
 dominis ancilla uirgo procedit ornatior, ut pro nimia 
 consuetudine, quam incomptam uideris, dominam suspiceris. nonnullae 
 separata et absque arbitris quaerunt hospitia, ut uiuant 
 licentius, utantur balneis faciantque, quod uolunt, et deuitent conscientias 
 plurimarum. haec uidemus et patimur et, si aureus nummus 
 adfulserit, inter bona opera deputamus.

Finem iungo principio nec semel monuisse contentus sum. 
 ama scripturas sanctas et amabit te sapientia. dilige eam 
 et seruabit te; honora illam et amplexabitur. 
 haec monilia in pectore et in auribus tuis haereant. nihil 
 aliud nouerit lingua nisi Christum, nihil possit sonare, nisi quod sanctum 
 est. auiae tuae tibi semper ac matris in ore dulcedo uersetur, 
 quarum imitatio forma uirtutis est.

Deum nostrum, qui nos uocauit in suum regnum 
 et gloriam, et rogaui et rogo, ut hoc, quod ad te scribo, 
 sancte frater Hieronyme, consulens te de his, quae nescio, fructuosum 
 esse nobis uelit. quamquam enim te multo, quam ego sum, 
 aetate maiorem tamen etiam ipse iam senex consulo. sed ad discendum, 
 quod opus est, nulla mihi aetas sera uideri potest, quia, etsi 
 senes magis decet docere quam discere, magis tamen discere quam, 
 quid doceant, ignorare.

nihil equidem molestius fero in omnibus 
 angustiis meis, quas patior in difficillimis quaestionibus, quam in 
 tam longinquo tuae caritatis absentiam, ut uix possim meas dare, 
 uix recipere litteras tuas per interualla non dierum, non mensium,

 

 

 

 

 

 

 

 

 

 
 
 
 sed aliquot annorum, cum, si fieri posset, cotidie praesentem te habere 
 uellem, cum quo loquerer, quicquid uellem. nec ideo tamen 
 non debui facere, quod potui, si non potui totum, quod uolui.

Ecce uenit ad me religiosus iuuenis, catholica- pace frater, 
 aetate filius, honore conpresbyter noster Orosius, uigil ingenio, paratus 
 eloquio, flagrans studio, utile uas in domo domini esse desiderans 
 ad refellendas falsas perniciosasque doctrinas, quae animas 
 Hispanorum multo infelicius, quam corpora barbaricus gladius, trucidarunt.

nam inde ad nos usque ab oceani littore properauit 
 fama excitus, quod a me posset de his, quae scire uellet, quicquid 
 uellet, audire. neque nullum cepit aduentus sui fructum, primo, 
 ne de me multum famae crederet; deinde docui hominem, quod 
 potui, quod autem non potui, unde discere posset, admonui atque, 
 ut ad te iret, hortatus sum. qua in re consilium uel praeceptum meum 
 cum libenter et oboedienter acciperet, rogaui eum, ut abs te ueniens 
 -per nos ad propria remearet.

quam eius pollicitationem tenens occasionem 
 mihi credidi a domino esse concessam, qua tibi scriberem de 
 his, quae per te scire cupio. quaerebam enim, quem ad te mitterem, 
 nec mihi facile occurrebat idoneus et fide agendi et alacritate oboediendi 
 et exercitatione peregrinandi. ubi ergo istum iuuenem expertus 
 sum, eum ipsum esse, qualem a domino petebam, dubitare non 
 potui.

Accipe igitur, quae mihi peto aperire ac disserere non graueris. 
 quaestio de anima multos mouet, in quibus et me esse confiteor. 
 nam quid de anima firmissime teneam, non tacebo; deinde 
 subiungam, quid mihi adhuc expediri uelim. anima hominis inmortalis 
 est secundum quendam modum suum. non enim omni

 

 
 
 
 modo sicut deus, de quo dictum est, quod solus habeat inmortalitatem 
 — nam de animae mortibus sancta scriptura multa commemorat, 
 unde illud est: sine mortuos sepelire mortuos 
 suos —, sed quod ita moritur alienata a uita dei, ut tamen 
 in natura sua uiuere non omnino desistat, ita mortalis ex aliqua 
 causa inuenitur, ut etiam inmortalis non sine ratione dicatur.

non 
 est pars dei anima. si enim hoc esset, omni modo incommutabilis 
 atque incorruptibilis esset. quod si esset, nec deficeret in deterius 
 nec proficeret in melius nec aliquid in semet ipsa uel inciperet 
 habere, quod non habebat, uel desineret habere, quod habebat, quantum 
 ad eius ipsius affectiones pertinet. quam uero aliter se habeat, 
 non opus est extrinsecus testimonio; quisquis se ipsum aduertit, 
 agnoscit.

frustra autem dicitur ab eis, qui animam dei esse partem 
 uolunt, hanc eius labem ac turpitudinem, quam uidemus in nequissimis 
 hominibus, hanc denique infirmitatem et aegritudinem, quam 
 sentimus in omnibus hominibus, non ex ipsa illi esse, sed ex corpore. 
 quid interest, unde aegrotet, quae si esset incommutabilis, 
 unde libet aegrotare non posset ? nam quod uere incommutabile et 
 incorruptibile est, nullius rei accessu commutari uel corrumpi 
 potest.

alioquin non Achillea tantum, sicut fabulae ferunt, sed omnis 
 caro esset inuulnerabilis, si nullus ei casus accideret. non est itaque 
 natura incommutabilis, quae aliquo modo, aliqua causa, aliqua 
 parte mutabilis est; deum autem nefas est nisi uere summeque incommutabilem 
 credere: non est igitur anima pars dei.

Incorpoream quoque esse animam etsi difficile tardioribus 
 persuaderi potest, mihi tamen fateor esse persuasum. sed ne uerbi

 

 
 
 
 controuersiam uel superfluo faciam uel merito patiar, quoniam, cum 
 de re constat, non est opus certare de nomine, si corpus est omnis 
 substantia uel essentia uel, si quid aptius nuncupatur id, quod 
 aliquo modo est in se ipso, corpus est anima.

item, si eam solam 
 incorpoream placet appellare naturam, quae summe incommutabilis 
 et ubique tota est, corpus est anima, quoniam tale aliquid ipsa 
 non est. porro, si corpus non est, nisi quod per loci spatium aliqua 
 longitudine, latitudine, altitudine ita sistitur uel mouetur, ut maiore 
 sui parte maiorem locum occupet et breuiore breuiorem minusque 
 sit in parte quam in toto, non est corpus anima.

per totum quippe 
 corpus, quod animat, non locali diffusione, sed quadam uitali intentione 
 porrigitur; nam per omnes eius particulas tota simul adest 
 nec minor in minoribus et in maioribus maior, sed alicubi intentius, 
 alicubi remissius et in omnibus tota et in singulis tota est. neque 
 enim aliter, quod in corpore etiam non toto sentit, tamen tota sentit; 
 nam cum exiguo puncto in carne uiua aliquid tangitur, quamuis 
 locus ille non solum totius corporis non sit, sed uix in corpore uideatur, 
 animam tamen totam non latet neque id, quod sentitur, per 
 corporis cuncta discurrit, sed ibi tantum sentitur, ubi fit.

unde ergo 
 ad totam mox peruenit, quod non in toto fit, nisi quia et ibi tota 
 est, ubi fit, nec, ut tota ibi sit, cetera deserit ? uiuunt enim et illa ea 
 praesente, ubi nihil tale factum est. quod si fieret et utrumque simul 
 fieret, simul utrumque totam pariter non lateret. proinde et 
 in omnibus simul et in singulis particulis corporis sui tota simul 
 esse non posset, si per illas ita diffunderetur, ut uidemus corpora diffusa 
 per spatia locorum minoribus suis partibus minora occupare 
 et amplioribus ampliora. quapropter, si anima corpus esse dicenda

 
 
 
 est, non est certe corpus, quale terrenum est nec quale humidum 
 aut aerium aut aetherium.

omnia quippe talia maiora sunt in maioribus 
 locis et minora in minoribus et nihil eorum in aliqua sui parte 
 totum adest, sed, ut sunt partes locorum, ita occupantur partibus 
 corporum. unde intellegitur, anima siue corpus siue incorporea dicenda 
 sit, propriam quandam habere naturam omnibus his mundanae 
 molis elementis excellentiore substantia creatam, quae ueraciter 
 non possit in aliqua phantasia corporalium imaginum, quas per 
 carnis sensus percipimus, cogitari, sed mente intellegi uitaque 
 sentiri.

neque haec perinde loquor, ut te, quae tibi nota sunt, doceam, 
 sed ut aperiam, quid firmissime de anima teneam, ne me quisquam, 
 cum ad ea uenero, quae requiro, nihil de anima uel scientia uel 
 fide tenere arbitretur.

Certus etiam sum animam nulla dei culpa, nulla dei necessitate 
 uel sua sed propria uoluntate in peccatum esse conlapsam nec 
 liberari posse de corpore mortis huius uel suae uoluntatis uirtute 
 tamquam sibi ad hoc sufficiente uel ipsius corporis morte, sed 
 gratia dei per Iesum Christum, dominum 
 nostrum, nec omnino esse animam ullam in genere humano, cui 
 non sit necessarius ad liberationem mediator dei et hominum, 
 homo Christus Iesus.

quaecumque autem sine 
 gratia mediatoris et sacramento eius in qualibet corporis aetate de 
 corpore exierit, et in poena futuram et in ultimo iudicio recepturam 
 corpus ad poenam. si autem post generationem humanam, quae 
 facta est ex Adam, regeneretur in Christo ad eius pertinens societatem, 
 et requiem post mortem corporis habituram et corpus ad 
 gloriam recepturam. haec sunt, quae de anima firmissime teneo.

Nunc accipe, obsecro, quid requiram, et noli me spernere; 
 sic non te spernat, qui pro nobis dignatus est sperni. quaero, ubi 
 contraxerit anima reatum, quo trahitur in condemnationem etiam 
 infantis morte praeuenti, si ei per sacramentum, quo etiam paruuli 
 baptizantur, Christi gratia non subuenerit. non enim es ex illis, 
 qui modo noua quaedam garrire coeperunt dicentes nullum reatum 
 esse ex Adam tractum, qui per baptismum in infante soluatur. quod 
 te sapere si scirem, immo nisi te id non sapere scirem, nequaquam 
 hoc abs te quaererem aut quaerendum putarem.

sed quia tenemus 
 de hac re sententiam tuam concinentem catholicae fundatissimae 
 fidei, qua et Iouiniani uaniloquia redarguens adhibuisti testimonium 
 ex libro lob: nemo mundus in conspectu tuo 
 nec infans, cuius est diei unius uita super 
 terram, deinde adiunxisti: \'tabernaculo rei in similitudinem 
 praeuaricationis Adae\', et liber tuus in 
 Ionam prophetam satis hoc insigniter dilucideque declarat, ubi ieiunare 
 paruulos propter ipsum originale peccatum merito coactos esse 
 dixisti, non inconuenienter abs te quaero, hunc reatum anima ubi 
 contraxerit, unde oporteat eam etiam in illa aetate per sacramentum 
 Christianae gratiae liberari.

Ego quidem ante aliquot annos, cum libros quosdam scriberem 
 de libero arbitrio, qui in multorum manus exierunt et habentur 
 a plurimis, quattuor opiniones de animae incarnatione, utrum

 

 
 
 
 ex illa una, quae primo homini data est, ceterae propagentur, an singulis 
 quibusque nouae etiam modo fiant, an alicubi iam existentes 
 uel mittantur diuinitus uel sponte labantur in corpora, ita putaui 
 esse tractandas, ut, quaelibet earum uera esset, non inpediret intentionem 
 meam, qua tunc aduersus eos, quantis poteram uiribus, 
 agebam, qui naturam mali suo principio praeditam aduersus deum 
 conantur inducere, id est contra Manicheos.

nam de Priscillianistis 
 adhuc nihil audieram, qui non multum ab istis dissimiles blasphemias 
 fabulantur. ideo quintam opinionem non addidi, quam in tua 
 epistula inter ceteras commemorasti, ne aliquam praeterires, ubi 
 de hac quaestione interroganti rescripsisti religiosae memoriae uiro 
 nobisque in Christi caritate gratissimo Marcellino, quod anima sit pars 
 dei, primo quia non de incarnatione eius sed de natura quaeritur, 
 cum hoc quaeritur, deinde quia hoc sentiunt illi, contra quos agebam, 
 et id maxime agebam, ut creatoris inculpabilem inuiolabilemque 
 naturam a creaturae uitiis et labe secernerem, cum illi a substantia 
 mali, cui proprium principium principesque tribuunt, ipsam boni 
 dei substantiam ex parte, qua capta est, corruptam et oppressam et 
 ad peccandi necessitatem perductam esse contendant.

hoc itaque 
 excepto hereticae opinionis errore ex quattuor reliquis opinionibus 
 quaenam sit eligenda, scire desidero. quaecumque enim eligenda 
 est, absit, ut inpugnet hanc fidem, de qua certi sumus omni animae 
 etiam paruuli infantis necessariam esse liberationem ex obligatione 
 peccati eamque nullam esse nisi per Iesum Christum et hunc 
 crucifixum.

Proinde, ne longum faciamus, hoc certe sentis, quod singulas 
 animas singulis nascentibus etiam modo deus faciat. cui sententiae 
 ne obiciatur, quod omnes creaturas sexto die consummauerit 
 deus, septimo requieuerit, adhibes testimonium ex euangelio: 
 pater meus usque nunc operatur. sic enim ad 
 Marcellinum scripsisti, in qua epistula etiam mei commemorationem 
 beniuolentissime facere dignatus es, quod hic me haberet in Africa, 
 qui ei possem istam facilius explicare sententiam. quod si potuissem, 
 non ille hoc abs te tam longe posito inquireret, si tamen id tibi ex 
 Africa scripsit. nam, quando scripserit, nescio; tantum scio, quod 
 de hoc bene cognouerit cunctationem meam, unde me inconsulto 
 facere uoluit. quamquam, etiam si consuleret, magis hortarer et 
 gratias agerem, quod nobis conferri omnibus posset, nisi tu breuiter 
 rescribere quam respondere maluisses, credo ne superfluo laborares, 
 ubi ego essem, quem putabas id optime scire, quod ille quaesierat. 
 ecce uolo, ut illa sententia etiam mea sit, sed nondum esse 
 confirmo.

Misisti ad me discipulos, ut eam rem doceam, quam nondum 
 ipse didici. doce ergo, quod doceam. nam ut doceam, multi 
 a me flagitant eisque me sicut alia multa et hoc ignorare confiteor. 
 et fortasse, quamuis in os meum uerecundentur, tamen apud se dicunt: 
 tu es magister in Israhel et haec ignoras?

quod quidem dominus ei dixit, qui erat unus illorum, quos 

 

 

 

 
 
 
 delectabat uocari rabbi, unde etiam ad uerum magistrum nocte uenerat, 
 quia fortassis erubescebat discere, qui docere consueuerat. me 
 autem magistrum potius audire quam uelut magistrum delectat 
 audiri. recolo enim, quid dixerit eis, quos prae ceteris elegit: uos 
 autem, inquit, nolite uocari ab hominibus rabbi; 
 unus est enim magister uester Christus.

nec 
 alius docuit Moysen etiam per Iothor nec alius Cornelium etiam per 
 priorem Petrum nec alius Petrum etiam per posteriorem Paulum. 
 a quocumque uerum dicitur, illo donante dicitur, qui est ipsa ueritas. 
 quid, si ideo adhuc ista nescimus et ea neque orando neque legendo 
 neque cogitando et ratiocinando inuenire potuimus, ut probemur, 
 non solum indoctos quanta caritate doceamus, uerum a doctis 
 etiam quanta humilitate discamus?

Doce ergo, quaeso, quod doceam, doce, quod teneam, et dic 
 mihi, si animae singillatim singulis hodieque nascentibus fiunt, ubi 
 in paruulis peccent, ut indigeant in sacramento Christi remissione 
 peccati peccantes in Adam, ex quo caro est propagata peccati; 
 aut, si non peccant, qua iustitia creatoris ita peccato obligantur 
 alieno, cum exinde propagatis membris mortalibus inseruntur, ut eas, 
 nisi per ecclesiam subuentum fuerit, damnatio consequatur, cum in 
 earum potestate non sit, ut eis possit gratia baptismi subueniri ?

tot 
 igitur animarum milia, quae in mortibus paruulorum sine

 

 
 
 
 indulgentia Christiani sacramenti de corporibus exeunt, qua aequitate damnantur, 
 si nouae creatae nullo suo praecedente peccato sed uoluntate 
 creatoris singulae singulis nascentibus adhaeserunt, quibus eas 
 animandis ille creauit et dedit, qui utique nouerat, quod unaquaeque 
 earum nulla sua culpa sine baptismo Christi de corpore fuerat 
 exitura?

quoniam igitur neque de deo possumus dicere, quod 
 uel cogat animas fieri peccatrices uel puniat innocentes, neque 
 negare fas nobis est eas, quae sine Christi sacramento de corporibus 
 exierint, etiam paruulorum, non nisi in damnationem trahi, 
 obsecro te, quomodo haec opinio defenditur, qua creduntur animae 
 non ex illa una primi hominis fieri omnes sed sicut illa una uni ita 
 singulis singulae?

Ea uero, quae dicuntur alia contra hanc opinionem, facile 
 puto me posse refellere, sicuti est illud, quo eam sibi quidam uidentur 
 urgere, quomodo consummauerit deus omnia opera sua sexto die 
 et septimo requieuerit, si nouas adhuc animas creat. quibus si 
 dixerimus, quod ex euangelio in supra dicta epistula posuisti: 
 pater meus usque nunc operatur, respondent: \'operatur\' 
 dictum est institutas administrando, non nouas instituendo 
 naturas, ne scripturae Geneseos contradicatur, ubi apertissime legitur 
 consummasse deum omnia opera sua.

nam et quod eum scriptum 
 est requieuisse, utique a creandis nouis creaturis intellegendum 
 est, non a gubernandis, quia tunc ea, quae non erant, fecit, a quibus 
 faciendis requieuit, quia consummauerat omnia, quae, antequam

 

 

 
 
 
 essent, uidit esse facienda, ut deinceps non ea, quae non erant, sed ex 
 his, quae iam erant, crearet et faceret, quicquid faceret. ita utrumque 
 uerum esse monstratur, et quod dictum est: requieuit ab 
 operibus suis, et quod dictum est: usque nunc operat 
 u r, quoniam Genesi non potest euangelium esse contrarium.

Uerum his, qui haec ideo dicunt, ne credatur modo deus 
 sicut illam unam nouas animas, quae non erant, facere, sed ex illa 
 una, quae iam erat, eas creare uel ex fonte aliquo siue thesauro 
 quodam, quem tunc fecit, eas mittere, facile respondetur etiam illis 
 sex diebus multa deum creasse ex his naturis, quas iam creauerat, 
 sicut ex aquis alites et pisces, ex terra autem arbores, faenum, animalia. 
 sed quod ea, quae non erant, tunc fecerit, manifestum est. 
 nulla enim erat auis, nullus piscis, nulla arbor, nullum animal et bene 
 intellegitur ab his creatis requieuisse, quae non erant et creata sunt, 
 2 
 id est cessasse, ne ultra, quae non erant, crearentur. sed nunc 
 quod dicitur animas non in nescio quo fonte iam existentes mittere 
 nec de se ipso tamquam suas particulas inrorare nec de illa una 
 originaliter trahere nec pro delictis ante carnem commissis carneis 
 uinculis compedire sed nouas creare singulas singulis suam cuique 
 nascenti, non aliquid facere dicitur, quod ante non fecerat. iam 
 enim sexto die fecerat hominem ad imaginem suam, quod utique 
 secundum animam rationalem fecisse intellegitur. hoc et nunc facit 
 non instituendo, quod non erat, sed multiplicando, quod erat. unde 
 et illud uerum est, quod a rebus, quae non erant, instituendis 
 requieuit, et hoc uerum est, quod non solum gubernando, quae

 

 
 
 
 fecit, uerum etiam aliquid, non quod nondum sed quod iam creauerat, 
 numerosius creando usque nunc operatur. uel sic ergo uel 
 alio quolibet modo eximus ab eo, quod nobis obicitur de requie dei 
 ab operibus suis, ne propterea non credamus nunc usque fieri animas 
 nouas non ex illa una sed sicut illam unam.

Nam quod dicitur: \'quare facit animas eis, quos nouit 
 cito morituros?\', possumus respondere parentum hinc peccata uel 
 conuinci uel flagellari. possumus etiam recte illius moderationi ista 
 relinquere, quem scimus omnibus temporaliter transeuntibus rebus, 
 ubi sunt etiam animalium ortus et obitus, cursum ornatissimum 
 atque ordinatissimum dare, sed nos ista sentire non posse, quae si 
 sentiremus, delectatione ineffabili mulceremur. non enim frustra 
 per prophetam, qui haec diuinitus inspirata didicerat, dictum est de 
 deo: qui profert numerose saeculum.

unde musica, 
 id est scientia sensusue modulandi, ad admonitionem magnae rei 
 etiam mortalibus rationales habentibus animas dei largitate concessa 
 est. unde si homo faciendi artifex carminis nouit, quas quibus 
 moras uocibus tribuat, ut illud, quod canitur, decedentibus ac 
 succedentibus sonis pulcherrime currat et transeat, quanto magis 
 deus, cuius sapientia, per quam fecit omnia, longe omnibus artibus 
 praeferenda est, nulla in naturis nascentibus et occidentibus temporum 
 spatia, quae tamquam syllabae ac uerba ad particulas huius 
 saeculi pertinent, in hoc labentium rerum tamquam mirabili cantico 
 uel breuius uel productius, quam modulatio praecognita et praefinita 
 deposcit, praeterire permittit!

hoc cum etiam de arboris 

 

 
 
 
 folio dixerim et de nostrorum numero capillorum, quanto magis de 
 hominis ortu et occasu, cuius temporalis uita breuius productiusue 
 non tenditur, quam deus, dispositor temporum, nouit uniuersitatis 
 moderamini consonare!

Id etiam, quod aiunt omne, quod in tempore coepit esse, 
 inmortale esse non posse, quia omnia orta occidunt 
 et aucta senescunt, ut eo modo credi cogant animum 
 humanum ideo esse inmortalem, quod ante omnia tempora sit 
 creatus, non mouet fidem nostram. ut enim alia taceam, coepit esse 
 in tempore inmortalitas carnis Christi, quae tamen iam non 
 moritur et mors ei ultra non dominabitur.

Illud uero, quod in libro aduersus Rufinum posuisti, quosdam 
 huic sententiae calumniari, quod deum dare animas adulterinis 
 conceptibus uideatur indignum, unde conantur adstruere 
 meritis gestae ante carnem uitae animas quasi ad ergastula huius 
 modi iuste posse perduci, non me mouet multa cogitantem, quibus 
 haec possit calumnia refutari.

et quod ipse respondisti non esse 
 uitium sementis in tritico, quod furto dicitur esse sublatum, sed in 
 eo, qui frumenta furatus est, nec idcirco terram non debuisse 
 gremio suo semina confouere, quia sator inmunda ea proiecerit manu, 
 elegantissima similitudo est. quam et antequam legerem, nullas 
 mihi obiectio ista de adulterinis fetibus in hac quaestione faciebat 
 angustias generaliter intuenti multa bona deum facere etiam de nostris 
 malis nostrisque peccatis.

animalis autem cuiuscumque creatio, 
 si habeat prudentem piumque consideratorem, ineffabilem laudem 
 creatori excitat, quanto magis creatio non cuiuslibet animalis sed 
 hominis! si autem causa creandi quaeritur, nulla citius et melius

 

 
 
 
 respondetur, nisi quia omnis creatura dei bona est; et quid dignius, 
 quam ut bona faciat bonus deus, quae nemo potest facere nisi deus ?

Haec et alia, quae possum, sicut possum, dico aduersus 
 eos, qui hanc opinionem, qua creduntur animae sicut illa una 
 singulis fieri, labefactare conantur. sed cum ad poenas uentum 
 est paruulorum, magnis, mihi crede, coartor angustiis nec, quid 
 respondeam, prorsus inuenio; non solum eas poenas dico, quas habet 
 post hanc uitam illa damnatio, quo necesse est trahantur, si de 
 corpore exierint sine Christianae gratiae sacramento, sed eas ipsas, 
 quae in hac uita dolentibus nobis uersantur ante oculos, quas enumerare 
 si uelim, prius tempus quam exempla deficiunt.

languescunt 
 aegritudinibus, torquentur doloribus, fame et siti cruciantur, debilitantur 
 membris, priuantur sensibus, uexantur ab inmundis spiritibus. 
 demonstrandum est utique, quomodo ista sine ulla sua 
 mala causa iuste patiantur. non enim dici fas est aut ista ignorante 
 deo fieri aut eum non posse resistere facientibus aut iniuste ista uel 
 facere uel permittere.

numquidnam, sicut animalia inrationabilia 
 recte dicimus in usus dari naturis excellentioribus etsi uitiosis, sicut 
 apertissime in euangelio uidemus porcos ad usum desideratum concessos 
 esse daemonibus, hoc et de homine recte possumus dicere? 
 animal est enim sed rationale etsi mortale. anima est rationalis in 
 illis membris, quae tantis afflictionibus poenas luit. deus bonus 
 est, deus iustus est, deus omnipotens est; hoc dubitare omnino dementis 
 est. tantorum ergo malorum, quae fiunt in paruulis, causa 
 iusta dicatur.

nempe cum maiores ista patiuntur, solemus dicere 
 aut sicut in Iob merita examinari aut sicut in Herode peccata

 

 
 
 
 puniri et de quibusdam exemplis, quae deus manifesta esse uoluit, 
 alia, quae obscura sunt, hominum coniecturae concedi; sed hoc 
 in maioribus. de paruulis autem quid respondeamus, edissere, si 
 poenis tantis nulla in eis sunt punienda peccata; nam utique nulla 
 est in illis aetatibus examinanda iustitia.

De ingeniorum uero diuersitate quid dicam? quae quidem 
 in paruulis latet, sed ab ipsis exordiis naturalibus ductum apparet 
 in grandibus, quorum nonnulli tam tardi et obliuiosi sunt, ut ne prima 
 quidem discere litterarum elementa potuerint, quidam uero tantae 
 sunt fatuitatis, ut non multum a pecoribus differant, quos 
 moriones uulgo uocant.

respondetur fortasse: \'corpora hoc faciunt\'. 
 sed numquid secundum hanc sententiam, quam defendi uolumus, 
 anima sibi corpus elegit et in eligendo, cum falleretur, errauit ? aut, 
 cum in corpus cogeretur intrare necessitate nascendi, alia corpora 
 praeoccupantibus animarum turbis ipsa aliud non inuenit et sicut 
 in spectaculo aliquo locum ita carnem, non quam uoluit, sed quam 
 ualuit, occupauit?

numquid haec et talia dicere possumus uel sentire 
 debemus? doce igitur, quid sentire, quid dicere debeamus, ut 
 constet nobis ratio nouarum animarum singulis corporibus singillatimque 
 factarum.

Ego quidem non de ingeniis sed saltem de poenis paruulorum, 
 quas in hac uita patiuntur, dixi aliquid in libris illis de libero 
 arbitrio. quod quale sit et cur mihi in ista, quam habemus in manibus, 
 quaestione non sufficiat, intimabo et eum ipsum de tertio libro 
 locum secerptum his litteris inseram.

nam ita se habet: de cruciatibus 
 autem corporis, quibus affliguntur

 

 
 
 
 paruuli, quorum per aetatem nulla peccata 
 sunt, si animae, quibus animantur, non prius 
 quam ipsi homines esse coeperunt, maior querela 
 et quasi misericors deponi solet, cum 
 dicitur: quid mali fecerunt, ut ista paterentur? 
 quasi possit esse innocentiae meritum, 
 antequam quisque nocere aliquid possit!

cum autem boni aliquid operatur deus in 
 emendatione maiorum, cum paruulorum suorum, 
 qui eis cari sunt, doloribus ac mortibus 
 flagellantur, cur ista non fiant, quando, 
 cum transierint, pro non factis erunt, in 
 quibus facta sunt, propter quos autem facta 
 sunt, aut meliores erunt, si temporalibus incommodis 
 emendati rectius elegerint uiuere, 
 aut excusationem in futuri iudicii supplicio 
 non habebunt, si uitae huius angoribus ad 
 aeternam uitam desiderium conuertere noluerint?

quis autem nouit, quid paruulis, de 
 quorum cruciatibus duritia maiorum contunditur 
 aut exercetur fides aut misericordia 
 probatur, quis ergo nouit, quid ipsis paruulis 
 in secreto iudiciorum suorum bonae 
 compensationis reseruet deus, quoniam, 
 quamquam nihil recte fecerint, tamen nec 
 peccantes aliquid ista perpessi sunt?

non 
 enim frustra etiam infantes illos, qui, cum 
 dominus Iesus Christus necandus ab Herode

 

 

 
 
 
 quaereretur, occisi sunt, in honorem martyrum 
 receptos commendat ecclesia.

Haec tunc dixi, cum hanc ipsam, de qua nunc agitur, uellem 
 communire sententiam. sicut enim paulo ante commemoraui, 
 quaecumque illarum de animae incarnatione quattuor opinionum 
 uera esset, inculpatam substantiam creatoris et a nostrorum peccatorum 
 societate remotissimam nitebar ostendere.

et ideo, quaecumque 
 illarum ueritate posset conuinci et repudiari, ad curam intentionis 
 meae, quam tunc habebam, non pertinebat, quandoquidem 
 cunctis diligentiore disputatione discussis, quaecumque 
 illarum recte uinceret ceteras, me securissimo fieret, quando etiam 
 secundum omnes id, quod agebam, inuictum persistere demonstrabam.

nunc uero unam uolo, si possim, rationem rectam eligere ex 
 omnibus et propterea huius ipsius, de qua nunc agimus, defensionem 
 in his, quae commemoraui de illo libro, uerbis meis attentius intuens 
 ualidam firmamque non uideo.

Nam uelut firmamentum eius illud est, quod ibi dixi: 
 quis autem nouit, quid paruulis, de quorum 
 cruciatibus duritia maiorum contunditur 
 aut exercetur fides aut misericordia probatur, 
 quis ergo nouit, quid ipsis paruulis 
 in secreto iudiciorum suorum bonae compensationis 
 reseruet deus?

sed hoc non inmerito dici 
 uideo de his, qui uel pro Christi nomine ac uera religione tale aliquid 
 etiam nescientes patiuntur uel sacramento Christi iam inbuti 
 sunt, quia sine societate unius mediatoris liberari a damnatione non 
 possunt, ut possit eis etiam pro illis malis, quae hic in diuersis 
 I 

 

 
 
 
 afflictionibus pertulerunt, compensatio illa praestari. nunc autem, 
 cum ista quaestio non possit absolui, nisi etiam de his paruulis respondeatur, 
 qui post grauissimos cruciatus sine sacramento Christianae 
 societatis expirant, quae circa eos compensatio cogitanda est, quibus 
 insuper et damnatio praeparata est ?

nam et de baptismo paruulorum 
 in eodem libro non quidem sufficienter sed, quantum illi operi satis 
 esse uidebatur, utcumque respondi, quod etiam nescientibus et fidem 
 suam nondum habentibus prodest, non tamen de damnatione eorum 
 paruulorum, qui sine illo ex hac uita emigrant, tunc aliquid dicendum 
 putaui, quia non, quod nunc agitur, agebatur.

Sed ut omittamus et contemnamus ea, quae breui tempore 
 patiuntur nec transacta reuocantur, numquid similiter contemnere 
 possumus, quod per unum hominem mors et per 
 unum hominem resurrectio mortuorum? sicut 
 enim in Adam omnes moriuntur, sic et 
 in Christo omnes uiuificabuntur.

per hanc enim 
 apostolicam diuinam claramque sententiam satis euidenter elucet 
 neminem ire in mortem nisi per Adam, neminem in uitam aeternam 
 nisi per Christum. hoc est quippe \'omnes\' et \'omnes\', quia, sicut 
 omnes homines per primam, hoc est per carnalem, generationem 
 pertinent ad Adam, sic omnes homines ad secundam, id est spiritalem, 
 generationem ueniunt, quicumque ad Christum perueniunt.

ideo ergo dictum est et hic \'omnes\' et ibi \'omnes\', quia, sicut omnes, 
 qui moriuntur, non nisi in Adam moriuntur, ita omnes, qui uiuificabuntur, 
 non nisi in Christo uiuificabuntur. ac per hoc, quisquis 
 nobis dixerit quemquam resurrectione mortuorum uiuificari nisi in 
 Christo, tamquam pestis communis fidei detestandus est. item,

 

 
 
 
 quisquis dixerit, quod in Christo uiuificabuntur etiam paruuli, qui 
 sine sacramenti eius participatione de uita exeunt, hic profecto et 
 contra apostoli praedicationem uenit et totam condemnat ecclesiam, 
 ubi propterea cum baptizandis paruulis festinatur et curritur, 
 quia sine dubio creditur aliter eos in Christo uiuificari omnino non 
 posse.

qui autem non uiuificantur m Christo, restat, ut m ea condemnatione 
 maneant, de qua dicit apostolus: per unius delictum 
 in omnes homines ad condemnation 
 e m. cui delicto obnoxios paruulos nasci et omnis credit ecclesia 
 et ipse iam contra Iouinianum disputans et exponens Ionam prophetam, 
 sicut paulo ante commemoraui, fide ueracissima definisti. 
 credo et in aliis locis opusculorum tuorum, quae uel non legi uel in

An forte dicendum est in paruulo carnem solam esse peccati, 
 nonam uero illi animam fieri, qua secundum dei praecepta uiuente 
 in adiutorio gratiae Christi et ipsi carni edomitae ac subiugatae possit 
 incorruptionis meritum comparari ?

sed quia in paruulo anima nondum 
 id agere potest, si Christi acceperit sacramentum, per hanc 
 gratiam carni eius adquiritur, quod illius moribus nondum potuit; 
 si autem sine illo sacramento anima paruuli exierit, ipsa quidem in 
 aeterna uita erit, unde eam nullum peccatum potuit separare, caro 
 uero eius non resurget in Christo non percepto ante mortem illius 25 
 sacramento ?

Hanc opinionem numquam audiui, numquam legi, sed 
 plane audiui et credidi, propter quod et locutus 
 sum, quia ueniet hora, quando omnes, qui 
 sunt in monumentis, audient uocem eius et 
 procedent, qui bona fecerunt, in resurrectionem 
 uitae — ipsa est, de qua dicitur: et per unum hominem 
 resurrectio mortuorum, ipsa est, qua in 
 Christo omnes uiuificabuntur —, qui autem 
 male egerunt, in resurrectionem iudicii.

quid 
 hic ergo de illis infantibus intellegendum est, qui, priusquam possent 
 agere uel bene uel male, sine baptismo corpore exuti sunt? 
 nihil hic de talibus dictum est. sed si caro eorum ideo non resurget, 
 quia nec boni aliquid egerunt nec mali, nec illorum resurrectura est, 
 qui percepta baptismi gratia in illa aetate defuncti sunt, in qua 
 nihil bene uel male agere potuerunt. si autem illi inter sanctos 
 resurgent, id est inter eos, qui bene egerunt, inter quos et illi resurrecturi 
 sunt nisi inter eos, qui male egerunt, ne aliquas humanas 
 animas credamus corpora sua non recepturas siue in resurrectionem 
 uitae siue in resurrectionem iudicii? quae sententia, priusquam 
 refellatur, ipsa nouitate iam displicet.

deinde quis ferat, si credant 
 se illi, qui ad baptismum cum suis paruulis currunt, propter carnes 
 eorum, non propter animas currere ? beatus quidem Cyprianus non 
 aliquod decretum condens nouum sed ecclesiae fidem firmissimam 
 seruans ad corrigendos eos, qui putabant ante octauum diem natiuitatis 
 non esse paruulum baptizandum, non carnem sed animam 
 dixit non esse perdendam et mox natum rite baptizari posse cum 
 suis quibusdam coepiscopis censuit.

Sed contra Cypriani aliquam opinionem, ubi, quod uidendum 
 fuit, fortasse non uidit, sentiat quisque, quod libet; tantum contra 
 apostolicam manifestissimam fidem nemo sentiat, qui ex unius 
 delicto omnes in condemnationem duci praedicat, ex qua condemnatione 
 non liberat nisi gratia dei per Iesum Christum, 
 dominum nostrum, in quo uno omnes uiuificantur, 
 quicumque uiuificantur, contra ecclesiae fundatissimum morem 
 nemo sentiat, ubi ad baptismum, si propter paruulorum sola corpora 
 curreretur, baptizandi offerrentur et mortui.

Quae cum ita sint, quaerenda causa atque reddenda est, 
 quare damnentur animae, quae nouae creantur singulis quibusque 
 nascentibus, si praeter Christi sacramentum paruuli moriantur. 
 damnari enim eas, si sic de corpore exierint, et sancta scriptura et 
 sancta est testis ecclesia. unde illa de animarum nouarum creatione 
 sententia, si hanc fidem fundatissimam non oppugnat, sit et mea, 
 si oppugnat, non sit et tua.

Nolo mihi dicatur pro hac sententia debere accipi, quod 
 scriptum est: qui finxit spiritum hominis in ipso 
 et: qui finxit singillatim corda eorum. aliquid 
 fortissimum atque inuictissimum requirendum est, quod nos non 
 cogat deum credere ullarum animarum sine culpa aliqua damnatorem. 
 nam uel tantundem ualet uel plus est forsitan creare quam fingere 
 et tamen scriptum est: cor mundum crea in me, 
 deus. nec ideo putari potest anima hoc loco optare se fieri, priusquam 
 aliquid esset.

sicut ergo iam existens creatur innouatione

 

 
 
 
 iustitiae, sic iam existens fingitur conformatione doctrinae. nec 
 illud, quod in Ecclesiaste scriptum est: tunc.conuertetur 
 in terram puluis, sicut fuit, et spiritus reuertetur 
 ad dominum, qui dedit illum, istam 
 confirmat sententiam, quam esse uolumus nostram; plus enim hoc 
 suffragatur eis, qui ex una putant omnes esse animas.

nam sicut 
 conuertitur, inquiunt, puluis in terram, sicut fuit, et tamen caro, de 
 qua hoc dictum est, ad hominem non reuertitur, ex quo propagata 
 est, sed ad terram, unde primus homo factus est, sic et spiritus 
 ex illius unius spiritu propagatus non tamen ad eum reuertitur sed 
 ad dominum, a quo illi datus est.

uerum quia hoc testimonium 
 ita pro istis sonat, ut non omni modo huic opinioni, quam defendi 
 uolo, uideatur esse contrarium, admonendam tantum credidi prudentiam 
 tuam, ne talibus testimoniis ex his angustiis me coneris eruere. 
 nam licet nemo faciat optando, ut uerum sit, quod uerum non 
 est, tamen, si fieri posset, optarem, ut haec sententia uera esset, sicut 
 opto, ut, si uera est, abs te liquidissime atque inuictissime 
 defendatur.

Haec autem difficultas etiam illos sequitur, qui iam existentes 
 alibi animas et ab initio diuinorum operum praeparatas a deo mitti 
 opinantur in corpora. nam et ab his hoc idem quaeritur: si animae 
 inculpatae oboedienter ueniunt, quo mittuntur, cur in paruulis, si 
 non baptizati uitam istam finierint, puniuntur? eadem prorsus in 
 utraque sententia difficultas est.

illi sibi uidentur de hac facilius 
 exire quaestione, qui animas adseuerant pro meritis uitae prioris singulas 
 singulis corporibus implicari. hoc enim putant esse in Adam 
 mori, in carne scilicet, quae propagata est ex Adam, supplicia pendere, 
 a quo reatu, inquiunt, gratia Christi liberat pusillos cum

 

 
 
 
 magnis. hoc quidem recte, ueraciter, optime, quod gratia Christi 
 liberat a reatu peccatorum pusillos cum magnis. sed in alia superiore 
 uita peccare animas et inde praecipitari in carceres carneos non 
 credo, non adquiesco, non consentio, primo, quoniam nescio per quos 
 circuitus id agunt isti, ut post nescio quanta uolumina saeculorum 
 iterum ad istam sarcinam corruptibilis carnis et supplicia pendenda 
 redeundum sit, qua opinione quid horribilius cogitari possit, ignoro.

deinde quis tandem iustus defunctus est, de quo non, si isti uera dicunt, 
 solliciti esse debeamus, ne in sinu Abrahae peccans in flammas 
 illius diuitis deiciatur? cur enim non et post hoc corpus peccari

possit, si et ante potuit r postremo lOnge aliua est m Adam peccasse 
 - unde dicit apostolus: i n quo omnes peccauerunt — 
 et aliud est extra Adam nescio ubi peccasse et ideo in Adam, id est 
 in carnem, quae ex Adam propagata est, tamquam in carcerem 
 trudi. illam uero opinionem, quod ex una fiant omnes animae, nec 
 discutere uolo, nisi necesse sit, atque utinam ista, de qua nunc 
 agimus, si uera est, sic abs te defendatur, ut hoc necesse iam 
 non sit.

Quamuis autem desiderem, rogem, uotis ardentibus exoptem 
 et expectem, ut per te mihi dominus huius rei auferat ignorantiam, 
 tamen, si — quod absit — minime meruero, patientiam mihi petam 
 a domino deo nostro, in quem sic credimus, ut aliqua nobis non 
 aperiri etiam pulsantibus nullo modo aduersus eum murmurare 
 debeamus. meminerimus ipsis apostolis dictum: multa ha b eo 
 uobis dicere, sed non potestis illa portare 
 modo. in his, quantum ad me adtinet, etiam hoc deputem nec,

 

 
 
 
 qui hoc sciam, me indigner indignum, ne hoc ipso etiam conuincar 
 indignior.

multa enim alia similiter nescio, quae commemorare uel 
 numerare possum; et hoc tolerabiliter ignorarem, nisi metuerem, 
 ne aliqua istarum opinionum contra illud, quod firmissima retinemus 
 fide, incautis obreperet mentibus. sed antequam sciam, quaenam 
 earum potius eligenda sit, hoc me non temere sentire profiteor, 
 eam, quae uera est, non aduersari robustissimae ac fundatissimae 
 fidei, qua Christi ecclesia nec paruulos homines recentissime natos 
 a damnatione credit nisi per gratiam nominis Christi, quam in suis 
 sacramentis commendauit, posse liberari.

Quod ad te scripsi, honorande mihi in Christo frater Hieronyme, 
 quaerens de anima humana, si nascentibus singulis nouae 
 singulae nunc usque fiunt, ubi peccati uinculum contrahant, quod 
 per sacramentum gratiae Christi etiam in infantibus recens natis

 

 

 

 

 

 

 

 

 

 
 
 
 non dubitamus esse soluendum, cum in non paruum uolumen procederet, 
 nolui ulla alia onerare quaestione. sed quod urguet acrius, 
 multo minus est neglegendum.

proinde quaero et per dominum 
 obsecro, ut exponas mihi, quod multis existimo profuturum, aut, 
 si iam uel abs te uel ab aliquo expositum habes, dirigas nobis, quomodo 
 accipiendum sit, quod in epistula Iacobi apostoli est: qu icumque 
 enim totam legem seruauerit, offendat 
 autem in uno, factus est omnium reus. 
 quae res talis ac tanta est, ut, quod hinc tibi non iam olim scripsi, 
 me multum paeniteat.

De agenda namque praesenti uita, quomodo ad uitam perueniamus 
 aeternam, non de praeterita perscrutanda, quam penitus 
 demersit obliuio, sicuti est illud, quod de anima quaerendum 
 putaui, haec uertitur quaestio. eleganter autem dictum esse narratur, 
 quod huic rei satis apte conuenit. cum quidam ruisset in puteum, 
 ubi aqua tanta erat, ut eum magis exciperet, ne moreretur, quam 
 suffocaret, ne loqueretur, accessit alius eoque uiso miserans ait: 
 \'quomodo huc cecidisti?\' at ille: \'obsecro\', inquit, \'quomodo hinc me 
 liberes, non, quomodo huc ceciderim, quaere\'.

ita, quoniam fatemur 
 et fide catholica tenemus de reatu peccati tamquam de puteo etiam 
 paruuli infantis animam Christi gratia liberandam, satis est ei, quod 
 modum, quo salua fiat, nouimus, etiam si numquam, quomodo in 
 malum illud deuenerit, nouerimus. sed ideo putaui esse quaerendum, 
 ne forte ex illis opinionibus incarnationis animae aliquam teneamus 
 incautius, quae liberandam prorsus animam paruuli contradicat 
 negans eam esse in isto malo.

hoc igitur firmissime retento, quod 
 anima paruuli de reatu peccati liberanda est nec alio modo liberanda 
 nisi gratia dei per Iesum Christum, dominum

 

 
 
 
 
 nostrum, si possumus etiam ipsius mali causam et originem 
 nosse, uaniloquis non disputatoribus sed litigatoribus paratius instructiusque 
 resistimus; si autem non possumus, non, quia latet 
 miseriae principium, ideo pigrescere misericordiae debet officium.

aduersus eos autem, qui sibi uidentur scire, quod nesciunt, hoc 
 tutiores sumus, quod hanc ignorantiam nostram non ignoramus. 
 aliud est enim, quod nescire malum est, aliud, quod sciri uel non 
 potest uel non opus est uel ad uitam, quam quaerimus, indifferens 
 est. hoc uero, quod de litteris apostoli Iacobi nunc requiro, in hac 
 ipsa, qua uiuimus et, ut semper uiuamus, deo placere studemus, 
 actione uersatur.

Quomodo ergo intellegendum est, obsecro te: quicumque 
 totam legem seruauerit, offendat autem 
 in uno, factus est omnium reus? itane, qui furtum 
 fecerit, immo uero, qui dixerit diuiti: \'hic sede\', pauperi autem: \'tu 
 sta illic\', et homicidii et adulterii et sacrilegii reus est ? quod si non 
 est, quomodo, qui in uno offendit, factus est omnium reus? an 
 illud, quod dixi de diuite et paupere, ad ista non pertinet, quorum 
 si quis in uno offenderit, fiet omnium reus?

sed recolendum est, 
 unde uenerit ista sententia et quae illam superiora pepererint quibusque 
 conexa dependeat. fratres mei, nolite, inquit, 
 in personarum acceptione habere fidem domini 
 nostri Iesu Christi gloriae. etenim, si 
 introierit in conuentu uestro uir aureum 
 anulum habens in ueste candida, introierit 
 autem et pauper in sordido habitu et intendatis 
 in eum, qui indutus est ueste praeclara,

 

 

 
 
 
 et dicatis: \'tu sede hic bene\', pauperi autem 
 dicatis: \'tu sta illic\' aut: \'sede sub scabello 
 pedum meorum\', nonne iudicastis apud uosmet 
 ipsos et facti estis iudices cogitationum 
 iniquarum? audite, fratres mei dilectissimi: 
 nonne deus elegit pauperes in hoc mundo 
 diuites in fide et heredes regni, quod promisit 
 deus diligentibus se? uos autem exhonorastis 
 pauperem, propter illum scilicet, cui dictum est: \'tu 
 sta illic\', cum habenti anulum aureum dictum esset: \'tu sede hic 
 bene\'.

ac deinde sequitur eandem ipsam sententiam latius uersans 
 et explicans: nonne, inquit, diuites per potentiam 
 opprimunt uos et ipsi adtrahunt uos ad iudicia? 
 nonne ipsi blasphemant bonum nomen, 
 quod inuocatum est super uos? si quidem legem 
 perficitis regalem secundum scripturas: 
 \'diliges proximum tuum sicut te ipsum\', bene 
 facitis; si autem personas accipitis, peccatum 
 operamini redarguti a lege quasi transgressores.

uidete, quem ad modum transgressores legis appellet, 
 qui dicunt diuiti: \'sede hic\' et pauperi: \'sta illic\'. unde, ne putarent 
 contemptibile esse peccatum in hac una re legem transgredi, secutus 
 adiunxit: quicumque autem totam legem seruauerit, 
 offendat autem in uno, factus est omnium 
 reus. qui enim dixit: \'non moechaberis\', 
 dixit et: \'non occides\'. quodsi non occides, 
 moechaberis autem, factus es transgressor

 

 
 
 
 legis propter illud, quod dixerat: redarguti a lege 
 quasi transgressores.

quae cum ita sint, consequens 
 uidetur — nisi alio modo intellegendum ostendatur —, ut, qui 
 dixerit diuiti: \'sede hic\' et pauperi: \'sta illic\' huic honorem ampliorem 
 quam illi deferens, et idolatres et blasphemus et adulter et 
 homicida et, ne — quod longum est — cuncta commemorem, reus 
 omnium criminum iudicandus sit; offendens quippe in uno factus 
 est omnium reus.

At enim, qui unam uirtutem habet, omnes habet et, qui unam 
 non habet, nullam habet. hoc si uerum est, confirmatur ista sententia. 
 sed ego eam exponi uolo, non confirmari, quae per se ipsam 
 est apud nos omnium philosophorum auctoritatibus firmior. et 
 illud quidem de uirtutibus et uitiis si ueraciter dicitur, non est consequens, 
 ut propter hoc omnia peccata sint paria. nam illud de inseparabilitate 
 uirtutum, etsi forsitan fallor, tamen, si uerum memini, 
 quod uix memini, omnibus philosophis placuit, qui easdem uirtutes 
 agendae uitae necessarias esse dixerunt.

hoc autem de parilitate 
 peccatorum soli Stoici ausi sunt disputare contra omnem sensum 
 generis humani; quam eorum uanitatem in Iouiniano illo, qui in 
 hac sententia Stoicus erat, in aucupandis autem et defensitandis 
 uoluptatibus Epicureus, de scripturis sanctis dilucidissime conuicisti. 
 in qua tua suauissima et praeclarissima disputatione satis euidenter 
 apparuit non placuisse auctoribus nostris uel ipsi potius, quae 
 per eos locuta est, ueritati omnia paria esse peccata.

quomodo autem 
 fieri possit, ut, etiam si hoc de uirtutibus uerum est, non tamen ideo 
 cogamur fateri aequalitatem omnium peccatorum, quantum possum,

 

 
 
 
 adiuuante domino aperire conabor. quod si effecero, adprobabis, 
 ubi causae defuero, tu supplebis.

Certe hinc persuadent, qui unam uirtutem habuerit, habere 
 omnes et omnes deesse, cui una defuerit, quod prudentia nec ignaua 
 nec iniusta nec intemperans potest esse; nam si aliquid horum fuerit, 
 prudentia non erit. porro, si prudentia tunc erit, si et fortis et iusta 
 et tempeians sit, profecto, ubi fuerit, secum habet ceteras.

sic et fortitudo 
 inprudens esse non potest uel intemperans uel iniusta; sic 
 temperantia necesse est ut prudens, fortis et iusta sit; sic iustitia 
 non est, si non sit prudens, fortis et temperans. ita, ubi uera est aliqua 
 earum, et aliae similiter sunt. ubi autem aliae desunt, uera illa non 
 est, etiamsi aliquo modo similis esse uideatur.

Sunt enim, ut scis, quaedam uitia uirtutibus aperta discretione 
 contraria, ut inprudentia prudentiae. sunt autem quaedam tantum, 
 quia uitia sunt, ideo contraria, quadam tamen specie fallaci similia, u 
 ut eidem prudentiae non inprudentia sed astutia. nunc enim eam 
 dico astutiam, quae usitatius in malitiosis intellegi et uocari solet, 
 non sicut loqui nostra scriptura consueuit, quae saepe astutiam in 
 bono ponit, unde est: astuti ut serpentes et illud: ut 
 det innocentibus astutiam.

quamquam et apud illos 
 Romanae linguae disertissimus dixerit: neque illi tamen 
 ad cauendum dolus aut astutia deerat astutiam 
 ponens in bono; sed apud illos rarissimum, apud nostros autem 
 frequentissimum est. itemque in partibus temperantiae apertissime 
 contraria est effusio parsimoniae; ea uero, quae tenacitas etiam 
 uulgo dici solet, uitium est quidem, tamen parsimoniae simile non

 

 
 
 
 natura sed fallacissima specie.

item dissimilitudine manifesta contraria 
 est iniustitia iustitiae; solet autem quasi imitari iustitiam 
 uindicandi libido, sed uitium est. ignauia fortitudini perspicue 
 contraria est, duritia uero distat natura, fallit similitudine. constantia 
 pars quaedam uirtutis est; ab hac inconstantia, longe abhorret 
 et indubie contrasistit, pertinacia uero constantia dici affectat 
 et non est, quia illa est uirtus, hoc uitium.

Ut ergo non iterum eadem commemorare necesse sit, exempli 
 gratia ponamus aliquid, unde possint cetera intellegi. Catilina, ut 
 de illo scripserunt, qui nosse potuerunt, frigus, sitim, famem ferre 
 poterat eratque patiens inediae, algoris, uigiliae, 
 supra quam cuiquam credibile est, ac per hoc 
 suis et sibi magna praeditus fortitudine uidebatur.

sed haec fortitudo 
 prudens non erat-mala enim pro bonis eligebat —, temperans 
 non erat — corruptelis enim turpissimis foedabatur —, iusta non 
 erat — nam contra patriam coniurauerat — et ideo nec fortitudo 
 erat, sed duritia sibi, ut stultos falleret, nomen fortitudinis inponebat. 
 nam si fortitudo esset, non uitium sed uirtus esset; si autem 
 uirtus esset, a ceteris uirtutibus tamquam inseparabilibus comitibus 
 numquam relinqueretur.

Quapropter, cum quaeritur etiam de uitiis, utrum et ipsa 
 similiter et omnia sint, ubi unum erit, aut nulla sint, ubi unum non 
 erit, laboriosum est id ostendere propterea, quia uni uirtuti duo 
 uitia opponi solent, et quod aperte contrarium est et quod specie similitudinis 
 adumbratur.

unde, illa Catilinae quia fortitudo non erat, 
 quae secum uirtutes alias non habebat, facilius uidebatur; quod uero 
 ignauia fuerit, ubi exercitatio quaslibet grauissimas molestias perpetiendi 
 atque tolerandi supra quam cuiquam

 

 
 
 
 credibile est fuit, aegre persuaderi potest.

sed forte acutius intuentibus 
 ignauia apparet ipsa duritia, quia laborem bonorum studiorum, 
 quibus uera adquiritur fortitudo, neglexerat. uerumtamen, quia sunt 
 audaces, qui timidi non sunt, et rursus timidi, a quibus absit audacia, 
 cum sit utrumque uitium, quoniam, qui uera uirtute fortis est, nec 
 temere audet nec inconsulte timet, cogimur fateri uitia plura esse 
 uirtutibus.

Unde aliquando uitium uitio tollitur, ut amore laudis amor 
 pecuniae, aliquando unum cedit, ut plura succedant, uelut, qui ebriosus 
 fuit, si modicum bibere tenacitate et ambitione didicerit. possunt 
 itaque uitia cedere etiam uitiis succedentibus, non uirtutibus, 
 et ideo plura sunt.

uirtus uero quo una ingressa fuerit, quoniam 
 secum ceteras ducit, profecto uitia cedent omnia, quaecumque 
 inerant; non enim omnia inerant, sed aliquando totidem, aliquando 
 plura paucioribus uel pauciora pluribus succedebant.

Haec utrum ita se habeant, diligentius inquirendum est. 
 non enim et ista diuina sententia est, qua dicitur: \'qui unam uirtutem 
 habuerit, omnes habet eique nulla, est, cui una defuerit\', sed hominibus 
 hoc uisum est multum quidem ingeniosis, studiosis, otiosis, sed 
 tamen hominibus.

ego uero nescio, quem ad modum dicam. non 
 dico uirum, a quo denominata dicitur uirtus, sed etiam mulierem, 
 quae uiro suo seruat tori fidem, si hoc faciat propter praeceptum 
 et promissum dei eique primitus sit fidelis, non habere pudicitiam 
 aut eam nullam uel paruam esse uirtutem - sic et maritum, qui hoc 
 idem seruat uxori —, et tamen sunt plurimi tales, quorum sine aliquo 
 peccato esse neminem dixerim, et utique illud qualecumque 
 peccatum ex aliquo uitio uenit.

unde pudicitia coniugalis in uiris 
 feminisque religiosis cum procul dubio uirtus sit — non enim aut 
 nihil aut uitium est —, non tamen secum habet omnes uirtutes. nam

 
 
 
 si omnes ibi essent, nullum esset uitium; si nullum uitium, nullum 
 omnino peccatum; quis autem sine aliquo peccato ? quis ergo sine 
 aliquo uitio, id est fomite quodam uel quasi radice peccati, cum 
 clamet, qui super pectus domini discumbebat: si dixerimus, 
 quia peccatum non habemus, nos ipsos decipimus 
 et ueritas in nobis non est?

neque hoc apud 
 te diutius agendum est, sed propter alios, qui haec forte legerint, 
 dico. nam tu quidem in eodem ipso opere splendido contra Iouinianum 
 etiam hoc de scripturis sanctis diligenter probasti; ubi etiam 
 ex hac ipsa epistula, cuius uerba sunt, quorum nunc intellectum 
 requirimus, posuisti, quod scriptum est: in multis enim 
 offendimus omnes. non enim ait \'offenditis\', sed ait \'offendimus\', 
 cum Christi loqueretur apostolus, et cum hoc loco dicat: q u icumque 
 autem totam legem seruauerit, offen-. 
 dat autem in uno, factus est omnium reus, ibi 
 non in uno sed in multis nec quosdam sed omnes dixit offendere.

Absit autem, ut quisquam fidelis existimet tot milia seruorum 
 Christi, qui ueraciter dicunt se habere peccatum, ne se ipsos 
 decipiant et ueritas in eis non sit, nullam habere uirtutem, cum 
 uirtus magna sit sapientia. dixit autem homini: ecce 
 pietas est sapientia. absit autem, ut dicamus tot ac tantos 
 fideles et pios homines dei non habere pietatem, quam Graeci uel 
 evoRteiav uel expressius et plenius fteooefieiav uocant.

quid autem 
 est pietas nisi dei cultus ? et unde ille colitur nisi caritate ? caritas 
 enim de corde puro et conscientia bona et fide non ficta magna et 
 uera uirtus est, quia ipsa est et finis praecepti. merito dicta est fortis

 

 
 
 
 sicut mors, siue quia nemo eam uincit sicut mortem siue quia in 
 hac uita usque ad mortem est mensura caritatis, sicut dominus ait: 
 maiorem hac caritatem nemo habet, quam ut 
 animam suam quis ponat pro amicis suis, siue 
 potius, quia, sicut mors animam auellit a sensibus carnis, sic caritas 
 a concupiscentiis carnalibus.

huic subseruit scientia, cum est utilis; 
 nam sine illa inflat. quod uero illa aedificando inpleuerit, nihil ibi 
 ista inane, quod inflet, inueniet. utilem porro scientiam definiendo 
 monstrauit, ubi, cum dixisset: ecce pietas est sapientia, 
 continuo subiunxit: a b stinere uero a malis 
 scientia est.

cur ergo non dicimus, qui hanc uirtutem habet, 
 habere omnes, cum plenitudo legis sit caritas ? an quanto magis est 
 in homine, tanto magis est uirtute praeditus, quanto autem minus, 
 tanto minus inest uirtus, quia ipsa est uirtus, et quanto minus inest 
 uirtus, tanto magis est uitium? ubi ergo illa plena et perfecta fuerit, 
 nihil ex uitio remanebit.

Proinde mihi uidentur Stoici ideo falli, quia proficientem 
 hominem in sapientia nolunt omnino habere sapientiam, sed tunc 
 habere, cum in ea fuerit omnino perfectus, non quia illum prouectum 
 negant, sed nisi ex profundo quodam emergendo repente 
 emicet in auras sapientiae liberas, nulla ex parte esse sapientem.

sicut enim nihil interest ad hominem praefocandum, utrum aquam 
 stadiis multis super se habeat altam an unum palmum uel digitum, 
 sic illos, qui tendunt ad sapientiam, proficere quidem dicunt tamquam 
 ab imo gurgitis surgentes in aerem, sed, nisi totam stultitiam

 

 
 
 
 uelut opprimentem aquam proficiendo uelut emergendo euaserint, 
 non habere uirtutem nec esse sapientes, ubi autem euaserint, mox 
 habere totam nec quicquam stultitiae remanere, unde omnino ullum 
 peccatum possit existere.

Haec similitudo, ubi stultitia uelut aqua et sapientia uelut 
 aer ponitur, ut animus a praefocatione stultitiae tamquam emergens 
 in sapientiam repente respiret, non mihi uidetur satis accommodata 
 nostrarum scripturarum auctoritati, sed illa potius, ut uitium uel 
 stultitia tenebris, luci autem uirtus uel sapientia comparetur, 
 quantum ista similia de corporalibus ad intellegibilia duci possunt.

non itaque sicut de aquis in aerem surgens, ubi earum summum 
 transierit, repente, quantum sufficit, inspiratur, sed sicut de tenebris 
 in lucem procedens paulatim progrediendo inluminatur. quod donec 
 plenissime fiat, iam eum tamen dicimus tamquam de abditissima 
 spelunca egredientem uicinia lucis afflatum tanto magis, quanto 
 magis propinquat egressui, ut illud, quod in eo lucet, sit utique ex 
 lumine, quo progreditur, illud autem, quod adhuc obscurum est, sit 
 ex tenebris, unde egreditur. itaque et non iustificabitur 
 in conspectu dei omnis uiuens et tamen iustus 
 ex fide uiuit. et induti sunt sancti iustitia alius magis, alius 
 minus et nemo hic uiuit sine peccato et hoc alius magis, alius minus; 
 optimus autem est, qui minimum.

Sed quid ago ? tamquam oblitus, cui loquar, doctori similis 
 factus sum, cum proposuerim, quid abs te discere uelim. sed quia 
 de peccatorum parilitate, unde in id, quod agebam, incidit quaestio, 
 examinandam tibi sententiam meam promere statueram, iam eam

 

 

 
 
 
 tandem aliquando concludam, quia, etsi uerum est eum, qui habet 
 unam, omnes habere uirtutes, eum, qui unam non habet, nullam 
 habere, nec sic peccata sunt paria, quia, ubi uirtus nulla est, nihil 
 quidem rectum est nec tamen ideo non est prauo prauius distortoque 
 distortius.

si autem — quod puto esse uerius sacrisque litteris congruentius 
 — ita sunt animae intentiones ut corporis membra, non 
 quod uideantur locis, sed quod sentiantur affectibus, et aliud inluminatur 
 amplius, aliud minus, aliud omnino caret lumine et tenebroso 
 inumbratur obstaculo, profecto ita, ut quisque inlustratione 
 piae caritatis affectus est in alio actu magis, in alio minus, in alio 
 nihil, sic dici potest habere aliam, aliam non habere, aliam magis 
 minusue habere uirtutem.

nam et \'maior est in isto caritas quam in 
 illo\' recte possumus dicere et \'aliqua in isto, nulla in illo\', quantum 
 pertinet ad caritatem, quae pietas est, et in ipso uno homine, quod 
 maiorem habeat pudicitiam quam patientiam et maiorem hodie 
 quam heri, si proficit, et adhuc non habeat continentiam et habeat 
 non paruam misericordiam.

Et ut generaliter breuiterque conplectar, quam de uirtute 
 habeo notionem, quod ad recte uiuendum adtinet, uirtus est caritas, 
 qua id, quod diligendum est, diligitur. haec in aliis maior, in aliis 
 minor, in aliis nulla est, plenissima uero, quae iam non possit augeri, 
 quam diu hic homo uiuit, in nemine; quam diu autem augeri potest, 
 profecto illud, quod minus est, quam debet, ex uitio est.

ex quo uitio 
 non est iustus in terra, qui faciet bonum et 
 non peccabit. ex quo uitio non iustificabitur in 
 conspectu dei omnis uiuens. propter quod uitium, 
 si dixerimus, quia peccatum non habemus, 
 nos ipsos decipimus et ueritas in nobis non

 

 
 
 
 est. propter quod etiam, quantumlibet profecerimus, necessarium 
 est nobis dicere: dimitte nobis debita nostra, cum 
 iam omnia in baptismo dicta, facta, cogitata dimissa sint.

uidet 
 itaque, qui recte uidet, ubi et quando et unde speranda sit illa perfectio, 
 cui non sit quod adici possit. si autem praecepta non essent, 
 non utique esset, ubi se homo certius inspiceret et uideret, unde auerteretur, 
 quo conaretur, quare gratularetur, quid precaretur. magna 
 est ergo utilitas praeceptorum, si libero arbitrio tantum detur, ut 
 gratia dei amplius honoretur.

Quae si ita se habent, unde fit omnium reus, si in uno offendat, 
 qui totam legem seruauerit? an forte, quia plenitudo 
 legis caritas est, qua deus proximusque diligitur, in quibus 
 praeceptis caritatis tota lex pendet et prophetae, 
 merito fit omnium reus, qui contra illam facit, in qua pendent omnia ?

nemo autem peccat nisi aduersus illam faciendo, quia \'non adultterabis, 
 non homicidium facies, non furaberis, 
 non concupisces' et, siquod est aliud 
 mandatum, in hoc sermone recapitulatur 
 ineo, quod diliges proximum tuum tamquam te ipsum\'. dilectio proximi malum non operatur, 
 plenitudo autem legis caritas.

nemo 
 autem diligit proximum nisi diligens deum, ut hoc, quantum potest, 
 proximo inpendat, quem diligit tamquam se ipsum, ut et ille diligat 
 deum, quem si ipse non diligit, nec se nec proximum diligit. ac per 
 hoc, qui totam legem seruauerit, si in uno offenderit, fit omnium 
 reus, quia contra caritatem facit, unde tota lex pendet. reus itaque 
 fit omnium faciendo contra eam, in qua pendent omnia.

Cur ergo non dicantur paria peccata? an forte quia magis 
 facit contra caritatem, qui grauius peccat, minus, qui leuius, et hoc 
 ipso admittit magis et minus, quo fit quidem omnium reus, sed 
 grauius peccans uel in pluribus peccans magis reus, leuius autem 
 uel in paucioribus peccans minus reus, tanto maiore scilicet reatu, 
 quanto amplius, tanto minore, quanto minus peccauerit, tamen, 
 etiam si in uno offenderit, reus omnium, quia contra eam facit, in 
 qua pendent omnia ?

quae si uera sunt, eo modo et illud absoluitur, 
 quod ait homo etiam apostolicae gratiae: in multis enim 
 offendimus omnes. offendimus enim, sed alius grauius, alius 
 leuius. quanto quisque magis minusue peccauerit, tanto in peccato 
 committendo maior, quanto in diligendo deo et proximo minor et 
 rursus tanto minor in peccati perpetratione, quanto maior in dei et 
 proximi dilectione, tanto itaque plenior iniquitatis, quanto inanior 
 caritatis, et tuae perfectissimus in caritate, quando nihil restat ex 
 infirmitate.

Nec sane, quantum arbitror, putandum est leue esse peccatum 
 in personarum acceptione habere fidem domini Iesu Christi, 
 si illam distantiam sedendi et standi ad honores ecclesiasticos 
 referamus. quis enim ferat eligi diuitem ad sedem honoris ecclesiae 
 contempto paupere instructiore atque sanctiore?

si autem de cotidianis 
 consessibus loquitur, quis non hic peccat, si tamen peccat, nisi 
 cum apud se ipsum intus ita iudicat, ut ei tanto melior, quanto ditior 
 illo uideatur ? hoc enim uidetur significasse dicendo: nonne

 

 
 
 
 iudicastis apud uosmet ipsos et facti estis 
 iudices cogitationum iniquarum?

Lex itaque libertatis lex caritatis est, de qua dicit: si 
 tamen legem perficitis regalem secundum 
 scripturas: \'diliges proximum tuum sicut te 
 ipsum\', bene facitis; si autem personas accipitis, 
 peccatum operamini redarguti a lege 
 quasi transgressores.

et post illam sententiam ad intellegendum 
 difficillimam, de qua satis dixi, quod dicendum putaui, 
 eandem legem libertatis commemorans: sic, inquit, loquimini 
 et sic facite sicut per legem libertatis 
 incipientes iudicari. et quoniam, quid paulo ante dixerit, 
 nouit, quoniam i n multis offendimus omnes, suggerit 
 dominicam tamquam cotidianam cotidianis etsi leuioribus tamen 
 uulneribus medicinam: iudicium enim, inquit, sine 
 misericordia illi, qui non fecit misericordiam. 
 hinc enim et dominus:

dimittite, inquit, et dimittetur 
 uobis; date et dabitur uobis. superexultat 
 autem misericordia iudicio; non dictum est: \'uincit 
 misericordia iudicium\' — non enim est aduersa iudicio —, sed 
 \'superexultat\', quia plures per misericordiam colliguntur, sed qui 
 misericordiam praestiterunt. beati enim misericordes, 
 quia ipsorum miserebitur deus.

Et hoc utique iustum est, ut dimittatur eis, quia dimiserunt, 
 et detur eis, quia dederunt. inest quippe deo et misericordia iudicanti 
 et iudicium miseranti, propter quod ei dicitur: misericordiam 
 et iudicium cantabo tibi, domine; nam quisquis

 

 
 
 
 uelut nimium iustus iudicium sine misericordia quasi securus expectat, 
 iram iustissimam prouocat, quam timens ille dicit: ne intres 
 in iudicium cum seruo tuo.

unde dicitur populo contumaci:quid 
 uultis mecum iudicio contendere? 
 cum enim rex iustus sederit in throno, quis 
 gloriabitur castum se habere cor? aut quis 
 gloriabitur mundum se esse a peccato? quae 
 igitur spes est, nisi superexultet misericordia iudicio sed erga illos, 
 qui misericordiam fecerunt ueraciter dicendo: dimitte nobis, 
 sicut et nos dimittimus, et sine murmuratione dando ?

hilarem enim datorem diligit deus. denique 
 sanctus Iacobus iam ex isto loco de misericordiae operibus loquitur, 
 ut, quos uehementer illa sententia terruerat, consoletur, cum admonet, 
 quomodo etiam peccata cotidiana, sine quibus hic non 
 uiuitur, cotidianis remediis expientur, ne homo, qui, cum in uno 
 offenderit, fiat omnium reus, in multis offendendo, quia in multis 
 offendimus omnes, magnum aggerem reatus sui minutatim 
 collectum ad tribunal tanti iudicis peruehat et eam, quam non fecit, 
 misericordiam non inueniat, sed potius dimittendo atque donando 
 mereatur sibi dimitti debita reddique promissa.

Multa dixi, quibus tibi taedium fortassis inferrem, qui haec, 
 quae tamen adprobas, non expectas discere, quia ea docere consuesti. 
 si quid autem est in eis, quantum ad res ipsas pertinet — nam, quali 
 eloquio explicata sint, non nimis curo —, si quid ergo est in eis, quod 
 eruditionem offendat tuam, quaeso, ut rescribendo admoneas et

 

 
 
 
 me corrigere non graueris.

infelix est enim, qui non tantos et tam 
 sanctos tuorum studiorum labores et digne honorat et de his domino 
 deo nostro, cuius munere talis es, gratias agit. unde cum 
 libentius debeam a quolibet discere, quod inutiliter ignoro, quam 
 promptius quoslibet docere, quod scio, quanto iustius hoc abs te 
 caritatis debitum flagito, cuius doctrina in nomine et adiutorio 
 domini tantum in Latina lingua ecclesiasticae litterae adiutae sunt, 
 quantum numquam antea potuerunt!

maxime tamen, istam sententiam: 
 quicumque totam legem seruauerit, offendat 
 autem in uno, factus est omnium reus, 
 si quo alio modo melius exponi posse nouit dilectio tua, per dominum 
 obsecro, uti nobiscum communicare digneris.

Non audacter, ut falso putas, sed amanter studioseque 
 fecisti, ut nouam mihi ex ueteri mitteres quaestionem, quae ante 
 litteras tuas plerosque in oriente decepit, ut per simulatam humilitatem 
 superbiam discerent et dicerent cum diabolo: in caelum 
 ascendam, super sidera caeli ponam thronum

 

 

 

 

 

 

 

 

 

 
 
 
 meum, ero similis altissimo.

quae enim potest alia 
 maior esse temeritas quam dei sibi non dicam similitudinem sed 
 aequalitatem uindicare et breui sententia omnium hereticorum 
 uenena conplecti, quae de philosophorum et maxime Pythagorae et 
 Zenonis, principis Stoicorum, fonte manarunt ? illi enim, quae Graeci 
 appellant irdfrr ), nos perturbationes possumus dicere, aegritudinem 
 uidelicet et gaudium, spem et metum, quorum duo praesentia, duo 
 futura sunt, adserunt extirpari posse de mentibus et nullam fibram 
 radicemque uitiorum in homine omnino residere meditatione et adsidua 
 exercitatione uirtutum.

aduersum quos et Peripatetici, qui de 
 Aristotelis fonte descendunt, fortissime disputant et Academici noui, 
 quos Tullius sequitur, et eorum non dico res — quae nullae sunt — sed 
 umbras et uota subuertunt. hoc est enim hominem ex homine tollere 
 et in corpore constitutum esse sine corpore et optare potius quam 
 docere dicente apostolo: miser ego homo, quis me liberabit 
 de corpore mortis huius?

et quia epistolaris 
 breuitas non potest omnia conprehendere, strictim tibi uitanda describam. 
 unde et illud Uergilianum est: 
 hinc metuunt cupiuntque, dolent gaudentque 
 neque auras 
 dispiciunt clausae tenebris et carcere caeco. 
 quis enim potest aut non gestire gaudio aut maerore contrahi aut 
 spe extolli aut timore terreri? quam ob rem et grauissimus poeta 
 Flaccus scribit in satira: 
 nam uitiis nemo sine nascitur; optimus ille est, 
 qui minimis urgetur.

Pulchre quidam nostrorum ait: philosophi, patriarchae 
 hereticorum, ecclesiae puritatem peruersa maculauere 
 doctrina, ut nesciant illud dictum de humana fragilitate: quid 
 gloriatur terra et cinis? praesertim cum idem apostolus 
 dicat: uideo aliam legem in membris meis repugnantem 
 legi mentis meae et ducentem me in captiuitatem 
 et iterum: non enim, quod nolo, hoc ago, 
 sed, quod nolo, illud operor.

si, quod non uult, operatur, 
 quomodo stare potest hoc, quod dicitur, posse hominem sine peccato 
 esse, si uelit? qua ratione potest esse, quod uelit, cum apostolus 
 adserat se, quod cupiat, inplere non posse? cumque ab eis quaeramus, 
 qui sint illi, quos absque peccato putent, noua stropha 
 eludere cupiunt ueritatem, se non eos dicere, qui sint uel fuerint, 
 sed qui esse possint.

egregii doctores dicunt esse posse, quod numquam 
 fuisse demonstrant dicente scriptura: omne, quod 
 futurum est, iam factum est in priore tempore.

neque nunc mihi necesse est ire per singulos sanctorum et quasi in 
 corpore pulcherrimo naeuos quosdam et maculas demonstrare, quod 
 plerique nostrorum simpliciter faciunt, cum paucis sententiolis scripturarum 
 possint hereticorum et per eos philosophorum argumenta 
 conuinci. quid enim dicit uas electionis ? conclusit deus 
 omnia sub peccato, ut omnium misereatur. 
 et in alio loco: omnes enim peccauerunt et indigent 
 gloria dei.

Ecclesiastes quoque, per quem se cecinit 
 ipsa sapientia, libere protestatur et dicit: non est homo iustus 
 super terram, qui faciat bonum et non 
 peccet, et iterum: si peccauerit populus; non est 
 enim homo, qui non peccet, et: quis gloriabitur 
 castum se habere cor? et: non est

 

 

 
 
 
 mundus a sorde, nec si unius diei fuerit uita eius. 
 unde et Dauid ecce enim in iniquitatibus conceptus 
 sum et in delictis concepit me mater mea 
 et in alio psalmo: non iustificabitur in conspectu 
 tuo omnis uiuens.

quod testimonium sub nonnne pietatis 
 noua argumentatione deludunt. aiunt enim ad conparationem dei 
 nullum esse perfectum, quasi scriptura hoc dixerit; neque 
 enim ait: \'non iustificabitur ad conparationem tui omnis 
 uiuens\', sed: non iustificabitur in conspectu 
 tuo omnis u i uens. quando enim dicit \'in conspectu 
 tuo\', hoc intellegi uult, quod etiam, qui hominibus sancti 
 uidentur, dei scientiae atque notitiae nequaquam sancti sint.

homo enim uidet in facie, deus in corde. sin autem inspiciente deo 
 et omnia contemplante, quem cordis arcana non fallunt, nullus est 
 iustus, perspicue ostenditur hereticos non hominem in excelsa 
 sustollere sed dei potentiae derogare; multaque alia, quae si de scripturis 
 sanctis uoluero congregare, non dicam epistulae, sed uoluminis 
 quoque excedam modum.

Nihil noui adserunt, qui in huiusce modi sibi adplaudentes 
 perfidia simplices quidem indoctosque decipiunt, sed ecclesiasticos 
 uiros, qui in lege dei die ac nocte meditantur, decipere non ualent. 
 pudeat eos principium et sociorum suorum, qui aiunt posse hominem 
 sine peccato esse, si uelit- quod Graece dicunt dvaiiaQtrjtov — et, 
 quia hoc ecclesiarum per orientem aures ferre non possunt, simulant 
 se \'sine peccato\' quidem dicere, sed dvafid.QtrjVov dicere non audere, 
 quasi aliud sit \'absque peccato\' et aliud dvafidQtrftov et non

 

 
 
 
 Graecum sermonem, qui apud illos conpositus est, duobus uerbis sermo 
 Latinus expresserit.

si \'absque peccato\' dicis et dva/AdoT7]vov te 
 dicere diffiteris, damna ergo eos, qui ava/jdovr)Tov praedicant. sed 
 non facis. nosti enim, quid intrinsecus discipulos tuos doceas aliud 
 ore commemorans et aliud celans conscientia, nobisque alienis et 
 indoctis loqueris per parabolas, tuis autem mysteria confiteris [et 
 hoc iuxta scripturam te facere iactas, quia dictum est: turbis 
 Iesus in parabolis loquebatur et ad discipulos in 
 domo dicit: uobis datum est scire mysteria regni 
 caelorum, illis autem non est datum].

ted, ut 
 dicere coeperam, exponam breuiter principum et sociorum tuorum 
 nomina, ut animaduertas, qualium consortium glorieris. Manicheus 
 electos suos, quos inter aipidag Platonis in caelestibus conlocat, 
 dicit omni carere peccato nec, si uelint, posse peccare; ad tanta enim 
 eos uirtutum culmina transcendisse, ut carnis operibus inludant.

Priscillianus in Hispania pars Manichei, de turpitudine cuius te 
 discipuli diligunt plurimum uerbum perfectionis et scientiae sibi 
 temere uindicantes; soli cum solis clauduntur mulierculis et illud eis 
 inter coitum amplexusque decantant: 
 tum pater omnipotens fecundis imbribus aether 
 coniugis in gremium laetae descendit et omnis 
 magnus alit magno commixtus corpore fetus. 
 qui quidem et partem habent Gnosticae hereseos de Basilidis 
 inpietate uenientem. unde et uos adseritis eos, qui absque legis scientia 
 sint, peccata uitare non posse.

quid loquar de Priscilliano, qui 

 

 
 
 
 et saeculi gladio et totius orbis auctoritate damnatus est ? Euagrius 
 Ponticus Hiborita, qui scribit ad uirgines, scribit ad monachos, 
 scribit ad eam, cuius nomen nigredinis testatur perfidiae tenebras, 
 edidit librum et sententias περὶ ἀπαθείας , quam nos \'inpassibilitatem\' 
 uel \'inperturbationem'\' possumus dicere, quando numquam 
 animus ulla cogitatione et uitio commouetur et — ut simpliciter 
 dicam — uel saxum uel deus est.

huius libros per orientem Graecos 
 et interpretante discipulo eius Rufino Latinos plerique in occidente 
 lectitant. qui librum quoque scripsit quasi de monachis multosque 
 in eo enumerat, qui numquam fuerunt et quos fuisse describit 
 Origenistas et ab episcopis damnatos esse non dubium est, Ammonium 
 uidelicet et Eusebium et Euthymium et ipsum Euagrium, Or 
 quoque et Isidorum et multos alios, quos enumerare taedium est.

et iuxta illud Lucretii: 
 
 ac ueluti pueris absinthia taetra medentes 
 cum damus, prius ora circum 
 inlinimus dulci mellis flauoque liquore, 
 
 ita ille unum Iohannem in ipsius libri posuit principio, quem et catholicum 
 et sanctum fuisse non dubium est, ut per illius occasionem 
 ceteros, quos posuerat hereticos, ecclesiae introduceret.

illam autem 
 temeritatem, immo insaniam eius, quis possit digno explicare 
 sermone, quod librum Sexti Pythagorei, hominis absque Christo 
 atque ethnici, inmutato nomine Xysti, martyris et Romanae ecclesiae 
 episcopi, praenotauit ? in quo iuxta dogma Pythagoricum, qui

 

 
 
 
 hominem exaequant deo et de eius dicunt esse substantia, multa 
 de perfectione dicuntur, ut, qui uolumen philosophi nesciunt, sub 
 martyris nomine bibant de aureo calice Babylonis.

denique in ipso 
 uolumine nulla prophetarum, nulla patriarcharum, nulla apostolorum, 
 nulla Christi fit mentio, ut episcopum et martyrem sine Christi 
 fide fuisse contendat. unde et uos plurima contra ecclesiam usurpatis 
 testimonia. fecerat hoc et in sancti Pamphili martyris nomine, ut 
 librum primum sex librorum defensionis Origenis Eusebii Caesariensis, 
 quem fuisse Arrianum nemo qui nesciat, unum \'Pamphili\' 
 praenotaret, quo scilicet egregia illa quattuor Origenis negl agxcov 
 uoluminaLatinis infunderet auribus.

uis adhuc et alium nosse erroris : 
 tui principem? doctrina tua Origenis ramusculus est. in eo enim 
 psalmo, ubi scriptum est — ut de ceteris taceam —: insuper et 
 usque ad noctem erudierunt me renes mei, 
 adserit uirum sanctum, de quorum uidelicet et tu numero es, cum 
 ad uirtutum uenerit summitatem, ne in nocte quidem ea pati, quae 
 hominum sunt, nec cogitatione uitiorum aliqua titillari. nec erubescas 
 de societate talium rennuens eorum nomina., quorum blasphemiis 
 iungeris. Iouiniani secunda quaestio tui ingenii disciplina est. quicquid 
 illi responsum est, tibi responsum credito. nec fieri potest, ut 
 diuersus sit eorum exitus, quorum est una sententia.

Cum haec se ita habeant, quid uolunt miserae mulierculae 
 oneratae peccatis, quae circumferuntur omni uento doctrinae 
 semper discentes et numquam ad scientiam ueritatis peruenientes 
 et ceteri muliercularum socii prurientes auribus et ignorantes, quid 
 audiant, quid loquantur, qui uetustissimum caenum quasi nouam 
 suscipiunt temperaturam, qui iuxta Hiezechihel liniunt parietem 
 absque temperamento, qui superueniente ueritatis pluuia dissipatur ?

 

 
 
 
 Simon Magus heresin condidit Helenae meretricis adiutus auxilio.

Nicolaus Antiochenus, omnium inmunditiarum repertor, choros 
 duxit femineos. Marcion Romam praemisit mulierem, quae deceptarum 
 sibi animos praepararet. Apelles Philumenen suarum comitem 
 habuit doctrinarum. Montanus, inmundi spiritus praedicator, 
 multas ecclesias per Priscam et Maximillam, nobiles et opulentas 
 feminas, primum auro corrupit, dein heresi polluit.

dimittam uetera, 
 ad uiciniora transcendam. Arrius, ut orbem caperet, sororem principis 
 ante decepit. Donatus, per Africam ut infelices quosque fetentibus 
 pollueret aquis, Lucillae opibus adiutus est. in Hispania 
 Agape Elpidium, mulier uirum, caecum caeca duxit in foueam successoremque 
 sui Priscillianum habuit Zoroastris magi studiosissimum 
 et ex mago episcopum, cui iuncta Galla non gente sed nomine germanam 
 huc illucque currentem alterius et uicinae hereseos reliquit 
 heredem.

nunc quoque mysterium iniquitatis operatur; duplex 
 sexus utrumque supplantat, ut illud propheticum cogamur adsumere: 
 clamauit perdix, congregauit, quae non peperit, 
 faciens diuitias suas non cum iudicio. 
 in dimidio dierum derelinquent eum et nouissimum eius erit insipiens.

Illud uero, quod ad decipiendos quosque postea huic sententiae 
 coaptarunt: \'non absque dei gratia\' cum prima legentes fronte 
 decipiat, introspectum et diligentissime uentilatum decipere non 
 potest. ita enim dei gratiam ponunt, ut non per singula opera 
 eius nitamur et regamur auxilio, sed ad liberum referunt arbitrium 
 et ad praecepta legis ponentes illud Isaiae: legem enim in 
 adiutorium dedit deus, ut in eo deo referendae sint 
 gratiae, quod tales nos condiderit, qui nostro arbitrio possimus et

 

 
 
 
 eligere bona et uitare mala.

et non intellegunt ista dicentes, quod 
 per os eorum intolerabilem blasphemiam diabolus sibilet. si enim in 
 eo tantum dei est gratia, quod propriae nos condidit uoluntatis et 
 libero arbitrio contenti sumus, nec ultra eius indigemus auxilio, ne, 
 si indiguerimus, liberum frangatur arbitrium, ergo nequaquam ultra 
 orare debemus nec illius clementiam precibus flectere, ut accipiamus 
 cotidie, quod semel acceptum in nostra est potestate. istius modi 
 homines tollunt orationem et per liberum arbitrium non homines 
 propriae uoluntatis sed dei potentiae factos esse se iactant, qui 
 nullius ope indiget. tollantur et ieiunia omnisque continentia.

quid 
 enim mihi necesse est laborare, ut accipiam per industriam, quod 
 semel meae factum est potestatis? hoc, quod dico, non est meum 
 argumentum; unus discipulorum eius, immo iam magister et totius 
 ductor exercitus et contra apostolum uas perditionis, per soloecismorum 
 et non — ut sui iactitant — syllogismorum spineta decurrens 
 sic philosophatur et disputat:

\'si nihil ago absque dei auxilio et per singula 
 opera illius est omne, quod gessero, ergo non ego, qui laboro, 
 sed dei in me auxilium coronabitur frustraque dedit arbitrii potestatem, 
 quod inplere non possum, nisi ipse me semper adiuuerit. 
 destruitur enim uoluntas, quae alterius ope indiget. sed liberum 
 dedit arbitrium deus, quod aliter liberum non erit, nisi fecero, quod 
 uoluero. ac per hoc aut utor semel potestatem, quae mihi data est, 
 ut liberum seruetur arbitrium, aut, si alterius ope indigeo, libertas 
 in me arbitrii destruitur\'.

Qui haec dicit, quam non excedit blasphemiam? quae hereticorum 
 uenena non superat? adserunt se per arbitrii libertatem 
 nequaquam ultra necessarium habere deum et ignorant scriptum: 
 quid habes, quod non accepisti? s i autem a

 

 
 
 
 ccepisti, quid gloriaris, quasi non acceperis? 
 magnas deo agit gratias, qui per arbitrii libertatem rebellis in deum 
 est!

quam nos libenter amplectimur, ita dumtaxat, ut agamus semper 
 gratias largitori sciamusque nos nihil esse, nisi, quod donauit, in 
 nobis ipse seruauerit dicente apostolo: non est uolentis 
 neque currentis sed miserentis dei. uelle et currere 
 meum est, sed ipsum meum sine dei auxilio non erit meum. dicit 
 enim idem apostolus: deus est, qui operatur in uobis 
 et uelle e et perficere, et saluator in euangelio: pater 
 meus usque modo operatur et ego operor.

semper largitor semperque donator est. non mihi sufficit, quod 
 semel dedit, nisi semper dederit. peto, ut accipiam, et cum accepero, 
 rursum peto. auarus sum ad accipienda beneficia dei nec ille deficit 
 in dando nec ego satior in accipiendo. quanto plus bibero, tanto 
 plus sitio. legi enim psalmistae uoce cantari: gustate et 
 uidete, quoniam suauis est dominus. omne, quod 
 habemus bonum, gustus est domini. cum me putauero ad calcem peruenisse 
 uirtutum, tunc habebo principium. principium enim 
 sapientiae timor domini, qui expellitur atque destruitur 
 caritate.

haec est in hominibus sola perfectio, si inperfectos esse 
 se nouerint. et uos, inquit, cum omnia feceritis, dicite: 
 serui inutiles sumus: quod debuimus 
 facere, fecimus. si inutilis est, qui fecit omnia, quid de illo 
 dicendum est, qui explere non potuit? unde et apostolus ex parte 
 accepisse et ex parte conprehendisse se dicit et necdum esse perfectum, 
 praeteritorum obliuisci et in futurum se extendere. qui 
 semper praeteritorum obliuiscitur et futura desiderat, ostendit se

 

 
 
 
 praesentibus non esse contentum.

quod autem sursum deorsum 
 iactitant liberum a nobis arbitrium destrui, audiant e contrario eos 
 arbitrii destruere libertatem, qui male eo abutuntur aduersum beneficium 
 largitoris. quis destruit arbitrium? ille, qui semper agit deo 
 gratias et, quodcumque in suo fluit riuulo, ad fontem refert, an qui 
 dicit: \'recede a me, quia mundus sum; non habeo te 
 necessarium\'. dedisti enim mihi semel arbitrii libertatem, ut faciam, 
 quod uoluero; quid rursum te ingeris, ut nihil possim facere, nisi tu 
 in me tua dona conpleueris? fraudulenter praetendis dei gratiam, ut 
 ad conditionem hominis referas et non in singulis operibus auxilium 
 dei requiras, ne scilicet liberum arbitrium aidearis amittere, et, cum 
 dei contemnas adminiculum, hominum quaeris auxilia\'?

Audite, quaeso, audite sacrilegium: \'si\', inquit, \'uoluero 
 curuare digitum, mouere manum, sedere, stare, ambulare, discurrere, 
 sputa iacere, duobus digitulis narium purgamenta decutere, releuare 
 aluum, urinam digerere, semper mihi auxilium dei erit necessarium?

\' audi, ingrate, immo sacrilege, apostolum praedicantem: 
 siue manducatis siue bibitis siue aliud quid 
 agitis, omnia in nomine domini agite et illud 
 Iacobi: age nunc qui dicitis: hodie et cras proficiscemur 
 in illam ciuitatem et faciemus 
 illic annum unum et negotiemur et lucremurqui 
 nescitis de crastino; quae est enim uita 
 uestra? aura enim estis siue uapor paululum 
 apparens, deinde dissipata- pro eo, quod debeatis 
 dicere: si dominus uoluerit et uixerimus, 
 ut faciamus hoc aut illud. nunc autem exultatis 
 in superbiis uestris; omnis istius modi

 

 
 
 
 gloriatio pessima est.

iniuriam tibi fieri putas et destmi 
 arbitrii libertatem, si ad deum semper auctorem recurras, si ex 
 illius pendeas uoluntate et dicas: oculi mei semper ad 
 dominum, quoniam ipse eruet de laqueo pedes 
 meos ? unde et audes lingua proferre temeraria unumquemque 
 suo arbitrio regi ? si suo regitur arbitrio, ubi est auxilium dei ? si 
 Christo rectore non indiget, quomodo scribit Hieremias: nonest 
 in homine uia eius et: adomino gressus hominis 
 diriguntur ? facilia dicis dei esse mandata et tamen 
 nullum proferre potes, qui uniuersa conpleuerit.

responde mihi: facilia 
 sunt an difficilia? si facilia, profer, quis ea inpleuerit et cur 
 Dauid in psalmo canat: qui fingis dolorem in praecepto 
 et iterum: propter uerba labiorum tuorum 
 ego custodiui uias duras et dominus in euangelio: 
 intrate per angustam portam et: diligite inimicos uestros et: 
 orate pro his, qui persequuntur 
 uos? sin autem difficilia, cur ausus es dicere facilia dei esse 
 mandata, quae nullus inpleuerit? non intellegis tuas inter se pugnare 
 sententias? aut enim facilia sunt et infinita est multitudo 
 hominum, qui ea inpleuerint, aut difficilia et temere dixisti esse 
 facile, quod difficile est.

Soletis et hoc dicere, aut possibilia esse mandata et recte 
 a deo data aut inpossibilia et non in his esse culpam, qui accepere 
 mandata, sed in eo, qui dedit inpossibilia. numquid praecepit mihi 
 deus, ut essem, quod deus est, ut nihil inter me esset et dominum 
 creatorem, ut maior essem angelorum fastigio, ut haberem, quod 
 angeli non habent? de illo scriptum est quasi proprium: qui 
 peccatum non fecit nec dolus inuentus est

 

 
 
 
 
 in ore eius.

si hoc et mihi commune cum Christo est, quid ille 
 habebit proprium? alioquin per se tua sententia destruitur. adseris 
 posse hominem esse sine peccato, si uelit, et post grauissimum somnum 
 ad decipiendas rudes animas frustra conaris adiungere: \'non 
 absque dei gratia\'. si enim semel per se homo potest esse sine peccato, 
 quid necessaria est gratia dei ? sin autem sine illius gratia nihil potest 
 facere, quid necesse fuit dicere posse, quod non potest?

\'potest\', inquit, 
 \'esse sine peccato, potest esse perfectus, si uoluerit\'. quis enim 
 Christianorum non uult esse sine peccato aut quis perfectionem 
 recusat, si sufficit ei uelle et statim sequitur posse, si uelle praecesserit? 
 nullusque Christianorum est, qui nolit esse sine peccato: 
 omnes ergo sine peccato erunt, quia omnes cupiunt esse absque 
 peccato. et in hoc ingratis teneberis, ut, qui aut nullum aut rarum 
 quemque sine peccato proferre potes, omnes absque peccato esse 
 fatearis. \'possibilia\', inquit, \'mandata dedit deus\'. et quis hoc negat?

sed quomodo haec sit intellegenda sententia, uas electionis apertissime 
 docet; ait enim: quod erat inpossibile legis, 
 in quo infirmabatur per carnem, deus filium 
 suum mittens in similitudine carnis peccati 
 et de peccato condemnauit peccatum in carne 
 et iterum: ex operibus legis non iustificabitur 
 omnis caro.

quod ne de lege tantum Moysi dictum putes et 
 non de omnibus mandatis, quae uno legis nomine continentur, idem 
 apostolus scribit dicens: consentio enim legi dei iuxta 
 interiorem hominem; uideo autem aliam legem 
 in membris meis repugnantem legi mentis 
 meae et captiuantem me in lege peccati, 
 quae est in membris meis. miser ego homo.

 

 
 
 
 quis me liberabit de corpore mortis huius? 
 gratia dei per Iesum Christum, dominum no- 
 6 strum. cur hoc dixerit, alio sermone demonstrat: scimus 
 enim, quia lex spiritalis est, ego autem carnalis 
 sum, uenundatus sub peccato. quod enim 
 operor, non cognosco. non enim, quod uolo, 
 hoc operor, sed, quod odi, illud facio. sin autem, 
 quod nolo, illud facio, consentio legi, 
 quoniam bona est. nunc autem nequaquam 
 ego operor illud, sed, quod in me habitat, peccatum. 
 scio enim, quoniam non habitat in me, 
 hoc est in carne mea, bonum. uelle enim adiacet 
 mihi, operari autem bonum non inuenio. 
 non enim, quod uolo bonum, hoc facio, sed, 
 quod nolo malum, hocago. sin autem, quod 
 nolo ego, hoc facio, nequaquam ego operor 
 illud, sed, quod habitat in me, peccatum.

Reclamabis et dices Manicheorum dogma nos sequi et 
 eorum, qui de diuersis naturis ecclesiae bella concinnant, adserentium 
 malam esse naturam, quae inmutari nullo modo possit. hoc 
 non mihi sed apostolo inputa, qui nouit aliud esse deum, aliud 
 hominem, aliam carnis fragilitatem, aliam spiritus fortitudinem. 
 caro enim desiderat contra spiritum et spiritus 
 contra carnem et haec inuicem sibi aduersantur, 
 ut non, quae uolumus, ipsa facia- mus. a me numquam audies malam esse naturam, sed, quomodo 
 sit carnis fragilitas disserenda, ipso, qui scripsit, docente discamus.

interroga eum, quare dixerit: non enim, quod uolo, hoc 
 operor, sed, quod odi malum, illud facio, quae

 

 
 
 
 necessitas illius inpediat uoluntatem, quae tanta uis odio digna imperet 
 facere, ut non, quod uult, sed, quod odit et non uult, facere 
 conpellatur: respondebit tibi: o homo, tu quis e s, qui 
 respondeas deo? numquid dicit figmentum 
 figulo: quare me fecisti sic? an non habet 
 potestatem figulus luti de eadem massa aliud 
 quidem uas facere in honorem, aliud autem 
 in contumeliam?

obice deo fortiorem calumniam, quare, 
 cum adhuc in utero essent Esau et Iacob, dixerit: Iacob dilexi, 
 Esau autem odio habui. accusa eum iniquitatis, cur 
 Achar, filius Charmi, de Hierichuntina praeda aliqua furatus sit 
 et tanta milia hominum illius uitio trucidata sint, quam ob rem filii 
 Heli peccauerint et omnis paene populus extinctus arcaque sit 
 capta, Dauid peccauit, ut numeraret populum, et cur in toto 
 Istrahel tanta hominum caesa sint milia, et ad extremum — quod solet 
 nobis obicere contubernalis uester Porphyrius- qua ratione clemens 
 et misericors deus ab Adam usque ad Moysen et a Moysi usque ad 
 aduentum Christi passus sit uniuersas gentes perire ignorantia 
 legis et mandatorum dei.

neque enim Britanni, fertilis prouincia 
 tyrannorum, et Scythiae gentes omnesque usque ad oceanum per 
 circuitum barbarae nationes Moysen prophetasque cognouerant. 
 quid necesse fuit in ultimo uenire tempore et non, prius quam innumerabilis 
 periret hominum multitudo ? quam quaestionem beatus 
 apostolus ad Romanos scribens prudentissime uentilat. ignoras haec 
 et dei concedis scientiae; dignare et ista nescire, quae quaeris.

 

 
 
 
 concede deo potentiam sui, nequaquam te indiget defensore.

ego miserabilis, 
 qui tuas expecto contumelias, qui illud semper lego: 
 gratia salui facti estis et: beati, quorum remissae 
 sunt iniquitates et quorum tecta sunt 
 peccata, ut de mea fragilitate loquar, noui me multa uelle, 
 quae sancta sunt, et tamen inplere non posse — spiritus enim fortitudo 
 ducit ad uitam, sed carnis fragilitas reducit ad mortem - et audio 
 dominum commonentem: uigilate et orate, ne intretis 
 in temptationem. spiritus promptus, caro 
 autem infirma.

Frustra blasphemas et ignorantium auribus ingeris nos 
 liberum arbitrium condemnare. damnetur ille, qui damnat. ceterum 
 nos ab eo differimus brutis animalibus, quod liberi arbitrii conditi 
 sumus, sed ipsum liberum, ut diximus, arbitrium dei nititur 
 auxilio illiusque per singula ope indiget, quod uos non uultis, ut, 
 qui semel liberum habet arbitrium, deo adiutore non egeat. liberum 
 arbitrium dat liberam uoluntatem et non statim ex libero arbitrio 
 facit deum, qui nullius opibus indiget.

tu ipse, qui perfectam et 
 deo aequalem in hominibus iustitiam iactitas et peccatorem esse te 
 confiteris, responde mihi, uelis an nolis carere peccato. si uis, quare 
 iuxta sententiam tuam non inples, quod desideras? sin autem non 
 uis, contemptorem te praeceptorum dei esse demonstras. si contemptor 
 es, utique et peccator. si peccator, audi tibi scripturam loquentem: 
 peccatori dixit deus: quare tu enarras 
 iustitias meas et adsumis testamentum meum 
 per os tuum? tu autem odisti disciplinam et 
 proiecisti uerba mea retrorsum.

uerba dei dum

 

 
 
 
 non uis facere, post tergum tuum proicis et nouus apostolus orbi 
 terrarum facienda et non facienda decernis. sed non est ita, ut 
 loqueris; aliud in tua mente uersatur. quando enim te dicis peccatorem 
 et posse hominem sine peccato esse, si uelit, illud uis intellegi, 
 te quidem sanctum esse et omni carere peccato, sed per 
 humilitatem peccati nomen adsumere, ut alios potius laudes et 
 tibi detrahas.

Illud quoque argumentum uestrum ferre quis possit? 
 dicitis his uerbis: \'aliud est esse, aliud esse posse\'. esse non est in 
 nostra positum potestate, esse autem posse generaliter dici, quod, 
 licet alius non fuerit, tamen possit esse, qui esse uoluerit. rogo, 
 quae est ista argumentatio: posse esse, quod numquam fuit, 
 posse fieri, quod nullum fecisse testeris, id cuilibet tribuere, 
 qui an futurus sit ignores, et dare nescio cui, quod in patriarchis, 
 prophetis et apostolis fuisse nequeas adprobare?

audi ecclesiasticam 
 simplicitatem siue rusticitatem aut inperitiam, ut uobis 
 uidetur. loquere, quod credis; publice praedica, quod secreto discipulis 
 loqueris. qui dicis te habere arbitrii libertatem, quare non 
 libere, quod sentis, loqueris? aliud audiunt cubiculorum tuorum 
 secreta, aliud nostrorum populi. etenim uulgus indoctum non 
 potest arcanorum tuorum onera sustentare nec capere solidum 
 cibum, quod infantiae lacte contentum est.

necdum scripsi et 
 comminaris mihi rescriptorum tuorum fulmina, ut scilicet hoc timore 
 perterritus non audeam ora reserare, et non animaduertitis 
 idcirco nos scribere, ut uos respondere cogamini et aperte aliquando 
 . dicere, quod pro tempore, personis et locis uel loquimini uel tacetis. 
 nolo uobis liberum esse negare, quod semel scripseritis. ecclesiae 
 uictoria est uos aperte dicere, quod sentitis. aut enim idem responsuri 
 estis, quod et nos loquimur, et nequaquam eritis aduersarii sed

 

 

 

 
 
 
 amici, aut, si contraria nostro dogmati dixeritis, in eo uincemus, 
 quod omnes cognoscent ecclesiae, quid sentiatis. sententias uestras 
 prodidisse superasse est. patet prima fronte blasphemia. non 
 necesse habet conuinci, quod sua statim professione blasphemum 
 est.

minamini nobis responsionem, quam uitare nullus potest, 
 nisi qui omnino non scribit. unde nostis, quid dicturi simus, ut responsionem 
 paretis? forsitan uestra dicemus et frustra ingenii 
 uestri acuitis stilum. Eunomiani, Arriani et Macedoniani nominibus 
 separati, inpietate concordes nullum nobis laborem faciunt; 
 loquuntur enim, quod sentiunt. sola haec heresis est, quae publice 
 erubescit loqui, quod secreto docere non metuit. magistrorum silentia 
 profert rabies discipulorum. quod audierunt in cubiculis, in 
 tectis praedicant, ut, si placuerit audientibus, quod dixerunt, 
 referatur ad gloriam magistrorum, si displicuerit, culpa sit discipuli, 
 non magistri. ideo creuit uestra heresis et decepistis plurimos 
 maximeque eos, qui adhaerent mulieribus et sciunt se peccare non 
 posse, quia semper docetis, semper negatis, et audire meremini 
 illud propheticum: gloria illis in partubus et parturitionibus. 
 da illis, domine. quid dabis illis?

uuluam sterilem et ubera arentia. feruet animus, 
 non possum uerba cohibere. epistolaris angustia non patitur longi 
 operis magnitudinem. nullius in hoc opusculo nomen proprie tangitur; 
 aduersus magistrum peruersi dogmatis locuti sumus. qui 
 iratus fuerit atque rescripserit, suo quasi mus prodetur indicio 
 ampliora in uero certamine uulnera suscepturus.

Multi anni sunt, quod ab adulescentia usque ad hanc aeta-, 
 tem diuersa scripsi opuscula, semperque habui studium audientibus

 

 
 
 
 loqui, quod publice in ecclesia didiceram, nec philosophorum argumenta 
 sectari sed apostolorum simplicitati adquiescere sciens illud 
 scriptum: perdam sapientiam sapientium et 
 prudentiam prudentium reprobabo et: fatuum 
 dei sapientius est hominibus. cum haec ita se 
 habeant, prouoco aduersarios, ut omnes retro chartulas discutiant 
 et, si quid in meo ingeniolo uitii reppererint, proferant in medium.

aut enim bona erunt et contradicam eorum calumniae aut reprehensibilia 
 et confitebor errorem malens emendare quam perseuerare 
 in prauitate sententiae. et tu ergo, doctor egregie, aut defende, quod 
 locutus es, et sententiarum tuarum acumina adstrue eloquio subsequenti, 
 ne, quando tibi placuerit, neges, quod locutus es, aut, si 
 certe errasti quasi homo, libere confitere et discordantium inter 
 se redde concordiam.

in mentem tibi ueniat tunicam saluatoris nec 
 a militibus fuisse conscissam. fratrum inter se cernis iurgia et rides 
 atque laetaris, quod alii tuo nomine, alii Christi appellentur. imitare 
 Ionam et dicito: si propter me est ista tempestas, 
 tollite me et mittite me in mare. ille humilitate 
 proiectus est in profundum, ut in typum domini gloriosius surgeret; 
 tu superbia ad astra sustolleris, ut de te loquatur Iesus: uidebam 
 satanan quasi fulgur de caelo cadentem.

Quod autem in scripturis sanctis iusti appellantur ut Zacharias 
 et Helisabeth, Iob, Iosaphat et Iosias et multi, quorum nominibus 
 sacra scriptura contexta est, quamquam in promisso opere plenius 
 — si dominus gratiam dederit — dicturus sim, tamen in praesenti 
 epistula hoc breuiter strinxisse sufficiat, quod iusti appellentur, non

 

 

 
 
 
 quod omni uitio careant, sed ex maiori parte uirtutum.

denique et 
 Zacharias silentio condemnatur et Iob suo sermone reprehenditur 
 et Iosaphat et Iosias, qui iusti absque dubio scripti sunt, iecisse 
 narrantur, quae domino displicerent. quorum alter inpio auxilium 
 tulit et correptus est a propheta, alter contra praeceptum domini ex 
 ore Hieremiae occurrit Nechao, regi Aegyptio, et interfectus est, et 
 tamen uterque iustus appellatur. de ceteris non est huius temporis 
 scribere; neque enim a me librum [sed epistulam] flagitasti, qui 
 dictandus ex otio est, et omnes oppositiones eorum Christi auxilio 
 destruendae. quod nobis sanctarum scripturarum testimoniis adserendum 
 est, in quibus cotidie credentibus loquitur deus.

illudque per 
 te sanctae atque inlustris domus conciliabulum precor atque commoneo, 
 ne per unum aut — ut multum — tres homunculos suscipiant 
 tantarum faeces hereseon aut — ut parum dicam — infamiam, ut, ubi 
 primum uirtus et sanctitas laudabatur, ibi praesumptionis diabolicae 
 et sordidissimae societatis turpitudo uersetur. sciantque se, qui 
 huiusce modi hominibus opes suggerunt, hereticorum multitudinem 
 congregare et Christi hostes facere et nutrire aduersarios eius frustraque 
 aliud lingua praetendere, cum manu sentire aliud conprobentur.

Uirum honorabilem, fratrem meum, filium dignationis tuae, 
 Orosium presbyterum et sui merito et te iubente suscepi. sed incidit 
 tempus difficillimum, quando mihi tacere melius fuit quam 
 loqui, ita ut nostra studia cessarent et iuxta Appium canina exerceretur 
 facundia. itaque duobus libellis tuis, quos meo nomini 
 dedicasti, eruditissimis et omni eloquentiae splendore fulgentibus 
 ad tempus respondere non potui, non quo quicquam in illis reprehendendum 
 putem, sed quia iuxta beatum apostolum unusquisque 
 in suo sensu abundet, alius quidem sic, 
 alius autem sic.

certe, quicquid dici potuit et sublimi ingenio 
 de scripturarum sanctarum hauriri fontibus, a te positum atque

 

 

 

 

 

 

 

 

 

 

 
 
 
 dissertum est. sed quaeso reuerentiam tuam, parumper patiaris 
 me tuum laudare ingenium; nos enim inter nos eruditionis causa 
 disserimus. ceterum aemuli et maxime heretici, si diuersas inter nos 
 sententias uiderint, de animi calumniabuntur rancore descendere.

mihi autem decretum est te amare, suscipere, colere, mirari tuaque 
 dicta quasi mea defendere — certe et in dialogo, quem nuper edidi, 
 beatitudinis tuae, ut dignum fuerat, recordatus sum — magisque 
 demus operam, ut perniciosissima heresis de ecclesiis auferatur, quae 
 semper simulat paenitentiam, ut docendi in ecclesiis habeat facul- . 
 tatem, ne, si aperta se luce prodiderit, foras expulsa moriatur.

Sanctae et uenerabiles filiae tuae Eustochium et Paula et genere 
 suo et exhortatione tua digne gradiuntur specialiterque salutant 
 beatitudinem tuam, omnis quoque fraternitas, quae nobiscum domino 
 saluatori seruire conantur.

sanctum presbyterum Hrmum 
 anno praeterito ob rem earum Rauennam et inde Africam Siciliamque 
 direximus, quem putamus iam in Africae partibus commorari. 
 sanctos tuo adhaerentes lateri ut meo obsequio salutes, precor. 
 litteras quoque meas ad sanctum presbyterum Firmum direxi, 
 quae si ad te uenerint, ei dirigere non graueris. incolumem te et mei 
 memorem Christus dominus custodiat, domine uere sancte et beatissime 
 papa.

 

 
 
 
 
 Grandem Latini sermonis in ista prouincia notariorum patimur 
 3

Piissimum iter ad nos perueniendi tuas affectiones bene conpresbyter 
 noster credidit Hieronymus. conpatimur gregis nostri 
 membro et, quod faciendum duximus uel facere potuimus, sumus 
 uelociter executi. germanitas tua, frater karissime, citius litteras 
 memorato reddere festinet.

Numquam boni aliquid contentionem fecisse in ecclesia testatur 
 apostolus et ideo hereticorum correptiones primas fieri iubet magis 
 quam diuturna duci conlatione. quae regula dum neglegenter 
 aspicitur, malum non uitatur, quod cauendum est, sed augetur.

20 tamen, quoniam dolor gemitusque tuus ita uiscera quatit noscra, 
 ut non * * tractandi consulendique sit, primum constantiae tuae

 

 

 

 

 

 

 
 
 
 adloquor fidem. pro ueritate quisque iniuria aut, ut dicis, periculo 
 percelletur, quia expectet beatitudinem, multis saepe narrasti et 
 tuarum te praedicationum bene memorem commonemus. item excitati 
 tanta malorum scena arripere auctoritatem sedis apostolicae 
 ad omne comprimendum nefas festinauimus, sed, in quem insurgeremus, 
 nec nomine appellatum legimus nec criminis aliqua 
 ratione taxatum.

quod ergo possumus, condolemus. si deposueris 
 autem apertam manifestamque in homines aliquos accusationem, 
 aut iudices conpetentes tribuam aut, si aliquid urgentius sollicitiusque 
 nobis fieri potest, non retardabo, fili dilectissime. tamen episcopo 
 fratri meo Iohanni scripsi, ut circumspectius agat, ne quid \' 
 circa ecclesiam sibi creditam adhuc tale aliquid fiat, quale prouidere 
 et propellere, ne accidat, etiam ipsi sit et postea molestissimum.

Direptiones, caedes, incendia, omne facinus extremae dementiae 
 generosissimae sanctae uirgines Eustochium et Paula deplorauerunt 
 in locis ecclesiae suae perpetrasse diabolum; nomen 
 enim hominis causamque reticuerunt. quod etsi ambiguum non 
 sit a quo commissum, oportuit tamen custodiam germanitatem 
 tuam gregis illius sollicitius prouidere, ne quid huius modi oriretur, 
 quod cum aliorum periculo tuam lacessit neglegentiam.

tamice gregem 
 domini et tales agnas incendio, armis et persecutionibus nudas, debiles 
 post suorum caedes et mortes uix uiuere audiuimus: nihil mouet

 

 

 
 
 
 pietatem illam sacerdotii tui de tanta diaboli in te atque in tuos 
 potestate admissa? in te, inquam; prorsus enim sacerdotis grauitatem 
 condemnat tantum nefas in ecclesia fuisse completum. ubi 
 prouisiones tuae ? ubi certe, si casus euenerant, auxilia uel consolationes, 
 cum plus se adhuc metuere dicant, quam conqueruntur esse 
 perpessas? altius censerem, si essent aliquid de hac re mecum 
 apertius collocutae.

uide, frater, antiqui hostis insidias et spiritu 
 boni rectoris peruigila, ut haec, quae ad nos opinione magis quam 
 accusatione manifesta delata sunt, uel corrigantur uel retundantur, 
 ne ius ecclesiasticum de labefactatis causas eum, qui non defenderit, 
 praestare conpellat.

Christi te aduersum hostes catholicae fidei bella bellare tuis 
 litteris et multorum relatione cognoui uentosque esse contrarios et 
 in perditionem mutuam fautores esse perditionis, qui defensores 
 saeculi esse deberent; tamen scias in hanc prouinciam nullis humanis

 

 

 

 

 

 

 

 

 

 
 
 
 auxiliis sed proprie Christi sententia pulsum esse non solum de urbe, 
 sed de Palaestinae quoque finibus Catilinam nosque dolere uel 
 plurimum, quod cum Lentulo multi coniurationis socii remanserunt, 
 qui in Ioppe remorantur.

nobis autem melius uisum est locum mutare 
 quam fidei ueritatem aedificiorumque et mansionis amoenitatem 
 amittere quam eorum communione maculari, quibus inpraesentiarum 
 aut cedendum erat aut certe cotidie non lingua sed gladiis 
 dimicandum. quanta autem passi simus et quomodo excelsa manus 
 Christi pro nobis in hoste saeuierit, puto te celebri nuntio omnium 
 cognouisse.

quaeso ergo te, ut arreptum opus inpleas nec patiaris te 
 praesente non habere Christi ecclesiam defensorem. certe sciat unusquisque, 
 quod uel tibi sufficiat pro uirili parte, quia non uiribus corporis 
 sed caritate animi dimicandum est, quae superari numquam 
 potest. sancti fratres, qui cum nostra sunt paruitate, plurimum te 
 salutant. puto autem et sanctum fratrem Alentium diaconum tuae 
 dignationi cuncta narrare fideliter. incolumem te et memorem mei 
 Christus, dominus noster, tueatur omnipotens, domine uere sancte 
 et suscipiende frater.

Nescio, qua temptatione diaboli factum sit, ut tuus labor 
 et sancti Innocentii presbyteri industria et nostrum desiderium ad 
 praesens nequaquam uideatur habere effectum. deo gratias, quod 
 te sospitem et fidei calore feruentem inter ipsa diaboli temptamenta 
 cognoui. hoc meum gaudium est, quando in Christo audio filios meos 
 dimicare; et istum zelum in nos ipse confirmet, cui credimus, ut pro 
 fide eius sanguinem uoluntarie fundamus.

euersam nobilem domum 
 funditus doleo et tamen, quid in causa sit, scire non potui; neque 
 enim portitor litterarum nosse se dixit. unde dolere possumus pro 
 amicis communibus et Christi, qui solus potens et dominus est, et 
 eius clementiam deprecari, licet ex parte dei mereamur offensam, qui 
 inimicos domini fouemus. optimum autem facies, si cunctis rebus

 

 

 

 

 

 

 

 

 

 

 

 

 
 
 
 omissis orientem et praecipue sancta loca petas; hic enim quieta 
 sunt omnia.

et licet uenena pectoris non amiserint, tamen os inpietatis 
 non audent aperire, sed sunt sicut aspides surdae et obturantes 
 aures suas. sanctos fratres saluto. nostra autem domus 
 secundum carnales opes hereticorum persecutionibus penitus euersa 
 Christo propitio spiritalibus diuitiis plena est. melius est panem 
 manducare quam fidem perdere.

Prius te, Cypriane, presbyterorum studiosissime, esse de 
 illorum numero, super quibus audit Moyses: elige presbyteros, 
 quos tu ipse scis esse presbyteros, 
 tantum epistulis noueram et beati uiri uocabulum consecutum, 
 qui in lege dei die ac nocte meditatur.

nunc autem, quia exterioris 
 quoque hominis nobis inuicem est facta cognitio et post salutationem 
 dulcesque complexus, quibus sibi amicitia copulatur, ut probes uerum 
 esse, quod audieram, statim a me postulas, ut difficillimum 
 psalmum, qui apud Graecos et Latinos octogesimus et nonus inscribitur, 
 tibi edisseram, non conposita oratione uerborum plausuque 
 populari, qui solet inperitorum aures decipere atque palpare, 
 sed oratione simplici et ecclesiastici eloquii ueritate, ut scilicet 
 15 interpretatio nostra non alio interprete indigeat, quod plerisque

 

 

 

 

 

 

 

 

 

 
 
 
 nimium disertis accidere solet, ut maior sit intellegentiae difficultas 
 in eorum explanationibus quam in his, quae explanare conantur.

aggrediar opus difficillimum et sanctarum precum tuarum fultus 
 auxilio illius uersiculi recordabor: dominus dabit uerbum 
 euangelizantibus uirtute multa.

Ac primo sciendum, quod psalmi istius iuxta Hebraicum 
 titulus sit: or atio Moysi, uiri dei, iuxta Septuaginta: 
 oratio Moysi, hominis dei. inter hominem autem et 
 uirum quid sit, sancta scriptura nos doceat.loquitur quinquagenarius 
 ad Heliam: homo dei, rex uocat te. cui ille respondit: s i 
 homo dei ego sum, descendat ignis de caelo 
 et comedat te et quinquaginta uiros tuos.

ad 
 Timotheum autem apostolus scribit: tu autem, o homo 
 dei, haec fuge. porro de uiro idem apostolus instruit: us o 10 
 autem uos scire, quod omnis uiri caput Christus 
 sit, caput autem mulieris uir, caput uero 
 Christi deus.

iste uir est, qui caput uelare non debet, cum 
 sit imago et gloria dei, et cotidie orans loquitur: nos autem 
 omnes reuelata facie gloriam domini contemplantes 
 in eandem imaginem transformamur 
 a gloria in gloriam sicut a domini spiritu. et 
 in alio loco: donec perueniamus omnes in uirum 
 perfectum, in mensuram aetatis plenitudinis 
 Christi.

siue igitur uiri siue hominis appellatio sancto uiro competit 
 et ei, qui uidit deum facie ad faciem et salua facta est anima 
 eius, cuius ore creaturam mundi — eorum dumtaxat, quae uisibilia 
 sunt —, conditionem hominis et omnis retro historiae didicimus

 

 
 
 
 ueritatem, qui non solum nobis quinque reliquit libros, Genesim, 
 Exodum, Leuiticum, Numeros et Deuteronomium, sed undecim 
 quoque psalmos ab octogesimo nono, cuius principium est: d omine, 
 refugium factus es nobis, usque ad nonagesimum 
 nonum, qui inscribitur: psalmus in confessione.

quod autem in plerisque codicibus nonagesimus octauus habet titulum: 
 psalmus Dauid, in Hebraico non tenetur hanc habente 
 scriptura sancta consuetudinem, ut omnes psalmi, qui, cuius sint, 
 titulos non habent, his deputentur, quorum in prioribus psalmis 
 nomina continentur.

Quattuor autem psalmi sunt, qui habent \'orationis\' titulum: 
 sextus decimus, qui inscribitur: oratio Dauid et incipit: 
 exaudi, deus, iustitiam meam, et octogesimus quintus 
 similiter: oratio Dauid et octogesimus nonus, qui nunc in 
 manibus est: domine, refugium factus es nobis, 
 et centesimus primus, qui habet titulum: oratio pauperis, 
 cum anxius fuerit et in conspectu domini 
 effuderit precem suam.

Dauid et pauper, qui, cum diues 
 esset, pauper pro nobis factus est, refertur ad Christum, qui sedit 
 super pullum asinae iuxta Zachariam pauper atque mansuetus. 
 Moyses autem, per quem dominus legem dedit, cuius ore audiuimus 
 loquentem deum: faciamus hominem ad imaginem 
 et similitudinem nostram, statimque infertur: et 
 fecit deus hominem, ad imaginem dei fecit 
 eum; masculum et feminam fecit illos, ab initio 
 conditionis hominis usque ad mortem et resurrectionem omnia explicat, 
 qualis creatus sit, quanto uiuat tempore, quid agat in saeculo,

 

 
 
 
 quem fructum uitae habeat, propter quid laboret, quo ire contendat.

et quoniam ipse, qui haec scribit, homo est, sub persona sua de 
 omni generis humani condicione testatur. sunt autem, qui hunc 
 psalmum siue orationem ad Israheliticum populum referant: quomodo 
 in solitudine offenderit deum atque conciderit et non meruerit 
 terram repromissionis intrare — proque patribus ingressi sunt filii — 
 et rursum placatum expectent deum, quod in Christi conpleatur 
 aduentu.

\'Oratio\' iuxta grammaticos omnis sermo loquentium est, cuius 
 etymologian sic exprimunt: \'oratio est oris ratio\'. in scripturis autem 
 sanctis difficile orationem iuxta hunc sensum legimus, sed eam, quae 
 ad preces et obsecrationes pertinet.

aiunt Hebraei uno psalmorum 
 uolumine quinque libros contineri : a primo usque ad quadragesimum 
 et a quadragesimo primo usque ad septuagesimum primum et a 
 septuagesimo secundo usque ad octogesimum octauum et ab octogesimo 
 nono, qui quarti libri initium est et quem nunc disserimus, usque 
 ad centesimum quintum — in quorum omnium fine duplex \'amen\' 
 positum est, quod Septuaginta transferunt \'fiat, fiat\' — et a centesimo 
 sexto usque ad finem instar duodecim prophetarum, qui et 
 ipsi, cum proprios libellos ediderint, unius uoluminis nomine continentur.

illud autem, quod paene praeterii asserens inter undecim 
 Moysi psalmos etiam nonagesimum octauum esse, in quo positum 
 est: exaltate dominum deum nostrum et adorate 
 scabellum pedum illius. Moyses et Aaron 
 in sacerdotibus eius et Samuhel in his, qui inuocant 
 nomen illius, uidetur nostrae sententiae contraire, 
 quomodo Moysi sit, qui Samuhelem nominet, quem multo post tempore 
 fuisse cognoscimus.

cuius quaestionis facilis solutio est:

 

 
 
 
 prophetatum esse nomen Samuhelis, qui tanti meriti fuit, ut cum Moyse 
 poneretur in Hieremia: si steterint Moyses et Samuhel 
 iuxta illud exemplum, quando homo dei loquitur in 
 Samaria: altare, altare, haec dicit dominus: 
 ecce filius nascetur domui Dauid, Iosias nomen 
 eius.

sciamus quoque errare eos, qui omnes psalmos 
 Dauid arbitrantur et non eorum, quorum nominibus inscripti sunt. 
 unde et hunc psalmum uolunt sub nomine Moysi a Dauid esse compositum, 
 quod scilicet legis dator communem humani generis offensam 
 et calamitatem et dein expectationem salutis sacro ore describat.

Domine, habitaculum f a ctus es nobis in 
 generatione et generatione . Septuaginta: domine, 
 refugium factus es nobis in omni generatione 
 et generatione. pro habitatione et refugio in Hebraico \'maon\' 
 ponitur, quod magis habitationem quam refugium sonat. narraturus 
 autem tristia et genus deploraturus humanum a laudibus dei 
 incipit, ut, quidquid postea homini accidit aduersorum, non creatoris 
 duritia sed eius, qui creatus est, culpa accidisse uideatur.

qui sustinet 
 tempestatem, uel petrae uel tecti quaerit refugium; quem hostis 
 persequitur, ad muros urbium confugit; fessus uiator tam sole 
 quam puluere umbrae quaerit solacium; si saeuissima bestia 
 hominis sanguinem sitiat, cupit, utcumque potuerit, praesens uitare 
 discrimen: ita et homo a principio conditionis suae deo utitur adiutore 
 et, cum illius sit gratiae, quod creatus est, illius misericordiae, 
 quod subsistit et uiuit, nihil boni operis agere potest absque eo, 
 qui ita liberum concessit arbitrium, ut suam per singula opera gratiam 
 non negaret, ne libertas arbitrii redundet ad iniuriam

 

 

 

 
 
 
 conditoris et ad eius contumaciam, qui ideo liber conditus est, ut 
 absque deo nihil esse se nouerit.

quod autem dicit: i n generatione 
 et generatione, omnia significat tempora et ante 
 legem et in lege et in euangelii gratia. unde et apostolus dicit: 
 gratia salui facti estis per fidem et hoc non 
 ex uobis, sed ex dei dono, et omnes epistulae eius in 
 salutationis principio non prius pacem habent et sic gratiam, sed 
 ante gratiam et sic pacem, ut donatis nobis peccatis nostris pacem 
 domini consequamur.

Antequam montes nascerentur et p arturiretur 
 terra et orbis, a saeculo et usque in 
 saeculum tu e s . Septuaginta: antequam montes 
 firmarentur et fingeretur terra et orbis, a 
 saeculo et usque in saeculum tu es, deus. hunc 
 locum quidam praua distinctione subuertunt, maxime hi, qui ante 
 uolunt fuisse animas, quam homo in sexti diei numero conderetur.

ita enim legunt atque distingunt: domine, refu g ium factus 
 es nobis in generatione et generatione, priusquam 
 montes firmarentur et fingeretur terra 
 et orbis, ut scilicet postea consequatur: a saeculo usque 
 in saeculum tu es, deus. ita enim disserunt: si dominus, 
 antequam montes firmarentur et fingeretur terra orbisque 
 terrarum, refugium fuit hominum, ergo fuerunt animae in caelestibus, 
 antequam hominum corpora formarentur.

nos autem, ut 
 proposuimus, lectionem ita debemus distinguere: antequam 
 montes firmarentur et fingeretur terra et

 

 
 
 
 orbis terrarum, a saeculo usque in saecu- 
 lum tu es, deus, ut non refugium nostrum fuerit ante conditionem 
 mundi, qui necdum eramus, sed quod deus ab aeterno 
 usque in aeternum sit semper deus. pro eo enim, quod Latinus interpres 
 posuit: a saeculo usque in saeculum et 
 Hebraice dicitur \'olam\', rectius interpretabimur: \'a sempiterno 
 usque in sempiternum\'.

simile quid et in Prouerbiis ex 
 persona sapientiae, qui Christus est, legitur: dominus creauit 
 me initium uiarum suarum in opera sua, 
 ante saeculum fundauit me, in principio, 
 antequam terram faceret et abyssos, priusquam 
 procederent fontes aquarum, priusquam 
 montes firmarentur, ante omnes colles generat 
 me.

nullum autem debet ucrbum creationis mouere, cum 
 in Hebraeo non sit \'creatio\', quae dicitur \'bara\', sed \'possessio\'. ita 
 enim scriptum est: adonay canani bresith dercho, 
 quod in lingua nostra exprimitur: \'dominus possedit me initium uiarum 
 suarum\'. inter possessionem autem et creationem multa diuersitas 
 est: possessio significat, quod semper filius in patre et pater in 
 filio fuerit, creatio autem eius, qui prius non erat, conditionis exordium.

potest iuxta leges tropologiae hoc, quod dicitur: antequam 
 montes firmarentur et fingeretur terra 
 et orbis terrarum, significare, quod, antequam in anima 
 nostra sublimia dogmata firmarentur et terra corporis nostri 
 fingeretur siue stabiliretur a deo et orbis terrarum — qui Hebraice 
 dicitur\'thebel\', Graece significantius dicitur olxovfiivrj , quam 
 nos \'habitatam\' transferre possumus — firmaretur siue stabiliretur, 
 deus nobis semper refugium fuerit. habitata est autem

 

 

 
 
 
 anima, non deserta, quae hospitem meretur deum dicente saluatore: 
 ego et pater meus ueniemus et mansionem 
 faciemus apud eum.

illud autem, quod et Hebraicum 
 habet et omnes alii interpretes: antequam montes n nascerentur 
 et parturiretur terra, manifeste ad tropologiam 
 nos trahit. neque enim montes et cetera natiuitatem parturitionemque 
 recipiunt, sed conditionem. ex quo liquido demonstratur 
 sanctos quoque excelsasque uirtutes dei semper misericordia 
 procreari.

C onuertes hominem us que ad contritionem 
 et dicis: reuertimini, filii Ad am . Septuaginta: 
 ne auertas hominem in humilitatem, 
 et dixisti: conuertimini, filii hominum. iuxta 
 Hebraicum quod diciturhoc est:s o deus, qui hominem condidisti et 
 ab initio eius es refugium et habitatio, conuertes eum usque ad contritionem; 
 fecisti eum atque plasmasti, ut contereretur in morte et 
 uas tuum extremo uitae suae tempore frangeretur; cui cum immineat 
 ista condicio, ut ortus intereat et, quamuis longo uixerit 
 tempore, tamen fine dissoluatur extremo, cotidie ei loqueris per 
 prophetas: reuertimini, filii Adam, qui uestra culpa 
 offendistis deum et de inmortalibus facti estis mortales.

praecipientis 
 enim audire noluistis imperium: de omni ligno, 
 quod est in paradiso, comedes; de ligno autem 
 sciendi boni et mali non comedes. in quacumque 
 enim die gustaueris de eo, morte morieris.

porro iuxta id, quod Septuaginta transtulerunt: ne 
 auertas hominem in humilitatem, et dixisti: 
 conuertimini, filii hominum, hunc habet sensum:

 

 
 
 
 obsecro, ut hominem, quem ad tuam imaginem et similitudinem 
 condidisti et tanto eum honore dignatus es, ut de seruo filium 
 nuncupares, ne eum humilies peccato perpetuo, ne super illum 
 uigeat antiqua sententia: terra es et in terram ibis. 
 tu enim nobis paenitentiam permisisti dicens:

nolo mortem 
 peccatoris, tantum ut reuertatur et uiuat; 
 tu dixisti omnium sanctorum tuorum eloquio: conuertimini 
 — siue reuertimini —, filii hominum, ad clementissimum 
 patrem, qui occurrit uenientibus et signum, quod suo uitio perdiderunt, 
 offert et stolam incorruptionis largitur antiquam.

Quia mille anni in oculis tuis ut dies 
 h esterna, quae [pr aeteriit] transiit, et uigilia 
 no cturna siue i n no c t e . qui per prophetas semper nos 
 ad paenitentiam prouocas dicens: reuertimini, filii hominum, 
 petimus — ut ante iam dixi —, ne facias hominem sempiterna . 
 humilitate retineri. nec putamus longum esse, quod promittis, 
 et salutem nobis post tempora multa tribuendam. aeternitati comparata 
 breuis est omnium temporum longitudo. in conspectu enim 
 tuo mille anni quasi una dies reputantur.

statimque se ipse reprehendit: 
 male dixi \'unam diem\' et unius diei spatio mille annorum 
 apud te longitudinem comparari, cum magis debuerim dicere 
 unius uigiliae spatium instar habere mille annorum prolixitatem. 
 nox in quattuor uigilias diuiditur, quae singulae trium horarum 
 spatio subputantur. unde et dominus quarta uigilia ad nauigantes 
 uenit apostolos. sicut igitur una noctis uigilia cito pertransit — maxime 
 uigiliarum labore defessis —, sic et mille annorum spatia apud 
 te, qui semper es et futurus es et fuisti, pro breuissimo tempore computantur.

quodque infert: sicut dies hesterna, quae 

 

 
 
 
 
 praeteriit, iuxta illud apostoli sentiamus, quod scribit ad 
 Hebraeos: Iesus Christus heri et hodie, ipse etin 
 sempiternum. ego arbitror ex hoc loco et ex epistula, quae 
 nomine Petri apostoli scribitur, mille annos pro una die solitos appellari, 
 ut scilicet, quia mundus in sex diebus fabricatus est, sex 
 milibus annorum tantum credatur subsistere et postea uenire septenarium 
 numerum et octonarium, in quo uerus exercetur sabbatismus 
 et circumcisionis puritas redditur.

unde et octo beatitudinibus 
 bonorum operum praemia promittuntur. scribit autem Petrus hoc 
 modo:unum hoc ne uos praetereat, dilectissimi, 
 quia una dies apud dominum quasi mille 
 anni et mille anni quasi unus dies. non moratur 
 dominus in promisso, ut quidam moram 
 aestimant.

percutiente te eos somnium erunt, mane 
 quasi herba transiens. mane floruit et abiit, 
 ad ues p er am c onter etur atque siccabitur . 
 Septuaginta: quae pro nihilo habentur, eorum anni 
 erunt. mane sicut herba transeat, mane floreat 
 et transeat, uespere decidat, induret et arescat.

iuxta Hebraicum hic sensus est: multum conuersioni nostrae 
 contulit et saluti, quod omnis uita mortalium quasi somnium ita 
 ueloci morte contracta est, quae in similitudine florum atque faeni 
 in eodem paene tempore siccatur et deperit. percutiente, 
 inquit, te eos, id est homines; et illo sermone completo: stulte, 
 hac nocte repetent animam tuam a te; quae 
 autem praeparasti, cuius erunt? omnis humana 
 condicio somnio comparabitur.

sicut enim mane uirens herba et

 

 
 
 
 suis floribus uernans delectat oculos contemplantium paulatimque 
 marcescens amittit pulchritudinem et in faenum, quod conterendum. 
 est, uertitur, ita omnis species hominum uernat in paruulis, floret 
 in iuuenibus, uiget in perfectae aetatis uiris et repente, dum nescit, 
 incanescit caput, rugatur facies, cutis prius extenta contrahitur et 
 extremo fine, quod hic dicitur uespera, id est senectute, uix moueri 
 potest, ita ut non cognoscatur, quis prior fuerit, sed paene in alium 
 commutetur.

quid loquimur de infantiae temporibus usque ad 
 extremam et decrepitam senectutem, cum hoc et languor faciat et 
 inediae (et) maeror, ut uultus prius pulcherrimus feminarum ad 
 tantam transeat foeditatem, ut amor in odia commutetur? super 
 hac condicione mortalium et Isaias loquitur: omnis caro 
 faenum et omnis gloria eius quasi flos faeni, 
 faenum aruit, flos decidit.

iuxta Septuaginta quoque 
 similiter explanandum est: omne, quod in saeculo longum uidetur, 
 apud te, deus, breue est. dies enim et anni, quibus humana uita 
 contracta est, si comparentur aeternitati, reputabuntur pro nihilo. 
 sicuti enim herba mane creuit, floruit et siccatur, ad uesperam 
 indurescit et deperit, ita erit omnis hominum pulchritudo.

Consumpti enim sumus in f uror e tuo et 
 in indignatione tua conturbati sumus . Septuaginta: 
 quia defecimus in ira tua et in furore 
 tuo turbati sumus. pro eo, quod nos diximus: turbati 
 sumus; Symmachus et Aquila transtulerunt: accelerauimus; 
 breuitatem autem uitae significat humanae. quodque 
 intulit: in ira tua et in furore tuo, sententiae dei 
 ostendit perseuerantiam, cui omnes homines subiacemus, illi uidelicet: 
 terra es et in terram ibis.

pulchre autem non, ut in Septuaginta 
 continetur, turbati sumus, sed iuxta Hebraicum 
 30 accelerauimus dicitur, ut, quamuis aetas hominum longa

 

 
 
 
 uideatur, tamen comparatione aeternitatis breuis sit. quod et inlustris 
 poeta testatur dicens: 
 sed fugit interea, fugit inreparabile tempus 
 et iterum:
 
 Rhaebe, diu, res si qua diu mortalibus ulla est, 
 uiximus.

Posuisti iniquitates nostras coram te, 
 negleg entias no stras in luce uultus tui . Septuaginta: 
 posuisti iniquitates nostras in conspectu 
 tuo, saeculum nostrum in inluminatione 
 uultus tui. ubi nos iuxta Hebraicum et Symmachum 
 posuimus: neglegentias nostras, pro quo 
 Septuaginta saeculum transtulerunt, in Hebraico scriptum est: 
 a lom en u, quod quinta editio interpretatur: adulescentiam, 
 Aquila παϱοϱάϭεις et nos in linguam nostram uertere possumus 
 \'errores\' siue \'ignorantias\'.

unde dicit et in alio loco: delicta 
 iuuentutis meae et ignorantias meas 
 ne memineris et iterum: delicta quis intellegit? 
 et ab occultis meis munda me, domine, et ab 
 alienis parce seruo tuo. aliena enim a nobis sunt uitia, 
 quae saepe uoluntate, interdum ignoratione et errore committimus, 
 et tamen, cum non sit uoluntas in crimine, error in culpa est.

miror autem, cur Septuaginta uoluerint pro adulescentia, neglegentiis 
 et erroribus siue ignorationibus \'saeculum\' dicere, nisi forte eo, 
 quod in saeculo et in uitae huius tempore uitia committantur. 
 quodque intulit: i n inluminatione siue in luce uultus 
 t u i, hunc habet sensum: nihil te nostrorum latuit peccatorum,

 

 
 
 
 secreta quoque nostra tuus oculus inspexit iuxta illud, quod scriptum 
 est: tenebrae non abscondentur a te et: 
 scrutans corda et renes deus et iterum: sicut tenebrae 
 eius, ita et lumen illius; homo enim 
 uidet in facie, deus in corde.

Omnes enim dies nostri transierunt, 
 in furore tuo consumpsimus annos nostros 
 quasi sermonem loquens . Septuaginta: quoniam 
 dies nostri defecerunt, in ira tua defecimus; 
 anni nostri sicut aranea meditati sunt.

breuitatem 
 humanae uitae, quae sententiae dei huc usque subiecta est 
 et quam in priori uersiculo somnio comparat dicens: percutiente 
 te eos somnium erunt, nunc sermoni loquentium 
 comparat, ut, quomodo sermo, qui in ore uersatur, dum profertur, 
 intercipitur et esse desistit, sic et omnis uita nostra pertranseat 
 atque desistat et hoc in ira et in furore dei, cui merito subiacemus 
 uiuente in nobis, ut supra diximus, sententia dei. quae 
 sit autem ira et furor dei, crebrius diximus, non quo deus ulciscaturiratus, 
 sed quo patientibus poenas iratus esse uideatur. quod enim 
 in nos ex perturbatione descendit, in illo est ex iudicii ueritate.

pro \'sermone loquentis\' Septuaginta \'meditationem araneae\' transtulerunt. 
 quomodo enim loquentis sermo praeteruolat, ita et opus 
 araneae incassum texitur. de quo super persona hereticorum 
 in Isaia scriptum est: telam araneae texunt, quae parua 
 et leuia potest capere animalia, ut muscas, culices et cetera istius 
 modi, a fortioribus autem rumpitur, instar leuium in ecclesia simplicumque, 
 qui eorum decipiuntur erroribus, cum uiros in fidei ueritate 
 robustos non ualeant obtinere.

Dies anno rum nostrorum in ipsis septu 
 ag int a anni, si autem multum, octoginta 
 anni; et, quod amplius est, labor e t dolor . 
 Septuaginta: dies annorum nostrorum in ipsis septuaginta 
 anni, si autem in potentatibus 
 octoginta anni; et amplius eorum labor et 
 dolor.

pro co, quod nos posuimus: in ipsis et in Hebraico 
 habetur \'bahem\', Symmachus significantius transtulit ὁλόϰληοο̢οι , 
 quod magis ad sensum quam ad uerbum transferre possumus 
 \'uniuersi\'. quicquid igitur uiuimus et in quo delectabilis est uita 
 mortalium, septuaginta annorum spatio comprehenditur. sin 
 autem multum et, ut interpretatus est Symmachus, c o ntra 
 opinionem, octoginta anni sunt; quicquid supra fuerit, 
 morbis et infirmitate transigitur, quae est socia senectutis, caligantibus 
 oculis, dolentibus uel cadentibus durissimis prius dentibus, 
 quod I plenius diuinus sermo in Ecclesiaste describit:

quando 
 ueniunt dies malitiae et in quibus dicimus: 
 non est nobis uoluntas; quando obscuratur 
 sol et lux et luna et stellae et conuertuntur 
 nubes post pluuiam; in die, qua mouebuntur 
 custodes domus et subuertuntur uiri uirtutis 
 cessantque molentes, quia paucae factae 
 sunt, et obscurantur, quae uident in foraminibus, 
 et clauduntur ianuae in foro in infirmitate 
 uocis molentis et exurget ad uocem 
 auis et humiliantur omnes filiae cantici et

 

 
 
 
 quidem ab alto aspicient et pauor in uia 
 et florebit amygdalum et incrassabitur locusta 
 et scindetur capparis.

quoniam abiit 
 homo in domo aeternitatis suae et gyrabunt 
 in foro, qui plangunt, quoad usque non pulsetur 
 funiculus argenti et conteratur ornamentum 
 auri et confringatur hydria ad fontem 
 et impediatur rota in lacu et conuertatur 
 puluis in terra, sicut fuit, et spiritus reuertatur 
 ad deum, qui dedit eum. uanitas uanitatum, 
 dixit Ecclesiastes, uniuersa uanitas.

quae omnia humanae uitae et maxime senectutis miserias comprehendunt 
 et, quem sensum habeant, in suo loco disseruimus. sunt, 
 qui istum locum allegorice interpretantes ad sabbati circumcisionisque 
 mysterium referunt, quod primum requiescamus in lege et postea 
 uerae circumcisionis in euangelio sacramenta nos teneant, admonentes 
 et illud: d a partem septem et da partem 
 octo et septuaginta milia atque octoginta milia hominum 
 multitudines, a quibus templum sub Salomone constructum est. 
 sed quid hoc ad praesentem locum, cui sufficit simplex et pura explanatio, 
 quae non doctrinae gloriam in multiplicatione sermonum 
 sed legentis debet intellegentiam quaerere?

Quoniam transiuimus cito et auolauimus 
 . Septuaginta: quoniam superuenit mansuetudo 
 super nos et corripiemur. pro quo in Graeco 
 scriptum est π a ιδευθησόμθ a quod uerbum ambiguum est et tam 
 correptionem quam eruditionem doctrinamque significat. quem

 

 
 
 
 enim diligit dominus, corripit — siue erudit — et flagellat 
 omnem filium, quem recipit.

quem locum 
 ita Symmachus transtulit: succidimur enim repente 
 et auolamus, quinta editio hoc modo: quoniam transiuimus 
 celeriter et dissoluimur. et est sensus: post 
 septuaginta annos — ut multum, octoginta —, quibus hominum 
 uita transigitur, cum anima fuerit a corpore separata, uento similes 
 auolamus siue, quia supra herbae uirenti et florum pulchritudini 
 et ad uesperam siccitati hominem comparat, nunc pro ariditate uesperae 
 succisionem florum ponit. et cum pertransierit, inquit, 
 omne, quod uiuimus, subita morte dissoluimur.

quod autem dixere 
 Septuaginta: quia superuenit mansuetudo et corripiemur, 
 hunc habet sensum: post septuaginta annos et octoginta, 
 cum uenerit domini mansuetudo et dies nobis mortis ingruerit, 
 non iudicabimur iuxta meritum sed iuxta clementiam et, 
 quae putatur correptio esse, eruditio est atque doctrina. satisque 
 miramur, quid uoluerint uerbum Hebraicum \'ais\' Septuaginta, 
 Theodotio et sexta editio transferre \'mansuetudinem\', cum Aquila, 
 Symmachus et quinta editio \'festinationem\' et \'repente\' \'uelociterque\' 
 transtulerint.

Quis nouit fortitudinem ir ae tuae et 
 secundum timorem tuum indignationem tu am ? 
 Septuaginta: quis nouit potestatem irae tuae 
 et prae timore tuo iram tuam dinumerare? 
 inter Hebraicum et Septuaginta diuersa distinctio est. Septuaginta 
 enim dinumerationem timori et furori domini copulant, porro 
 Hebraicum sequenti aptat uersiculo, ut sequatur: ut numerentur 
 dies nostri, sic ostende: et ueniemus corde 
 sapienti.

quod breuiter ita nobis disserendum uidetur: quis

 

 
 
 
 potest nosse, quamdiu ira tua, ex qua timor nascitur humano generi, 
 perseueret? te docente, qui deus es. itaque obsecro, ut tempus 
 uitae nostrae indices nobis, quo possimus corde sapienti tuo nos iudicio 
 praeparare. quod autem dicit: quis nouit fortitudinem 
 — siue potestatem- irae tuae et secundum 
 timorem tuum indignationem tuam?, ostendit esse 
 difficile irae timorisque et indignationis dei secretum rationemque 
 cognoscere.

unde et propheta lacrimabiliter deprecatur: domine, 
 ne in ira tua ar.guas me neque in furore tuo 
 corripias me. non enim corripit, ut interficiat atque disperdat, 
 sed ut corrigat et emendet. quam ob rem et in Osee populo 
 Iudaeorum, cui multum iratus est, dicit se nequaquam irasci nec 
 uisitare nurus eorum, cum adulterauerint, et per Hiezechiel loquitur 
 ad Hierusalem: iam non irascar tibi et zelus 
 meus recessit a te et in uerbis Dierum sonat, quando pergit . 
 Israhel aduersum hostes in proelium corde pacifico.

Ut numerentur dies nostri, sic ostende: 
 et ueniemus corde sapienti . Septuaginta: d e xteram 
 tuam sic notam fac mihi et eruditos 
 corde in sapientia, quod Aquila, Symmachus et quinta 
 editio ita uerterunt: dies nostros sic ostende, ut 
 ueniamus corde sapienti. errorque perspicuus, cur pro 
 \'diebus\' Septuaginta \'dexteram\' dixerint; \''iamenu'\' quippe uerbum 
 compositum est significans \'dies nostros\'. quod singulari numero 
 si scribatur, extrema littera, quae appellatur nun, exprimit dexteram, 
 sicut est illud in nomine Beniamin, qui interpretatur \'filius dexterae\'. 
 sin autem mem habeat, \'diem\' uel \'dies\' sonat.

est autem sensus: 

 

 
 
 
 numerum annorum dierumque nostrorum, quos m hoc saeculo nos 
 uiuere decreuisti, ostende nobis, ut praeparemus nos aduentui tuo 
 et contempto errore mortalium ad te pergere festinemus cupiamusque 
 praesentiam tuam et ad te festinemus corde sapienti. nihil enim 
 ita decipit humanum genus, quam, dum ignorant spatia uitae suae, 
 longiorem sibi saeculi huius possessionem repromittunt. unde et 
 illud egregie dictum est: nullum tam senem esse et sic decrepitae 
 senectutis, ut non se adhuc uno plus anno uiuere suspicetur.

ad 
 hunc sensum pertinet et illud, quod dicitur: memento mortis 
 tuae et non peccabis. qui enim se recordatur cotidie 
 esse moriturum, contemnit praesentia et ad futura festinat. hoc 
 est, quod et Dauid in alio loco precatur dicens: ne auferas 
 me in dimidio dierum meorum, priusquam 
 a b eam et non subsistam. quod ita exponitur: ne eo 
 tempore facias me mori, quando adhuc me putabam esse uicturum 
 et peccata corrigere paenitentia.

si enim hoc feceris, inuentus in 
 delictis meis esse cessabo, non quo spem resurrectionis neget, sed 
 quod deo se neget posse subsistere, apud quem omnes, qui in uitiis 
 perseuerauerint, pro nihilo computantur. ubi nos interpretati 
 sumus: eruditos corde in sapientia, alii transtulerunt 
 compeditos uerbi ambiguitate decepti. si enim dicas 
 πεπεδημένους , compeditos significat.

Reuertere, do mine, usque quo? et exorabilis 
 esto super seruos tuos . Septuaginta similiter. 
 quia agimus paenitentiam et scientes uitae nostrae breuitatem 25 
 ad te corde sapienti cupimus peruenire, et tu, domine, reuertere ad

 

 
 
 
 nos. peccatis enim nostris longe recesseras et dimiseras nos, ut 
 ambularemus secundum uoluntatem et cogitationes nostras.

quod 
 autem infert usque quo, illam habet intellegentiam, quam in 
 duodecimo psalmo diximus: usque quo, domine, obliuisceris 
 me in finem? qui enim in angustia constitutus est, 
 serum ei dei uidetur auxilium et propterea inpensius deprecatur, 
 ut cito adiutorem dominum sentiat et nequaquam iratum iudicem, 
 sed placatum.

Imple nos matutina a mis ericor dia tua 
 et laudabimus et laetab imur in cunctis diebus 
 nostris . Septuaginta: repleti sumus mane misericordia 
 tua et exultauimus et delectati 
 sumus in omnibus diebus nostris. in cunctis paene 
 locis hanc habent Septuaginta consuetudinem, ut, quod apud 
 Hebraeos in futurum ostenditur, hoc illi quasi iam factum et praeteritum 
 referant.

hic ergo non, ut illi uoluerunt, dicunt se impletos 
 esse matutina misericordia dei atque laetatos — alioquin, si hoc factum 
 erat, quomodo postea deprecantur et dicunt: respice in 
 seruos tuos et in opera tua? — sed totum, quod postulant, 
 ideo deprecantur, ut mereantur matutinam misericordiam 
 eius, quam cum fuerint consecuti, laudent eum atque laetentur 
 in cunctis diebus uitae suae.

uidetur autem mihi resurrectionis spem 
 et aeternae uitae praemia deprecari dicens: imple nos matutina 
 misericordia tua. quod quidem et uicesimi (primi) 
 psalmi titulus sonat, qui proprie ad mysterium domini et ad resurrectionem 
 eius pertinens inscribitur: pro assumptione 
 matutina..

L aet if ica no s pro diebus, quibus afflixisti 
 no s, et annis, in quibus uidimus mala . 
 Septuaginta: laetati sumus pro diebus, quibus 
 nos humiliasti, annis, quibus uidimus mala. 
 et Lazarus, quia receperat mala in uita sua, in sinu Abrahae aeterno 
 quiescit gaudio. mala autem non ea appellat, quae contraria bonis 
 sunt, sed pro afflictione ponit et angustiis.

quibus malis et Sarra 
 afflixit Agar, ancillam suam, et de quibus in euangelio scribitur: 
 sufficit diei malitia sua. quanto igitur in hoc saeculo 
 persecutionibus, paupertate, inimicorum potentia uel morborum 
 cruciatibus fuerimus afflicti, tanto post resurrectionem in futuro 
 maiora praemia consequemur.

pulchre autem non dixit \'sustinuimus 
 mala\', sed \'uidimus\'. quis est enim homo, qui uiuat 
 et non uideat mortem? quae non tam ad dissolutionem 
 corporis referenda est quam ad multitudinem peccatorum, iuxta 
 quam dicitur: anima, quae peccauerit, ipsa morietur.

Appareat apud s eruos s tuos opus tuum 
 et gloria tua super filios eorum . ergo in seruis suis 
 ipse dominus operatur opus suum nec propria, qui postulat, salute 
 contentus est, sed quae sit gloria filiorum, id est seruorum dei.

filios autem non tam illos, qui de eorum stirpe generati sunt, quam 
 discipulos debemus accipere, de quibus et Paulus loquebatur: 
 filioli mei, quos iterum parturio. unde et Iohannes 
 apostolus secundum merita filiorum suorum profectusque operum 
 singulorum scribit ad paruulos, scribit ad iuuenes, scribit ad patres.

E t sit decor domini dei nostri supernos 
 et opus manuum nostrarum f ac stabile super 

 

 
 
 
 nos et o pus manuum nostrarum con firma . 
 Septuaginta: et sit splendor domini dei nostri 
 supernos et opera manuum nostrarum dirige 
 super nos et opus manuum nostrarum dirige. 
 ubi sunt, qui liberi arbitrii sibi potestate plaudentes in eo se putant 
 dei gratiam consecutos, si habeant potestatem faciendi uel non 
 faciendi bona siue mala ?

ecce hic beatus Moyses post resurrectionem, 
 quam postulauerat dicens: imple nos matutina 
 misericordia tua et laudabimus et laetabimur 
 in cunctis diebus nostris, nequaquam surrexisse contentus 
 est se et aeternae uitae praemia consecutum, sed postulat, ut 
 decor domini dei sui sit super eos, qui surrexerint, et splendeat in 
 animabus cordibusque sanctorum et opera manuum eorum ipse 
 dirigat faciatque esse perpetua ipseque confirmet, quicquid in sanctis 
 uidetur boni. sicut enim humilitas deprecantis meretur praemia, 
 ita superbia confidentis dei auxilio deseretur.

Sanctus Innocentius presbyter, qui huius sermonis est portitor, 
 anno praeterito quasi nequaquam Africam reuersurus mea ad dignationem 
 uestram scripta non sumpsit. tamen deo gratias agimus, 
 quod ita euenit, ut nostrum silentium uestris epistulis uinceretis.

mihi enim omnis occasio gratissima est, per quam scribo uestrae 
 reuerentiae testem inuocans deum, quod, si possit fieri, adsumptis 
 alis columbae uestris amplexibus implicarer, semper quidem pro merito 
 uirtutum uestrarum sed nunc maxime, quia cooperatoribus et

 

 

 

 

 

 

 

 

 

 
 
 
 auctoribus uobis heresis Caelestina iugulata est, quae ita infecit 
 corda multorum, ut, cum superatos damnatosque esse se sentiant, 
 tamen uenena mentium non omittant et, quod solum possunt, nos 
 oderint, per quos putant se libertatem docendi [hereseos] perdidisse.

Quod autem quaeritis, utrum rescripserim contra libros 
 -Anniani, pseudodiaconi Celedensis, qui copiosissime pascitur, ut 
 alienae blasphemiae uerba friuola subministret, sciatis me ipsos 
 libros in schedulis missos a sancto fratre nostro Eusebio presbytero 
 suscepisse non ante multum temporis et exinde uel ingruentibus 
 morbis uel dormitione sanctae et uenerabilis filiae uestrae Eustochiae 
 ita doluisse, ut propemodum contemnendos putarem. in eodem enim 
 luto haesitat et exceptis uerbis tinnulis atque emendicatis nihil 
 aliud loquitur.

tamen multum egimus, ut, dum epistulae meae 
 respondere conatur, apertius se proderet et blasphemias omnibus 
 patefaceret. quicquid enim in miserabili illa synodo Diospolitana 
 dixisse se denegat, in hoc opere profitetur; nec grande est ineptissimis 
 naeniis respondere. si autem dominus uitam tribuerit et notariorum 
 habuerimus copiam, paucis lucubratiunculis respondebimus, 
 non ut conuincamus heresim emortuam, sed ut inperitiam atque 
 blasphemiam nostris sermonibus confutemus. meliusque hoc 
 faceret sanctitas tua, ne compellamur contra hereticum nostra 
 laudare.

sancti filii communes Albina, Pinianus et Melania plurimum 
 uos salutant. has litterulas de sancta Bethleem sancto

 

 
 
 
 presbytero Innocentio tradidi perferendas. neptis uestra Paula miserabiliter 
 deprecatur, ut memores eius sitis, et multum uos salutat. 
 incolumes uos et memores mei Christi, domini nostri, tueatur clementia, 
 domini uere sancti atque omnium affectione uenerabiles patres.

Per religiosum presbyterum Saturninum tuae uenerationis 
 litteras sumpsi hoc a me magno studio, quod nondum habeo, flagitantis. 
 sed cur hoc feceris, causam mihi aperuisti, quod scilicet 
 credas de hac re mihi consulenti iam fuisse responsum.

utinam ita 
 esset! absit, ut te, cuius expectationem auidissimam nouerim, 
 huius muneris communicatione fraudarem! sed, si quid credis, frater 
 carissime, quinque ferme anni ecce euoluti sunt, ex quo in orientem 
 misi librum non praesumptionis sed consultationis meae et adhuc 
 rescripta non merui, quibus mihi enodaretur haec quaestio, in qua 
 me cupis ad te certam ferre sententiam. utrumque ergo misissem, 
 si utrumque haberem.

Hoc autem, quod habeo, sine altero, quod nondum habeo, cuiquam 
 me iam debere mittere uel edere non uidetur, ne ille, qui mihi 
 fortasse, ut desidero, responsurus est, interrogationem meam

 

 

 

 

 
 
 
 disputatione operosissima elaboratam sine sua responsione, quae adhuc 
 desperanda non est, per manus hominum notitiamque diffundi iure 
 suscenseat idque iactantius quam utilius fecisse me iudicet, quasi 
 ego potuerim quaerere, quod ille non potuerit enodare, cum forsitan 
 possit idque dum faciat, expectandus sit; magis enim scio, quod 
 aliis occupatur, quae minime differenda sunt plurisque pendenda.

Quod ut tua quoque sanctitas nouerit, adtende paulisper,. 
 quid mihi alio anno per (per)latorem, per quem scripseram, remeantem 
 scripserit; nam hoc ex eius epistula in istam transtuli: i ncidit, 
 inquit, tempus difficillimum, quando mihi 
 tacere melius fuit quam loqui, ita ut nostra 
 studia cessarent et iuxta Appium canina 
 exerceretur facundia.

itaque duobus libellis 
 tuis, quos nomini meo dedicasti, eruditissimis 
 et omni eloquentiae splendore fulgentibus 
 ad tempus respondere non potui, non quod 
 quicquam in illis reprehendendum putem, sed 
 quia iuxta beatum apostolum \'unusquisque 
 in suo sensu abundet, alius quidem sic, alius 
 autem sic\'. certe, quicquid dici potuit et sublimi 
 ingenio de scripturarum sanctarum hauriri 
 fontibus, a te positum atque dissertum 
 est.

sed quaeso reuerentiam tuam, parumper 
 patiaris me tuum laudare ingenium. nos enim 
 inter nos eruditionis causa disserimus. ceterum 
 aemuli et maxime heretici, si diuersas 
 inter nos sententias uiderint, de animi calumniabuntur 
 rancore descendere.

mihi autem 
 decretum est te amare, suscipere, colere, 
 mirari tuaque dicta quasi mea defendere

 

 
 
 
 — certe et in dialogo, quem nuper edidi, beatitudinis 
 tuae, ut dignum fuerat, recordatus 
 sum — magisque demus operam, ut perniciosissima 
 heresis de ecclesiis auferatur, quae 
 semper simulat paenitentiam, ut docendi in 
 ecclesiis habeat facultatem, ne, si aperta se 
 luce prodiderit, foras expulsa moriatur.

Cernis nempe, uenerande frater, haec mei carissimi uerba 
 inquisitioni meae reddita non eam negasse responsionem sed excusasse 
 de tempore, quod in alia magis urgentia curam cogeretur 
 inpendere. uides etiam, quam beniuolum animum erga me gerat 
 quidue commoneat, ne scilicet, quod inter nos salua utique caritate 
 ac sinceritate amicitiae eruditionis causa facimus, calumnientur 
 aemuli et maxime heretici de animi rancore descendere.

proinde, 
 si utrumque opus nostrum, et ubi ego inquisiui et ubi ipse ad inquisita 
 responderit, homines legerint, quia etiam oportet, ut, si 
 eadem quaestjo secundum eius sententiam sufficienter fuerit explicata, 
 me instructum esse gratias agam, non paruus erit fructus, 
 cum hoc exierit in notitiam plurimorum, ut minores nostri non 
 solum sciant, quid de hac re sentire debeant, quae inter nos diligenti 
 disceptatione discussa est, uerum etiam discant exemplo nostro deo 
 miserante atque propitio, quem ad modum inter carissimos fratres 
 ita non desit alterna inquisitionis gratia disputatio, ut tamen 
 maneat inuiolata dilectio.

Si autem scriptum meum, ubi res obscurissima tantum 
 modo legitur inquisita, sine illius rescripto, ubi forsitan apparebit 
 inuentum, emanarit latiusque pergat, perueniat etiam ad illos, qui 
 comparantes, ut ait apostolus, semet ipsos sibimet ipsis non intellegunt, 
 quo animo a nobis fiat, quod ipsi eo animo facere nesciunt, et 
 uoluntatem meam erga honorandum pro suis ingentibus meritis 
 dilectissimum amicum non sicut eam uident -quando nec uidentsed 
 sicut eis libitum est et sicut odio suo dictante suspicantur, 
 exponent. quod profecto, quantum in nobis est, cauere debemus.

At si forte, quod per nos innotescere nolumus, etiam inuitis 
 nobis eis, quibus nolumus, innotuerit, quid restabit nisi aequo 
 animo habere domini uoluntatem ? neque enim hoc scribere ad quemquam 
 deberem, quod semper latere uoluissem. nam si — quod absitaliquo 
 uel casu uel necessitate numquam ille rescripserit, procul 
 dubio nostra consultatio, quam ad eum misimus, quandoque manifestabitur 
 nec inutilis legentibus erit, quia, etsi non illa inuenient, 
 quae requirunt, inuenient certe, quem ad modum sint inquirenda 
 nec temere adfirmanda, quae nesciunt, et secundum ea, quae ibi 
 legerint, consulere etiam ipsi, quos potuerint, studiosa caritate, 
 non discordiosa contentione curabunt, donec aut id, quod uolunt, 
 reperiant aut ipsa inquisitione aciem mentis exerceant, ut ulterius 
 inquirendum non esse cognoscant.

nunc tamen, quam diu iam 
 consulti amici nondum est desperanda responsio, edendam non esse 
 consultationem nostram, quantum quidem in nobis est, puto, quod 
 persuaserim dilectioni tuae, quamquam et ipse non eam solam 
 poposceris, sed adiunctam etiam eius, quem consului, responsionem 
 tibi desideraueris mitti, quod utique facerem, si haberem.

si autem, 
 ut uerbis tuae sanctitatis utar, quae in tua epistula posuisti, \'sapientiae 
 meae lucidam demonstrationem, quam mihi pro merito\', 
 ut scribis, \'uitae meae auctor lucis attribuit\', non ipsam dicis consultationem 
 et inquisitionem meam, sed mihi iam eius rei, quam 
 quaesiui, prouenisse inuentionem putas et ipsam potius poscis ut 
 mittam, facerem, si ita esset, ut putas. ego enim adhuc, fateor, 
 non inueni, quem ad modum anima et peccatum ex Adam trahat — 
 - unde dubitare fas non est — et ipsa ex Adam non trahatur, quod 
 mihi diligentius inquirendum quam inconsultius adserendum est.

Habent litterae tuae \'nescio quot senes et a doctis sacerdotibus 
 institutos uiros, quos ad tuae modicitatis intellegentiam 
 assertionemque ueritate plenissimam reuocare non poteras\', nec 
 tamen exprimis, quaenam sit assertio tua \'ueritate plenissima\', ad 
 quam senes et a doctis sacerdotibus institutos uiros reuocare non 
 poteras.

si enim hoc tenebant uel tenent hi senes, quod a doctis 
 sacerdotibus acceperunt, quomodo tibi rustica et minus instructa 
 clericorum turba molestias generauerat in his rebus, in quibus

 

 
 
 
 a doctis sacerdotibus fuerat instituta? si autem senes isti uel turba 
 clericorum ab eo, quod a doctis sacerdotibus acceperat, sua prauitate 
 deuiabat, illorum potius auctoritate fuerat corrigenda et a tumultu 
 contentiosissimo comprimenda.

sed rursus, cum dicis \'te nouellum 
 rudemque doctorem tantorum ac talium episcoporum traditiones 
 timuisse corrumpere et conuertere homines in meliorem partem ob 
 defunctorum iniuriam formidasse\', quid das intellegi, nisi quod illi, 
 quos corrigere cupiebas, doctorum atque magnorum iam defunctorum 
 episcoporum traditiones nolendo deserere nouello rudique 
 doctori adquiescere recusabant? qua in re de illis interim taceo, 
 tuam uero assertionem, quam dicis esse ueritate plenissimam, 
 uehementer scire desidero; non ipsam dico sententiam sed eius assertionem.

Inprobari enim abs te eos, qui adfirmant omnes animas 
 hominum ex illa una, quae protoplasto data est, per generationum 
 successionem propagari atque traduci, sufficienter quidem in 
 nostram notitiam pertulisti, sed qua ratione quibusue diuinarum 
 scripturarum testimoniis id falsum esse monstraueris, quia tuae 
 litterae non continent, ignoramus.

deinde, quid ipse pro isto, quod 
 inprobas, teneas, legenti mihi epistulam tuam, et quam fratribus 
 antea Caesariensibus et quam mihi nuperrime direxisti, non euidenter 
 apparet, nisi quod uideo te credere, sicut scribis, \'deum 
 fecisse homines et facere et facturum esse neque aliquid esse in 
 caelis aut in terra, quod non ipso constiterit et constet auctore.\' 
 hoc sane ita uerum est, ut dubitare hinc nullus debeat.

sed adhuc 
 te oportet exprimere, unde faciat animas deus, quas negas ex propagine 
 fieri, utrum aliunde — et si ita est, quidnam illud sit — an 
 omnino de nihilo. nam illud Origenis et Priscilliani uel si qui alii tale 
 aliquid sentiunt, quod pro meritis uitae prioris terrena atque mortalia 
 contrudantur\' in corpora, absit, ut sentias. huic quippe opinioni 
 prorsus apostolica contradicit auctoritas dicens Esau et Iacob, 
 antequam nati fuissent, nihil operatos boni seu mali. igitur non 
 ex toto sed ex parte nobis est tua de hac re nota sententia;

 

 
 
 
 assertio uero eius, id est unde doceatur uerum esse, quod sentis, 
 nos penitus latet.

Propterea petiueram prioribus litteris meis, ut libellum fidei, 
 quem te scripsisse commemoras eique nescio quem presbyterum 
 fallaciter subscripsisse conquereris, mihi mittere dignareris — quod 
 etiam nunc peto — et quid testimoniorum diuinorum huic quaestioni 
 reserandae adhibere potuisti. dicis enim in epistula ad Caesarienses

 
 \'placuisse uobis, ut omnem ueritatis adprobationem etiam iudices 
 cognoscerent saeculares, quibus ex communi deprecatione residentibus 
 et ad fidem uniuersa rimantibus id diuinitas\', ut scribis, \'misericordiae 
 suae infusione largita est, ut maiorem adfirmationem pro 
 suis sensibus assertionemque proferrent, quam uestra circa eos 
 mediocritas cum ingentium testimoniorum auctoritatibus retentabat.\'has 
 ergo \'testimoniorum ingentium auctoritates\' ingenti studio 
 scire desidero.

Solam quippe unam causam uideris secutus, qua contradictores 
 tuos refelleres, quod scilicet negarent esse opus dei animas 
 nostras. quod si sentiunt, merito eorum sententia iudicatur esse 
 damnanda. nam hoc si de ipsis corporibus dicerent, procul dubio 
 fuerant emendandi uel detcstandi.

quis enim Christianus neget 
 opera dei esse corpora singulorum quorumque nascentium? nec 
 tamen ea propterea negamus a parentibus gigni, quia fatemur 
 diuinitus fingi. quando ergo dicitur sic etiam animarum nostrarum 
 incorporea quaedam sui generis semina et a parentibus trahi et 
 tamen ex eis animas dei opere fieri, ad hoc refutandum non humana 
 coniectura sed diuina scriptura testis adhibenda est.

nam de sanctis 
 libris canonicae auctoritatis potuit uobis testimoniorum suppetere 
 copia, qua probatur deus animas facere; sed testimoniis talibus hi 
 redarguuntur, qui opera dci esse singulas quasque animas in hominibus 
 nascentibus negant, non hi, qui hoc fatentur et tamen eas sicut 
 corpora deo quidem operante formari sed ex parentum propagatione 
 contendunt. ad hos refellendos tibi diuina testimonia certa 
 quaerenda sunt aut, si iam inucnisti, nobis, qui nondum inuenimus, 
 cum impensissime, quantum possumus, inquiramus, mutua dilectione 
 mittenda.

Tua quippe consultatio breuis atque postrema in litteris, 
 quas ad fratres Caesarienses misisti, ita se habet: exoro, inquis, 
 ut me, filium uestrum atque discipulum et 
 ad haec mysteria nuper proximeque deo iuuante 
 uenientem, qua debetis et dignum est 
 et qua prudentes respondere conuenit sacerdotes, 
 informatione doceatis, utrum magis 
 illa sit tenenda sententia, quae animam dicit 
 esse de traduce et per occultam quandam 
 originem ordinemque secretum in omne hominum 
 genus ceteras animas ex Adae protoplasti 
 transfusione defluere an potius ea, 
 quam omnes fratres uestri et sacerdotes hic 
 positi retinent et adfirmant, eligenda definitio 
 credulitasque retinenda, quae deum 
 auctorem uniuersarum rerum hominumque 
 cunctorum et fuisse et esse et futurum esse 
 testatur et credit.

horum igitur duorum, quae consulens 
 proposuisti, uis ut eligatur tibique respondeatur alterutrum, quod 
 fieri deberet ab scientibus, si essent inter se duo ista contraria, ut 
 altero electo consequenter esset alterum respuendum.

Nunc autem, si quispiam non alterum e duobus his eligat, 
 sed utrumque uerum esse respondeat, id est et in omne hominum 
 genus ceteras animas ex Adae protoplasti transfusione defluere et 
 nihilo minus deum auctorem uniuersarum rerum hominumque 
 cunctorum et fuisse et esse et futurum esse credat et dicat, quid 
 huic contradicendum esse censes? numquidnam dicturi sumus: 
 \'si ex parentibus animae propagantur, non est deus auctor omnium 
 rerum, quia non facit animas\'?

respondebitur enim, si hoc 
 dixerimus: \'ergo, quia corpora ex parentibus propagantur, non 
 est deus auctor omnium rerum, si propter hoc dicendus est non 
 facere corpora.\' quis autem neget auctorem humanorum omnium 
 corporum deum, sed illius dicat solius, quod de terra primitus finxit 
 aut certe etiam coniugis ipsius, quia et ipsam de latere eius ipse

 

 
 
 
 formauit, non autem etiam ceterorum, quia ex illis cetera hominum 
 corpora defluxisse negare non possumus?

Ac per hoc, si, aduersus quos tibi est in hac quaestione 
 conflictus, sic adseuerant animarum ex illius unius deriuatione 
 propaginem, ut eas iam deum negent facere atque formare, insta 
 eis redarguendis, conuincendis, corrigendis, quantum domino 
 adiuuante potueris. si autem initia quaedam ex illo uno et deinceps 
 a parentibus adtrahi et tamen singulas in hominibus singulis adfirmant 
 ab auctore omnium rerum deo creari atque formari, quid 
 eis respondeatur, inquire, de scripturis maxime sanctis, quod non 
 sit ambiguum nec aliter possit intellegi, aut, si iam inuenisti, ut superius 
 postulaui, dirige et nobis.

quod si te adhuc sicut me latet, 
 insta quidem omnibus uiribus eos confutare, qui dicunt animas non 
 ex opere diuino — quod eos dixisti in epistula tua \'primum inter 
 secretiores fabulas murmurasse, deinde propter hanc sententiam 
 stultam atque impiam a tuo consortio et ecclesiae seruitio recessisse\' 
 — atque aduersus eos omnibus modis defende et tuere, quod 
 in eadem epistula posuisti, \'deum fecisse animas et facere et facturum 
 esse neque aliquid esse in caelis aut in terra, quod non ipso 
 constiterit aut constet auctore\'.

hoc enim de omni omnino genere 
 creaturae uerissime atque rectissime creditur, dicitur, defenditur, 
 comprobatur. deus enim auctor uniuersarum rerum hominumque 
 cunctorum et fuit et est et futurus est, quod in extrema tua ad 
 coepiscopos nostros prouinciae Caesariensis consultatione posuisti 
 atque, ut id potius eligerent, exemplo omnium fratrum et consacerdotum, 
 qui sunt apud uos atque id retinent, quodam modo hortatus es.

Sed alia quaestio est, ubi quaeritur, utrum omnium animarum 
 et corporum auctor effectorque deus sit, quod ueritas habet, 
 an aliquid naturarum exoriatur, quod ipse non faciat, quae opinio 
 prorsus erroris est, alia uero, ubi quaeritur, utrum deus animas 
 humanas ex propagine an sine propagine faciat, quas tamen ab 
 illo fieri dubitare fas non est. in qua quaestione sobrium te esse 
 ac uigilantem uolo nec sic animarum propaginem destruas, ut 
 in heresim Pelagianam incautus incurras.

nam si humanorum 

 

 
 
 
 corporum, quorum propagatio est omnibus nota, dicimus tamen deum 
 uereque dicimus non illius tantum primi hominis coniugumue primorum 
 sed omnium ex illis propagatorum esse creatorem, puto facile 
 intellegi eos, qui animarum defendunt propaginem, non ex hoc nos 
 habere uelle destruere, quando deus animas facit, cum et corpora 
 facit, quae de propagine fieri negare non possumus, sed alia documenta 
 esse quaerenda, quibus hi, qui sentiunt propagari animas, 
 repellantur, si eos errare ueritas loquitur, de qua re illi magis fuerant, 
 si fieri posset, interrogandi, propter quorum iniuriam defunctorum, 
 sicut scribis in epistula, quam mihi posteriorem misisti, in meliorem 
 partem conuertere homines formidabas.

hos enim defunctos tales 
 tantosque et tam doctos episcopos fuisse dixisti, ut eorum traditiones 
 timeres, \'doctor nouellus rudisque, corrumpere\' uelle. itaque, 
 si scire possem, \'tales ac tanti et tam docti\' uiri istam de animarum 
 propagatione sententiam quibus (rationibus) uel testimoniis adserebant**********, 
 quam tamen in litteris ad Caesarienses datis 
 illorum auctoritatem nequaqum respiciens inuentionem nouam 
 et inauditum dogma esse dixisti, cum profecto, etsi error est, nouum 
 tamen eum non esse nouerimus sed uetustum et antiquum.

Quando autem nos aliquae causae in aliqua quaestione 
 non inmerito dubitare compellunt, non etiam hinc dubitare debemus, 
 utrum dubitare debeamus. de dubiis quippe rebus sine dubitatione 
 dubitandum est. uides, quem ad modum apostolus de se ipso 
 dubitare non dubitet, utrum in corpore an extra 
 corpus raptus sit in tertium caelum; siue hoc siue illud, nescio, 
 inquit, deus scit.

cur ergo mihi, quam diu nescio, dubitare non 
 liceat, utrum anima mea in istam uitam ex propagine an sine propagine 
 uenerit, cum eam utrolibet modo a summo et uero deo factam 
 esse non dubitem ? cur mihi non sit fas dicere: scio animam meam 
 ex opere dei subsistere et prorsus opus dei esse; siue ex propagine 
 sicut corpus siue extra propaginem sicut illa, quae primo homini data

 

 
 
 
 est;nescio, deus scit? utrum horum uis ut confirmem, 
 possem, si nossem. quod si ipse nosti, en habes me cupidiorem 
 discere, quod nescio, quam docere, quod scio.

si autem nescis sicut 
 ego, ora sicut et ego, ut siue per quemlibet seruum suum siue per se 
 ipsum magister ille nos doceat, qui dixit discipulis suis: ne uelitis 
 dici ab hominibus rabbi; unus est enim magister 
 uester Christus, si tamen scit expedire nobis, 
 ut etiam talia nouerimus, qui nouit non solum, quid doceat, uerum 
 etiam, quid nobis discere expediat.

Nam confiteor dilectioni tuae cupiditatem meam: cupio 
 quidem et hoc scire, quod quaeris, sed multo magis cuperem scire, 
 si fieri posset, quando praesentetur desideratus omnibus 
 gentibus et quando regnum sanctorum futurum sit, quam 
 unde in hanc terram uenire coeperim. et tamen illud cum ab illo, 
 qui scit omnia, discipuli sui, nostri apostoli, quaererent, responsum 
 acceper.unt: non est uestrum scire tempora, quae 
 pater posuit in sua potestate.

quid, si et hoc scit non 
 esse nostrum scire, qui profecto scit, quid nobis sit utile scire? 
 et illud quidem per illum scio non esse nostrum scire tempora, 
 quae pater posuit in sua potestate, utrum autem 
 originem animarum, quam nondum scio, nostrum sit scire, id est 
 pertineat ad nos id scire, ne hoc quidem scio. nam si saltem hoc 
 scirem, quod nostrum non sit id scire, non solum adfirmare, quam 
 diu nescio, uerum etiam quaerere iam desisterem.

nunc autem, 
 quamuis tam sit obscurum atque profundum, ut plus illic docendi 
 caueam temeritatem, quam discendi habeam cupiditatem, tamen 
 etiam hoc uolo scire, si possum. et licet multo amplius sit 
 necessarium, quod ait ille sanctus: notum mihi f a c, d

 

 
 
 
 omi n e, finem meum — non enim ait: initium meum\' —,utinam 
 tamen nec initium meum, quod ad istam quaestionem attinet, me 
 lateret!

Uerum de ipso quoque initio meo ingratus doctori meo 
 non sum, quod animam humanam spiritum esse, non corpus, eumque 
 rationalem uel intellectualem scio nec eam dei esse naturam 
 sed potius creaturam aliquatenus mortalem, in quantum in deterius 
 commutari et a uita dei, cuius participatione beata fit, alienari potest, 
 et aliquatenus inmortalem, quoniam sensum, quo ei post hanc 
 uitam uel bene uel male sit, amittere non potest.

scio etiam non 
 eam pro actibus ante carnem gestis includi in carne meruisse, sed nec 
 ideo esse in homine sine sorde peccati, etsi unius 
 diei, sicut scriptum est, fuerit uita eius super terram 
 a m. ac per hoc scio ex Adam per seriem generationis sine peccato 
 neminem nasci, unde et paruulis necessarium est per gratiam regenerationis 
 in Christo renasci.

haec tam multa nec parua de initio 
 uel origine animarum nostrarum, in quibus plura sunt ad eam 
 scientiam pertinentia, quae fide constant, et didicisse me gratulor 
 et nosse confirmo. quapropter si nescio in origine animarum, utrum 
 illas deus hominibus ex propagine an sine propagine faciat, quas 
 tamen ab ipso fieri non ambigo, scire quidem et hoc magis eligo 
 quam nescire, sed, quam diu non possum, melius hinc dubito, quam 
 uelut certum confirmare aliquid audeo, quod illi rei sit forte contrarium, 
 de qua dubitare forte non debeo.

Tu itaque, mi frater bone, quoniam consulis me et uis, ut 
 unum horum definiam, utrum animae ceterae ex illo uno homine 
 sicut corpora per propaginem an sine propagine sicut illius unius 
 a creatore singulis singulae fiant — ab ipso enim fieri siue sic siue sic 
 non negamus —, patere, ut etiam ipse consulam, quomodo inde anima

 

 
 
 
 peccatum originaliter trahat, unde originaliter ipsa non trahitur. 
 omnes enim animas ex Adam trahere originale peccatum similiter 
 non negamus, ne in Pelagianam heresim detestabilem detestabiliter 
 inruamus.

si hoc, quod ego interrogo, nec tu scis, sine me 
 patienter utrumque nescire, et quod tu interrogas et quod ego; si 
 autem iam scis, quod interrogo, cum hoc etiam me docueris, tunc 
 et illud, quod uis ut respondeam, nihil ibi iam metuens respondebo. 
 peto ergo, ne suscenseas, quia non potui confirmare, quod quaeris, 
 sed potui demonstrare, quid quaeras, quod cum inueneris, confirmare 
 non dubites, quod quaerebas.

Et hoc quidem sanctitati tuae scribendum existimaui, 
 qui propaginem animarum iam quasi certus inprobandam putas. 
 ceterum si illis, qui hanc adserunt, rescribendum fuisset, fortassis 
 ostenderem, quem ad modum id, quod se nosse arbitrantur, ignorent 
 et, ne hoc adserere auderent, quanta ratione formidare deberent.

Sane in rescripto amici, quod huic epistulae inserui, ne te 
 forte moueat, quod duos libros a me missos commemorauit, quibus 
 respondere uacuum sibi tempus non fuisse respondit, unus est de 
 hac quaestione, non ambo; in alio autem aliud ab illo consulendo 
 et pertractando quaesiui.

quod uero admonet et hortatur, ut 
 magis demus operam, ut perniciosisima heresis 
 de ecclesiis auferatur, illam ipsam Pelagianam 
 heresim dicit, quam cautissime ut deuites, quantum possum, frater, 
 admoneo, cum de animarum origine siue cogitas siue iam disputas, 
 ne tibi subrepat esse credendum ullam prorsus animam nisi unius 
 mediatoris non ex Adam trahere originale peccatum generatione 
 deuinctum, regeneratione soluendum.

Legimus in Esaia: fatuus fatua loquetur. audio quendam 
 in tantam erupisse uaecordiam, ut diacones presbyteris, id est episcopis, 
 anteferret. nam cum apostolus perspicue doceat eosdem 
 esse presbyteros, quos episcopos, quid patitur mensarum et uiduarum 
 minister, ut super eos se tumidus efferat, ad quorum preces 
 Christi corpus sanguisque conficitur? quaeris auctoritatem ? audi 
 testimonium: Paulus et Timotheus, serui Christi 
 Iesu, omnibus sanctis in Christo Iesu, qui 
 sunt in Philippis, cum episcopis et diaconibus.

uis et aliud exemplum? in Actibus apostolorum ad unius 
 ecclesiae sacerdotes ita Paulus loquitur: adtendite uobis 
 et cuncto gregi, in quo uos spiritus sanctus

 

 

 

 

 

 

 

 

 

 

 
 
 
 posuit episcopos, ut regeretis ecclesiam domini, 
 quam adquisiuit sanguine suo.

acne quis 
 contentiose in una ecclesia plures episcopos fuisse contendat, audi 
 et aliud testimonium, in quo manifestissime conprobatur eundem 
 esse episcopum atque presbyterum: propter hoc reliqui 
 te Cretae, ut, quae deerant, corrigeres et 
 constitueres per ciuitates presbyteros, sicut 
 ego tibi mandaui: si quis est sine crimine, unius 
 uxoris uir, filios habens fideles, non in accusatione 
 luxuriae aut non subditos. oportet 
 enim episcopum sine crimine esse quasi dei 
 dispensatorem.

et ad Timotheum: noli neglegere 
 gratiam, quae tibi data est prophetiae 
 per inpositionem manuum presbyterii. sed et 
 Petrus in prima epistula: presbyteros, inquit, in uobis 
 precor, conpresbyter et testis passionum 
 . Christi et futurae gloriae, quae reuelanda 
 est, particeps, regere gregem Christi et inspicere 
 non ex necessitate sed uoluntarie 
 iuxta deum. quod quidem Graece significantius dicitur 
 ἐπισϰοπεύοντες , unde et nomen episcopi tractum est.

parua tibi 
 uidentur tantorum uirorum testimonia? clangat tuba euangelica

 

 
 
 
 filius tonitrui, quem Iesus amauit plurimum, qui de pectore saluatoris 
 doctrinarum fluenta potauit: presbyter Electae 
 dominae et filiis eius, quos ego diligo in ueritate, 
 et in alia epistula : presbyter Gaio carissimo, 
 quem ego diligo in ueritate. quod autem postea 
 unus electus est, qui ceteris praeponeretur, in scismatis remedium 
 factum est, ne unusquisque ad se trahens Christi ecclesiam rumperet.

nam et Alexandriae a Marco euangelista usque ad Heraclam et 
 Dionysium episcopos presbyteri semper unum de se electum et in 
 excelsiori gradu conlocatum episcopum nominabant, quomodo si 
 exercitus imperatorem faciat aut diaconi eligant de se, quem industrium 
 nouerint, et archidiaconum uocent. quid enim facit excepta 
 ordinatione episcopus, quod presbyter non facit ? nec altera 
 Romanae urbis ecclesia, altera totius orbis aestimanda est.

et 
 Galliae et Brittaniae et Africa et Persis et Oriens et India et omnes 
 barbarae nationes unum Christum adorant, unam obseruant regulam 
 ueritatis. si auctoritas quaeritur, orbis maior est urbe. ubicumque 
 fuerit episcopus, siue Romae siue Egubii siue Constantinopoli siue 
 Regii siue Alexandriae siue Tanis, eiusdem meriti, eiusdem et

 

 
 
 
 sacerdotii. potentia diuitiarum et paupertatis humilitas uel sublimiorem 
 uel inferiorem episcopum facit, ceterum omnes apostolorum 
 successores sunt.

Sed dices: \'quomodo Romae ad testimonium diaconi presbyter 
 ordinatur?\' quid mihi profers unius urbis consuetudinem ? quid 
 paucitatem, de qua ortum est supercilium, in leges ecclesiae uindicas? 
 omne, quod rarum est, plus adpetitur; puleium apud 
 Indos pipere pretiosius est. diaconos paucitas honorabiles, presbyteros 
 turba contemtibiles facit. ceterum in ecclesia etiam Romae 
 presbyteri sedent et stant diaconi, licet paulatim increbrescentibus 
 uitiis inter presbyteros absente episcopo sedere diaconum uiderim 
 et in domesticis conuiuiis benedictiones presbyteris dare.

discant, 
 qui hoc faciunt, non se recte facere et audiant apostolos: non 
 est dignum, ut relinquentes uerbum dei 
 ministremus mensis. sciant, quare diaconi constituti 
 sint, legant Acta apostolorum, recordentur condicionis suae. presbyter 
 et episcopus, aliud aetatis, aliud dignitatis est nomen. unde 
 ad Timotheum et ad Titum de ordinatione episcopi et diaconis 
 dicitur, de presbyteris omnino reticetur, quia in episcopo et presbyter 
 continetur. qui prouehitur, de minori ad maius prouehitur.

aut igitur ex presbytero ordinetur diaconus, ut presbyter minor

 

 
 
 
 diacono conprobetur, in quem crescit ex paruo, aut si ex diacono 
 ordinatur presbyter, nouerit se lucris minorem, sacerdotio esse 
 maiorem. et ut sciamus traditiones apostolicas sumptas de ueteri 
 testamento: quod Aaron et filii eius atque leuitae in templo fuerunt, 
 hoc sibi episcopi et presbyteri et diaconi in ecclesia uindicent.

Et Samuhel quondam lugebat Saulem, quia paenituerat 
 dominum, quod unxisset eum regem super Israhel, et Paulus Corinthios, 
 in quibus audiebatur fornicatio et talis fornicatio, quae nec

 

 

 

 

 

 

 

 

 

 

 

 

 

 

 

 
 
 
 inter gentes quidem, uoce flebili commonebat dicens: n e, cum 
 rursus uenero, humiliet me deus apud uos et 
 lugeam multos ex his, qui ante peccauerunt 
 et non egerunt paenitentiam super inmunditiam, 
 quam gesserunt in inpudicitia et fornicatione.

si hoc propheta et apostolus nulla ipsi labe maculati 
 clementi in cunctos mente faciebant, quanto magis ego, ipse 
 peccator, in te facere debeo peccatore, quod non uis erigi post ruinam 
 nec oculos ad caelum leuas, sed prodacta patris substantia 
 porcorum siliquis delectaris et superbiae praerupta conscendens 
 praeceps laberis in profundum!

deum uentrem uis habere pro 
 Christo; seruis libidini, gloriaris in confusione tua et quasi pinguis 
 hostia in mortem propriam saginaris imitarisque eorum uitia, quorum 
 tormenta non metuis, ignorans, quod bonitas dei ad paenitentiam 
 te hortetur. secundum duritiam autem tuam et 
 cor inpaenitens thensaurizas tibi iram in 
 die irae.

an idcirco induratur iuxta Faraonem cor tuum, quia 
 non statim percuteris et differeris ad poenam diu? et ille dilatus 
 est et decem plagas non quasi ab irato deo sed quasi a patre commonente 
 sustinuit, donec in peruersum acta paenitentia populum, 
 quem dimiserat, per deserta sequeretur et ingredi auderet maria, 
 per quae uel sola doceri potuit timori habendum eum, cui etiam

 

 
 
 
 elementa seruirent.

dixerat et ille: non noui dominum 
 neque dimitto Israhel. quem tu imitans loqueris: uisio, 
 quam hic uidet, in dies longos est et in tempora 
 longa iste prophetat. propter quod dicit Adonai 
 dominus: non prolongabunt amplius omnes sermones 
 mei, quoscumque loquor, quia loquar 
 uerbum et faciam.

sanctus Dauid de impiis et scelestis — 
 quorum tu non pars modica sed princeps es —, quod saeculi felicitate 
 fruerentur et dicerent: quomodo cognouit deus et si 
 est scientia in excelso? ecce isti peccat ores 
 et abundantes in saeculo obtinuerunt diuitias, 
 paene lapso pede et fluctuanti uestigio causabatur dicens: 
 ergo sine causa iustificaui cor meum et laui 
 inter innocentes manus meas.

praemiserat enim: 
 quia aemulatus sum super iniqua agentes 
 pacem peccatorum uidens, quia non est respectus 
 in morte eorum et solida plaga in 
 flagello eorum. in laboribus hominum non 
 sunt et cum hominibus non flagellabuntur. 
 propterea tenuit eos superbia, circumdati 
 sunt iniquitate et impietate sua. egredietur 
 sicut ex adipe iniquitas eorum; transierunt 
 in adfectum cordis. cogitauerunt et locuti

 

 
 
 
 sunt mala, iniquitatem in excelsum locuti 
 sunt. posuerunt in caelum os suum et lingua 
 eorum pertransiuit super terram.

Nonne tibi uidetur de te omnis psalmus esse conpositus? 
 uegeto quippe es corpore et nouus antichristi apostolus, cum in 
 una notus fueris ciuitate et transgredieris ad aliam, non indiges 
 sumptibus, non plaga forti percuteris et cum hominibus, qui non 
 sunt ut tuinrationabilia iumenta, corripi non mereris. propterea elatus 
 es in superbiam et uestimentum tuum est facta luxuria et quasi ex 
 aruina pingui et quodam adipe eructans uerba mortifera non te 
 -respicis esse moriturum nec umquam post expletam libidinem 
 paenitentia remorderis.

transisti in affectum cordis et, ne tibi solus 
 uidearis errare, simulas nefanda de seruis dei nesciens, quod iniquitatem 
 in altum loquaris et ponas in caelum os tuum. nec mirum, 
 si a te qualescumque serui domini blasphementur, cum patrem 
 familias Beelzebul uocauerint patres tui. non est discipulus 
 super magistrum nec seruus super domin 
 u m. si illi in uiridi ligno tanta fecerunt, tu in me, ligno arido,

 

 
 
 
 quid facturus es ?

tale quid et in Malachia plebs scandalizata credentium 
 de choro tuo loquitur: dixerunt: uanus est, qui 
 seruit d.e o. et quid plus? quia custodiuimus mandata 
 eius et quoniam iuimus supplicantes 
 ante faciem domini omnipotentis. et nunc 
 nos beatos dicimus alienos. reaedificantur 
 omnes, qui faciunt iniqua. aduersati sunt 
 deo et salui facti sunt.

quibus postea diem iudicii dominus 
 comminans et, quid inter iustum et iniustum futurum sit, 
 multo ante praenuntians ait: et conuertimini et u i debitis, 
 quid sit inter iustum et iniustum et inter . 
 seruientem deo et non seruientem.

Haec tibi ridicula forte uideantur et, qui comoediis et lyricis 
 scriptoribus et mimis Lentuli delectaris — quamquam ne ista quidem 
 tibi prae nimia cordis hebitudine intellegenda concesserim — 
 prophetarum uerba contemnas; sed respondebit tibi Amos: in 
 tribus et in quattuor impietatibus nonne 
 auersabor eum?

dicit dominus. quoniam enim 
 Damascus, Gaza, Tyrus, Idumaei, Ammanitae et Moabitae, Iuda 
 quoque et Israhel saepe ad se dei uaticinio destinato, ut agerent

 

 
 
 
 aliquando paenitentiam, audire contempserunt, irae suae, quam 
 inlaturus est, dominus causas iustissimas praefert dicens: in tribus 
 et in quattuor impietatibus nonne auersabor 
 eos? sceleratum est, inquit, mala cogitare: concessi. 
 nequius excogitata uelle perficere: et hoc pro mea misericordia benignus 
 indulsi. numquid et opere peccatum implendum fuit et mea 
 . superbe calcanda clementia?

tamen et post factum, quia malo 
 paenitentiam peccatoris quam mortem — non enim sani habent 
 opus medicos, sed male habentes —, iacenti manum 
 porrigo et conspersum in sanguine suo, ut propriis fletibus lauetur, 
 exhortor. quodsi nec paenitentiam uult agere et fracto nauigio 
 tabulam, per quam saluari poterat, non retentat, cogor dicere: 
 super tribus et quattuor impietatibus nonne 
 auersabor eum? dicit dominus auersionem aestimans 
 esse pro poena, dum suae peccator relinquitur uoluntati.

inde est, 
 quod peccata patrum in tertiam et quartam generationem restituit, 
 dum non uult statim punire peccantes, sed ignoscens primis extrema 
 condemnat; alioquin, si protinus scelerum ultor existeret, et multos 
 alios et certe Paulum apostolum ecclesiae non haberent.

Hiezechiel 
 propheta, cuius supra fecimus mentionem, dei uerbum ad se 
 factum referens ait: aperi os tuum et manduca, quae

 

 
 
 
 ego dabo tibi. et uidi, inquit, et ecce manus extenta 
 ad me; et in ipsa uolumen libri. et reuoluit 
 illud in conspectu meo et in eo scriptum 
 erat a facie et retrorsum lamentum et 
 carmen et u a e.

prima scriptura ad te pertinet, si tamen 
 uolueris agere paenitentiam post delictum, secunda ad sanctos, qui 
 ad dei canticum prouocantur — non est enim pulchra laudatio 
 in ore peccatoris —, tertia ad tui similes, qui desperantes 
 semet ipsos tradiderunt inmunditiae et fornicationi et 
 uentri et his, quae infra uentrem sunt, qui putant omnia morte finiri 
 et nihil esse post mortem et dicunt: tempestas si transierit, 
 non ueniet super nos.

liber ille, quem propheta 
 deuorat, omnis series scripturarum est, in quibus et paenitens plangitur 
 et iustus canitur et maledicitur desperanti. nihil ita repugnat 
 deo quam cor inpaenitens; solum crimen est, quod ueniam consequi 
 non potest. si enim ignoscitur post peccatum, qui peccare desistit, 
 et ille flectit iudicem, qui rogat, inpaenitens autem omnis ad iracundiam 
 prouocat iudicantem, solum desperationis crimen est, 
 quod mederi nequeat.

porro, ut scias dominum cotidie peccatores 
 ad paenitentiam prouocare, qui si rigidi perstiterint, de clemente 
 eum seuerum et trucem faciunt, audi Esaiae uerba dicentis: et 
 uocauit, inquit, dominus sabaoth in die illa 
 fletum et planctum et decaluationem et 
 accinctionem ciliciorum, ipsi uero fecerunt

 

 
 
 
 laetitiam et exultationem mactantes uitulos 
 et immolantes oues, ut comederent carnes 
 et biberent uinum dicentes: manducemus 
 et bibamus; cras en.im moriemur.

post quas uoces 
 et perditae mentis audaciam scriptura commemorat loquens: 
 et reuelata sunt haec in auribus domini 
 sabaoth: non dimittetur uobis peccatum hoc, 
 donec moriamini. si enim peccato mortui fuerint, tunc eis 
 dimittetur peccatum, quod, quamdiu in peccato uixerint, non 
 dimittetur.

Parce, quaeso, animae tuae. crede dei futurum esse iudicium, 
 recordare, a quali episcopo diaconus ordinatus sis. nec mirum 
 quamuis sanctum hominem tamen in homine eligendo potuisse falli, 
 cum et deus paeniteat, quod Saul in regem unxerit et de duodecim 
 apostolis ludas proditor sit repertus et de quondam ordinis tui 
 hominibus Nicolaus Antiochenus inmunditiarum omnium et Ophitarum 
 hereseos auctor extitisse referatur.

non tibi illa nunc replico, 
 quod plures uirgines uiolasse narreris, quod a te nobilium uiolata 
 matrimonia publico caesa sint gladio, quod per lupanaria inpurus 
 et helluo cucurristi. magna quidem ista sunt pondere suo, sed 
 fiunt eorum, quae inlaturus sum, conparatione leuiora. rogo,

quantum crimen est, ubi stuprum et adulterium parum est ? infelicissime 
 mortalium, tu speluncam illam, in qua dei filius natus est et ueritas 
 de terra orta est et terra dedit fructum suum, de 
 stupro condicturus ingrederis? non times, ne de praesepe infans 
 uagiat, ne puerpera uirgo te uideat, ne mater domini contempletur ? 
 angeli clamant, pastores currunt, stella desuper rutilat, magi adorant, 
 Herodes terretur, Hierosolyma conturbantur et tu cubiculum 
 uirginis uirginem decepturus inrepis ?

paueo, miser, et tam mente 
 quam corpore perhorresco ponere tibi uolens ante oculos tuos opus 
 tuum. tota ecclesia nocturnis uigiliis Christum dominum personabat 
 et in diuersarum gentium linguis unus in laudem dei spiritus concinebat; 
 tu inter ostia quondam praesepis domini, nunc altaris 
 amatorias epistulas fulciebas, quas postea illa miserabilis quasi flexo 
 adoratura genu inueniret et legeret; stabas deinceps in choro psallentium 
 et inpudicis nutibus loquebaris.

Pro nefas, non possum ultra progredi. singultus prorumpunt 
 ante quam uerba et indignatione pariter ac dolore in ipso 
 meatu faucium spiritus coartatur. ubi mare illud eloquentiae 
 Tullianae? ubi torrens fluuius Demosthenis? nunc, nunc profecto 
 muti essetis ambo et uestra lingua torpesceret. inuenta est 
 res, quam nulla eloquentia explicare queat. repertum est facinus, 
 quod nec mimus fingere nec scurra ludere nec Atellanus possit

 

 
 
 
 effari.

moris est in Aegypti et Syriae monasteriis, ut tam uirgo 
 quam uidua, quae deo se uouerint et saeculo renuntiantes omnes 
 delicias saeculi conculcarint, crinem monasteriorum matribus 
 offerant desecandum non intecto postea contra apostoli uoluntatem 
 incessurae capite sed ligato pariter ac uelato. nec hoc quisquam 
 praeter tondentes nouit et tonsas, nisi quod, quia ab omnibus fit, 
 paene scitur ab omnibus. hoc autem duplicem ob causam de consuetudine 
 uersum est in naturam, uel quia lauacra non adeunt uel 
 quia oleum nec capite nec ore norunt, ne paruis animalibus, quae 
 inter incultum crinem gigni solent, et concretis sordibus obruantur.

Uideamus igitur, tu, uir bone, inter ista quid feceris. futuro 
 matrimonio in spelunca illa uenerabili quasi quosdam obsides accipis 
 capillos, sudariola infelicis et cingulum, dotale pignus, reportas, 
 iuras ei te nullam similiter amaturum. deinde curris ad 
 pastorum locum et angelorum desuper strepitu concinente in eadem 
 uerba testaris. nihil dico amplius, quod in oscula rueris, quod 
 amplexus sis. totum quidem de te credi potest, sed ueneratio praesepis 
 et campi non me sinunt plus credere quam te uoluntate tantum 
 et animo corruisse. miser!

nonne, quando in spelunca cum 
 uirgine stare coepisti, caligauerunt oculi, lingua torpuit, conciderunt

 

 

 

 
 
 
 brachia, pectus intremuit, nutauit incessus? post apostoli Petri 
 basilicam, in qua Christi flammeo consecrata est, post crucis et 
 resurrectionis et ascensionis dominicae sacramenta, in quibus rursum 
 in monasterio se uicturam spoponderat, audes crinem accipere 
 tecum noctibus dormiturum, quem Christo messuerat in spelunca?

deinde a uesperi usque mane fenestrae illius adsides et, quia propter 
 altitudinem haerere uobis comminus non licebat, per funiculum uel 
 accipis aliquid uel remittis. uide, quanta diligentia dominae fuerit, 
 ut numquam uirginem nisi in ecclesia uideris et, cum talem uterque 
 uestrum habuerit uoluntatem, nisi per fenestram nocte facultas 
 uobis non fuerit conloquendi.

oriebatur tibi, ut postea didici, 
 sol inuito. exsanguis, marcidulus et pallidus, ut suspicione omni 
 careres, euangelium Christi quasi diaconus lectitabas. nos pallorem 
 ieiunii putabamus et exsangue os contra institutum ac morem tuum 
 quasi confectum uigiliis mirabamur. iam tibi et scalae, per quas 
 deponeres miseram, parabantur, iam iter dispositum, decreta 
 nauigia, condicta dies, fuga animo perpetrata — et ecce angelus, ille 
 cubiculi Mariae ianitor, cunarum domini custos et infantis Christi 
 gerulus, coram quo tanta faciebas, ipse te prodidit.

0 funestos oculos meos!s o diem illam omni maledictione 
 dignissimam, in qua epistulas tuas, quas huc usque retinemus, 
 consternata mente legi! quae ibi turpitudines! quae blanditiae! 
 quanta de condicto stupro exultatio! hocine diaconum non dicam

 
 
 
 loqui sed scire potuisse! ubi, miser, ista didicisti, qui in ecclesia te 
 nutritum esse iactabas ? nisi quod in isdem epistulis iuras te numquam 
 pudicum, numquam fuisse diaconum. si negare uolueris, 
 manus tua te redarguet, ipsi apices proclamabunt. habeto interim 
 lucrum sceleris: non possum tibi ingerere, quae scripsisti..

Iaces itaque aduolutus genibus meis: \'heminam\', ut tuis uerbis 
 utar, \'sanguinis\' deprecaris et — o te miserum — neglecto iudicio dei 
 me tantum quasi uindicem times. ignoui, fateor; quid enim tibi 
 aliud possem facere Christianus? hortatus sum, ut ageres paenitentiam 
 et in cilicio et cinere uolutareris, ut solitudinem peteres, 
 ut uiueres in monasterio, ut dei misericordiam iugibus lacrimis inpetrares.

at tu, bonae spei columen, excetrae stimulis inflammatus 
 factus es mihi in arcum peruersum et contra me conuiciorum sagittas 
 iacis. inimicus tibi factus sum uera dicens. non doleo de maledictis 
 — quis enim nesciat nihil nisi flagitiosum tuo ore laudari? — 
 hoc plango, quod te ipse non plangis, quod non sentis esse te mortuum, 
 quod quasi gladiator paratus Libitinae in proprium funus

 

 

 
 
 
 ornaris. amiciris linteis, digitos anulis oneras, dentes puluere teris; 
 raros in rubenti caluaria digeris capillos, taurina ceruix toris adipeis 
 intumescens nec, quia fracta est, inclinatur.

super haec unguentiF 
 flagras, mutas balneas et contra renascentes pilos pugnas; per 
 forum ac plateas nitidus et politus amator incedis. facies 
 meretricis facta est tibi, nescis erubescere. 
 conuertere, miser, ad dominum, ut ad te dominus conuertatur; 
 age paenitentiam, ut et ille agat paenitentiam super omnibus, 
 quae locutus est, malis, ut faceret tibi.

Quid neglecto uulnere proprio alios niteris infamare ? quid 
 me bene tibi et sedule consulentem quasi freneticus morsu laceras ? 
 esto, ego flagitiosus sum, ut uulgo iactitas: saltem mecum age 
 paenitentiam; criminosus, ut insimulas: imitare lacrimas criminosi. 
 num mea peccata uirtutes tuae sunt? an malorum tuorum putas 
 solacium, si multos tui similes habeas ? fluant paululum de oculis 
 lacrimae inter sericum et linteamina, quibus tibi uideris fulgidus et 
 formonsus; intellege te nudum, conscissum, sordidum, mendicantem.

numquam est sera paenitcntia. quamuis de Hierosolymis

 

 
 
 
 descenderis et non in itinere uulneratus — unde et Samaritanus 
 inpositum iumento curandumque ad stabulum referat —, sed mortuus 
 iaceas in sepulchro, tamen et faetentem dominus suscitauit. 
 imitare saltem caecos illos, propter quos saluator dimittens domum 
 suam et hereditatem suam Hiericum uenit sedentibusque in 
 tenebris et in umbra mortis lux orta est. qui, postquam praeterire 
 dominum cognouissent, coeperunt clamare dicentes: fili Dauid, 
 miserere nostri.

poteris et tu uidere, si sic clames, si 
 accitus ab eo sordida uestimenta proicias. cum conuersus 
 intenebris, saluus eris et tunc scies, ubi 
 fueris. tangat modo cicatrices tuas, pertractet luminum quondam 
 tuorum uestigia. licet ab utero sic genitus sis et in delictis conceperit 
 te mater tua, asperget te hysopo et mundaberis, lauabit 
 te et super niuem dealbaberis. quid incuruus terrae haeres et totus 
 in caeno es?

illa, quam decem et octo annis satanas uinxerat, 
 postquam a saluatore curata est, caelum erecta suspexit. quod ad 
 Cain dictum est, tibi dictum puta: peccasti? quiesce. quid 
 longius recedis a facie dei et habitas in terra Naid ? quid totus in salo 
 fluctuas nec statuis super petram pedes tuos ? caue, ne et te Phinees

 

 
 
 
 cum Madianitide fornicantem siromaste configat. quid, postquam 
 Thamar uirginem frater et consanguineus polluisti, uersus in Abessalom 
 occidere cupis eum, qui te et rebellantem plangit et mortuum?

clamat contra te sanguis Nabuthae et uinea Hiezrahel, hoc est 
 \'seminis dei\', quam in hortum uoluptatum et lasciuiae holera conuertisti; 
 dignam de te ultionem reposcunt. mittitur tibi Helias tormenta 
 et interitum nuntians: incuruare et sacco uestire paulisper; 
 poterit et de te deus dicere: uidisti, quia reueritus 
 est Achab a facie mea? non superducam malitiamindiebuseius.

Sed forte blandiris tibi, quod a tali episcopo diaconus 
 ordinatus es. iam et supra dixi nec patrem pro filio nec filium pro 
 parente puniri. anima enim, quae peccauerit, ipsa 
 morietur. et Samuhel habuit filios, qui recesserunt a timore 
 dei et abierunt post auaritiam et iniquitatem. etHeli sacerdos sanctus 
 fuit, sed habuit filios, qui, ut in Hebraeorum uolumine legimus, 
 fornicabantur cum mulieribus in tabernaculo dei et in similitudinem 
 tui inpudenter sibi dei ministerium uindicabant.

unde et locus

 

 
 
 
 . tabernaculi ipse subuersus est et propter uitia sacerdotum dei 
 sanctuarium destitutum. quamquam et ipse Heli, dum est nimium 
 lenis in filios, offendit deum; tantumque abest te episcopi tui iustitia 
 liberari, ut timendum sit, ne propter te de solio suo corruens 
 ὀπισϑοτόνω̩ pereat insanabili. si Ozas leuites arcam domini, quam 
 portare ipse debuerat, quasi ruentem sustentare uoluit et percussus 
 est, quid de te futurum putas, qui stantem aream domini praecipitare 
 conatus es ?

quanto episcopus, qui te ordinauit, probabilis 
 est, tanto tu amplius detestandus, qui talem hominem fefellisti. 
 solemus mala domus nostrae scire nouissimi ac liberorum et coniugum 
 uitia uicinis cantantibus ignorare. nouerat te omnis Italia, 
 uniuersi ante altare Christi stare ingemescebant. nec tu tam callidus 
 eras, ut prudenter tua uitia celares. sic exaestuabas, sic subantem 
 te et lasciuientem huc atque illuc rapiebat uoluptas, ut quasi quosdam 
 triumphos palmamque uitiorum de expletis libidinibus subleuares.

Denique inter gladios barbari et barbari mariti et mariti 
 potentis excubias inpudicitiae flamma te rapuit. non timuisti in illa 
 domo adulterium facere, in qua sine iudice laesus uir se poterat ulcisci. 
 duceris ad hortulos, ad suburbana pertraheris, tam libere

 

 
 
 
 et insane agis, ut absente marito uxorem te putes habere, non adulteram.

inde per quosdam cuniculos, dum ilia tenetur, erumpis, 
 Romam occultus ingrederis, latitas inter Samnitas latrones et ad 
 primum mariti nuntium, quod nouus tibi ex Alpibus Hannibal 
 descendisset, nauigio te credis in tuto. tanta fugae celeritas fuit, 
 ut tempestatem terra duceres tutiorem. uenis utcumque Syriam, 
 inde te Hierosolymam uelle transcendere et seruiturum domino 
 polliceris.

quis non susciperet eum, qui se monachum promittebat, 
 praesertim ignorans tragoedias tuas et episcopi tui commendaticias 
 ad ceteros sacerdotes epistulas legens? at tu, infelix, transfigurabas 
 te in angelum lucis et minister satanae ministrum iustitiae ministrum. 
 sub uestitu ouium latebas lupus et post adulterium hominis 
 adulter Christi esse cupiebas.

Haec idcirco, ut totam tibi scaenam operum tuorum quasi 
 in breui depingerem tabella et gesta tua ante oculos ponerem, ne 
 misericordiam domini nimiamque clementiam materiam aestimes 
 delictorum rursum crucifigens tibimet ipsi filium dei et ostentui 
 habens et non legens illis, quod sequitur: terra enim uenientem 
 saepe super se bibens imbrem et generans 
 herbam oportunam illis, a quibus colitur, 
 accipit benedictionem a deo; proferens autem 
 spinas et tribulos reproba est et

 

 
 
 
 maledicto proxima, cuius consummatio in conbustionem.

Uetus scripturae celebrata sententia est esse pudorem, quo 
 gloria inuenitur et gratia, et esse rursus pudorem, qui solet parere 
 peccatum. cuius dicti ueritas quamquam satis ad omnium intelligentiam 
 ipsa sui luceat claritate, mihi tamen nescio quomodo 
 in praesenti causa propius innotuit.

prouocatus enim ad 

 

 

 

 

 

 

 

 

 

 

 

 

 

 
 
 
 scribendum litteris tuis, quae miris hoc a me obsecrationibus flagitabant, 
 diu, fateor, de responsione dubitaui silentium mihi imperante 
 uerecundia. cui tamen fortissime resistebat et uim faciebat precum 
 tuarum fidelis ambitio pugnabatque acriter cum haesitatione mea 
 humilitas obsecrantis et magna quadam fidei uiolentia oris claustra 
 pulsabat. cumque sic animum in utroque nutantem cogitatio diuersa 
 libraret, paene pudor exclusit officium.

sed me illa, quam supra 
 posui, sapientis sententia armauit ad depellendam inutilem uerecundiam 
 et damnosum silentium resoluendum, cum utique ipsam 
 scribendi causam tam honestam uiderem esse, tam sanctam, ut 
 peccare me omnino crederem, si tacerem, illud mecum scripturae 
 reputans: tempus tacendi et tempus loquendi 
 et iterum: ne retineas uerbum in tempore salutis 
 et illud beati Petri: parati semper ad satisfactionem 
 omni poscenti uos rationem.

Petis namque et sollicite ac uigilanter petis, ut tibi certam 
 ex scripturis sanctis praefiniamus regulam, ad quam tu ordines cursum 
 uitae tuae et cognita domini uoluntate inter honorem saeculi 
 et diuitiarum illecebras morum magis diligas suppellectilem atque 
 ut possis in coniugio constituta non solum coniugi placere sed 
 etiam ei, qui ipsum coniugium indulsit. cui tam sanctae petitioni 
 tamque pio desiderio non satisfacere quid aliud est quam profectum 
 alterius non amare?

parebo igitur precibus tuis teque paratam 
 ad implendam dei uoluntatem ipsius nitar incitare sententiis. 
 idem enim uerus omnium dominus ac magister, qui nos et placere 
 sibi iubet et docet, quomodo ei placere possimus. ipse itaque te

 

 
 
 
 informet, ipse te doceat, qui interroganti in euangelio adolescenti, 
 quid faceret, ut uitam mereretur aeternam, diuina continuo mandata 
 proponit ostendens nobis eius uoluntatem esse faciendam, a 
 quo speramus et praemia.

propter quod alio testatur loco: non 
 omnis, qui dicit mihi: \'domine, domine\', intrabit 
 in regnum caelorum, sed qui facit uoluntatem 
 patris mei, qui in caelis est, ipse 
 intrabit in regnum caelorum. quo manifeste illud 
 ostenditur nos non sola dei confessione tanti praemii magnitudinem 
 promereri, nisi fidei iustitiae opera coniuncta sint.

Qualis est enim illa confessio, quae sic deum credit, ut eius 
 pro nihilo ducat imperium? aut ex animo aut uere dicimus: domine, 
 domine, si eius, quem dominum confitemur, praecepta contemnimus 
 ? unde ipse in euangelio dicit quid autem uoca-tis 
 me \'domine, domine\' et non facitis, quae 
 dico? et iterum: populus hic labiis me honorat, 
 cor autem eorum longe est a me.

et rursum loquitur 
 per prophetam: filius honorificat patrem et 
 seruus dominum suum timebit, et, si pater sum 
 e g o, ubi est honor meus? et, si dominus ego 
 sum, ubi est timor meus? ex quo apparet nec honorari 
 ab eis dominum nec timeri, qui eius praecepta non faciunt.

unde 
 ad Dauid expressius dicitur, qui peccatum admiserat: et pro nihilo 
 duxisti deum et ad Heli sermo fit domini: qui 
 honorificat me, honorificabo eum; qui autem 
 pro nihilo me habent, ad nihilum redigentur.

Et nos securo ac bono animo sumus, qui per singula quaeque 
 peccata inhonorantes deum clementissimum dominum ad iracundiam 
 prouocamus eiusque imperia superbissime contemnendo in tantae 
 maiestatis imus iniuriam? quid enim umquam tam superbum, 
 quid uero tam ingratum uideri potest quam aduersus eius uiuere 
 uoluntatem, a quo ipsum uiuere acceperis, quam illius praecepta 
 despicere, qui ideo aliquid imperat, ut causas habeat remunerandi? 
 neque enim obsequii nostri deus indiget, sed nos illius indigemus 
 imperio.

mandata eius desiderabilia super aurum 
 et lapidem pretiosum nimis et dulciora super 
 mel et fauum, quoniam in custodiendis illis 
 retributio mu 1 ta. et ideo nobis irascitur, idcirco magis 
 illa inmensitas, illa dei bonitas offenditur, quia eum per tanti etiam 
 praemii detrimenta contemnimus nec solum imperia sed etiam promissa 
 illius pro nihilo ducimus. unde saepe, immo semper illa nobis 
 domini est reuoluenda sententia: si uis ad uitam uenire, serua 
 mandata. hoc enim tota nobiscum lege agitur, hoc prophetae, 
 hoc apostoli docent, hoc a nobis et uoxChristi et sanguis efflagitat, 
 qui ideo pro omnibus mortuus est, ut, qui uiuunt, 
 iam non sibi uiuant, sed ei, qui pro illis m o rtuus 
 est.

uiuere autem illi non aliud est quam eius praecepta 
 seruare, quae nobis ille quasi certum quoddam dilectionis suae pignus 
 seruanda mandauit. si diligitis, inquit, me, mandata 
 mea seruate et: qui habet mandata mea et

 

 
 
 
 
 seruat ea, ille est, qui diligit m e, ac rursus: si 
 quis diligit m e, sermonem meum seruabit et 
 pater meus diliget eum et ad eum ueniemus 
 et mansionem apud eum faciemus. qui non 
 diligit m e, sermones meos non seruat.

grandem 
 uim obtinet uera dilectio et, qui perfecte amatur, totam sibi amantis 
 uindicat uoluntatem nihilque est imperiosius caritate. nos, si uere 
 Christum diligimus, si eius nos redemptos sanguine recordamur, 
 nihil magis uelle, nihil omnino debemus agere, quam quod illum 
 uelle cognoscimus.

Duo autem sunt genera mandatorum, in quibus clauditur 
 tota iustitia: prohibendi unum est, iubendi alterum. ut enim 
 mala prohibentur, ita praecipiuntur bona. ibi otium imperatur, 
 hic studium; ibi cohercetur animus, hic incitatur; hic fecisse, hic 
 non fecisse culpabile est. unde propheta dicit: quis est homo, 
 qui uult uitam et cupit uidere dies bonos? 
 prohibe linguam tuam a malo et labia tua, 
 ne loquantur dolum. declina a malo et fac 
 bonum et beatus apostolus: odientes malum, adhaerentes 
 bono.

hoc itaque duplex diuersumque praeceptum, prohibendi 
 scilicet et imperandi, aequo omnibus iure mandatum est. 
 non uirgo, non uidua, non nupta ab hoc imperio libera est. in 
 quouis proposito, in quouis gradu aequale peccatum est uel prohibita 
 admittere uel iussa non facere. neque uero eorum te seducat 
 error, qui ex arbitrio suo eligunt, quae potissimum dei mandata 
 contemnant quaeue quasi uilia ac parua despiciant, nec metuunt.

 

 
 
 
 ne secundum diuinam sententiam minima contemnendo paulatim 
 decidant.

Stoicorum quidem est peccatorum tollere differentiam 
 et delicta omnia paria uindicare nec ullum inter scelus et erratum 
 discrimen facere. nos uero, etsi multum inter peccata distare 
 credimus, quia et legimus, tamen satis prodesse ad cautionem 
 dicimus etiam minima timere pro maximis.

tanto enim facilius 
 abstinemus a quocumque delicto, quanto illud magis metuimus, nec 
 cito ad maiora progreditur, qui etiam parua formidat. et sane nescio, 
 an possimus leue aliquod peccatum dicere, quod in dei contemptum 
 admittitur. estque ille prudentissimus, qui non tam considerat, quid 
 iussum sit, quam illum, qui iusserit, nec quantitatem imperii, sed 
 imperantis cogitat dignitatem.

Aedificanti itaque tibi spiritualem domum non super leuitatem 
 arenae sed supra soliditatem petrae innocentiae inprimis 
 fundamenta ponantur, supra quae facilius possis arduum culmen 
 iustitiae erigere. maximam enim partem aequitatis impleuit, qui 
 nulli nocuit, beatusque est, qui potest cum sancto Iob dicere: 
 nulli nocui hominum; iuste uixi cum omnib 
 u s.

unde audenter ac simpliciter loquebatur ad dominum: 
 quis est, qui iudicetur mecum? idest: quis tuum

 

 
 
 
 aduersum me potest implorare iudicium, ut se laesum a me conuincat? 
 purissimae conscientiae est secure canere cum propheta: 
 perambulabam in innocentia cordis mei, in 
 medio domus meae, unde idem alibi dicit: non fraudabit 
 deus bonis eos, qui ambulant in innocentia.

itaque malitiam, odium atque inuidiam, quae uel maxima 
 uel sola semina sunt nocendi, Christiana a se anima propellat 
 neque manu tantum aut lingua sed corde quoque custodiat 
 innocentiam nec modo opere, sed uoto etiam nocere formidet. 
 quantum enim ad peccati rationem pertinet, nocuit et qui nocere 
 disposuit.

multi nostrorum illud absolute atque integre definiunt 
 innocentem, qui ne in eo quidem nulli noceat, quod prodesse desistat. 
 quod si uerum est, tum demum laetare de innocentiae conscientia, 
 si, cum potes adiuuare, non desinas; sin uero diuisa inter se ista 
 atque distincta sunt aliudque est non nocere, quod semper potes, 
 aliud prodesse, cum possis, aliud malum non facere, aliud operari 
 bonum, illud tibi rursus occurrat non sufficere Christiano, si unam 
 iustitiae partem impleat, cui utraque praecipitur.

Neque enim debemus ad multitudinis exempla respicere, 
 quae nullam morum disciplinam sequens, nullum uiuendi tenens 
 ordinem non tam ratione ducitur, quam quodam impetu fertur. 
 nec imitandi nobis illi sunt, qui sub Christiano nomine gentilem

 

 
 
 
 uitam agunt et aliud professione, aliud conuersatione testantur 
 atque, ut apostolus ait, deum confitentur se nosse, 
 factis autem negant.

inter Christianum enim atque 
 gentilem cum fides tum debet etiam uita distinguere et diuersam 
 religionem per diuersa opera monstrare. noli, ait apostolus, iugum 
 ducere cum infidelibus. quae enim participatio 
 iustitiae cum iniquitate aut quae 
 societas luci ad tenebras? quae autem conuentio 
 Christi ad Belial aut quae pars fideli 
 cum infidele? qui autem consensus templo 
 dei cum idolis?

Sit ergo inter nos atque illos maxima separatio. distinguatur\' 
 certo discrimine error et ueritas. illi terrena sapiant, qui caelestia 
 promissa non habent, illi breui huic se uitae totos implicent, 
 qui aeterna nesciunt, illi peccare non metuant, qui peccatorum 
 impunitatem putant, illi seruiant uitiis, qui non sperant praemia 
 futura uirtutum.

nos uero, qui purissima confitemur fide omnem 
 hominem manifestandum esse ante tribunal Christi, ut recipiat 
 unusquisque propria corporis, prout 
 gessit, siue bonum sine malum, procul esse debemus 
 uitiis. qui enim sunt Christi, carnem suam 
 crucifixerunt cum uitiis et concupiscentiis. 
 nec turbam sequantur errantem, qui se ueritatis discipulos confitentur.

Duas certe conuersationis uias et distincta in diuersum 
 itinera uiuendi in euangelio saluator ostendit: quam, inquit, 
 spatiosa uia, quae ducit ad mortem, et multi 
 sunt, qui intrant per eam, et rursum: quam arta 
 uia, quae ducit ad uitam, et pauci sunt, qui 
 inueniunt eam.

uide, quanta inter has uias separatio sit 
 quantumque discrimen. illa ad uitam, haec tendit ad mortem, 
 illa celebratur et teritur a multis, haec uix inuenitur a paucis; illa 
 enim uitiis per consuetudinem quasi decliuior ac mollior et uelut 
 quibusdam amoena floribus uoluptatum facile ad se rapit commeantem 
 multitudinem, haec uero insueto calle uirtutum tristior 
 atque horridior ab his tantum eligitur, quibus non tam delectatio 
 itineris cordi est quam utilitas mansionis. asperam enim nobis et 
 insuauem uirtutum uiam nimia effecit consuetudo uitiorum, quae 
 si in partem alteram transferatur, inueniet, sicut scriptura dicit, 
 semitas iustitiae leues.

ponamus ergo iam rationem 
 uitae nostrae et, per quam potissimum gradiamur uiam, conscientia 
 teste discamus. omne enim, quod agimus, omne, quod loquimur, 
 aut de lata aut de angusta uia est. si cum paucis angustum iter et 
 subtilem quandam semitam inuenimusad uitam tendimus; sin uero 
 multorum comitamur uiam, secundum domini sententiam imus 
 ad mortem.

Si igitur odio atque inuidia possidemur, si cupiditati et 
 auaritiae cedimus, si praesentia commoda futuris praeferimus, per 
 spatiosam uiam incedimus; habemus enim ad haec comitem multitudinem 
 et late similium stipamur agminibus. si iracundiae libidinem 
 explere uolumus, si iniuriam uindicare, si maledicenti maledicimus 
 et aduersum inimicum inimico animo sumus, aeque cum plurimis 
 ferimur. si uel adulamur ipsi uel adulantem libenter audimus, 
 si uero gratiam (non) impendimus et magis offendere timemus 
 animos hominum quam non ex animo loqui, de multorum item uia 
 sumus.

tot nostri socii, quot extranei ueritatis. at e contrario, 
 si ab his omnibus uitiis extranei sumus, si purum ac liberum praesentamus 
 animum et omni cupiditate calcata solis studemus diuites 
 esse uirtutibus, per angustam uiam nitimur. conuersatio enim 
 ista paucorum est estque perrarum atque difficile idoneos itineris I 
 comites reperire. quin etiam multi hac ire se simulant et per diuersa 
 errorum diuerticula ad uiam multitudinis reuertuntur. adeo timendum 
 est, ne, quos duces recti huius itineris habere nos credimus, 
 eos comites habeamus erroris.

Si igitur inueniuntur exempla, quae nos per hanc ducant 
 ad uitam et rectum euangelii tramitem teneant, sequenda sunt; sin 
 uero ea uel deficiunt uel deficere putantur, apostolorum forma

 

 
 
 
 uniuersis proposita est. clamat uas electionis nosque quasi ad angustum 
 hoc iter conuocans dicit: imitatores mei estote 
 sicut et ego Christi. certe — quod est amplius omnibus — 
 ipsius domini relucescit exemplum, qui in euangelio ait: uenite 
 ad me omnes, qui laboratis et onerati estis, 
 et ego uos requiescere faciam. tollite iugum 
 meum super uos et discite a me, quia mitis 
 sum et humilis corde.

si periculosum est imitari illos, 
 de quibus dubitas an imitandi sint, hunc certe imitari tutissimum 
 est atque eius uestigia insequi, qui dixit: ego sum uia, ueritas 
 et uita. numquam enim errat imitatio, quae sequitur 
 ueritatem. unde et sanctus Iohannes: qui dicit se, inquit, i n 
 Christo manere, debet, sicut ille ambulauit, 
 et ipse ambulare.

beatus Petrus ait: Christus pro 
 nobis passus est uobis relinquens exemplum, 
 u t sequamini uestigia eius, qui peccatum 
 non fec-it, nec inuentus est dolus in ore eius. 
 qui, cum malediceretur, non maledicebat, 
 cum pateretur, non comminabatur, tradebat 
 autem iudicanti se iniuste, qui peccata nostra 
 ipse pertulit in cor pore suo super lignum, u t 
 peccatis mortui iustitiae uiueremus.

Cesset omnis excusatio errorum, auferantur peccandi foeda 
 solacia. nihil omnino agimus, qui nos per multitudinis exempla

 

 

 
 
 
 defendimus et ad consolationem nostri aliena saepe numerantes 
 uitia deesse nobis dicimus, quos debeamus sequi. ad illius exemplum 
 mittimur, quem omnes fatemur imitandum. atque ideo praecipua 
 tibi cura sit legem nosse diuinam, per quam putes quasi praesentia 
 cernere exempla sanctorum et, quid faciendum, quid uitandum 
 sit, illius consilio discere. maximum enim ad iustitiam auxilium 
 est implere diuinis eloquiis animum et, quod opere exequi cupias, 
 semper corde meditari.

rudi adhuc populo et hominibus ad oboedientiam 
 insuetis per Moysen imperatur a domino, ut in signum 
 memoriae, qua praecepta domini recordentur, per extremitates 
 uestimentorum fimbrias habeant easque cocco hyacinthini coloris 
 insigniant, ut etiam casu huc illucue respicientibus oculis mandatorum 
 caelestium memoria nascatur. de quibus fimbriis pharisaei 
 denotantur a domino, quod eas peruerso usu non ad commonitionem 
 praeceptorum dei sed ad ostentationem sui habere coeperint, ut 
 scilicet quasi de maioris obseruationis diligentia sancti a populo 
 iudicarentur.

Tibi uero seruanti non iam litterae praecepta sed spiritus 
 diuinorum mandatorum memoria spiritualiter excolenda est, cui 
 non tam frequenter recordanda sunt praecepta dei quam semper 
 cogitanda. sint ergo diuinae scripturae semper in manibus et 
 iugiter mente uoluantur. nec sufficere tibi putes mandata dei

 

 
 
 
 memoria tenere et operibus obliuisci, sed ideo illa cognosce, ut 
 facias, quicquid faciendum didiceris. non enim auditores 
 legis iusti sunt apud deum, sed factores legis 
 iustificabuntur.

latus quidem et immensus diuinae legis 
 campus extenditur, qui diuersis testimoniis ueritatis uelut caelestibus 
 quibusdam floribus uernans mira oblectatione legentis animum 
 pascit ac refouet, quae cognoscere omnia secumque reuoluere 
 semper ingens ad conseruandam iustitiam beneficium est, sed quasi 
 ad compendiosum locum quoddam commonitorium illa tibi euangelii 
 eligenda sententia est et superscribenda cordi tuo, quae ad 
 totius iustitiae breuiarium dominico ore profertur: omnia, 
 quaecumque uultis ut faciant uobis homines, 
 haec et uos facite illis.

cuius praecepti uires exprimens 
 iungit ac dicit: haec est enim lex et prophetae. 
 infinitae namque sunt species partesque iustitiae, quas non modo 
 stilo persequi sed cogitatione etiam capere difficillimum est, quas 
 omnes una hac breui sententia comprehendit et latentem hominum 
 conscientiam secreto animi iudicio aut absoluit aut damnat.

Ad omnem igitur actum, ad omne uerbum, ad omnem etiam 
 cogitatum haec sententia retractetur, quae tibi quasi speculum 
 quoddam paratum et ad manum semper positum qualitatem tuae 
 uoluntatis ostendat atque etiam uel de iniusto opere coarguat uel 
 de iusto laetificet. quotienscumque enim talem in alterum habueris 
 animum, qualem in te ab altero seruari cupis, aequitatis uiam tenes; 
 quotiens uero talis erga alterum fueris, qualem in te uis neminem, 
 iter iustitiae reliquisti.

en totum illud arduum diuinae legis 

 

 
 
 
 totumque difficile, en ob quam dura imperia domino reclamamus et dicimus 
 nos uel difficultate uel impossibilitate mandatorum premi. 
 nec sufficit, quod iussa non facimus, nisi etiam iubentem iniustum 
 pronuntiemus, dum ipsum aequitatis auctorem non modo dura et 
 ardua, sed impossibilia etiam praecepisse conquerimur. omnia, 
 inquit, quaecumque uultis ut faciant uobis 
 homines, haec et uos facite illis.

coniungi uult 
 inter nos atque conecti per mutua beneficia caritatem omnesque 
 homines uicario inter se amore copulari, ut id unoquoque praestante 
 alteri, quod sibi ab omnibus praestari uelit, tota iustitia et praeceptum 
 hoc dei communis sit utilitas hominum. et — o miram dei clementiam, 
 o ineffabilem dei benignitatem! - praemium nobis pollicetur, 
 si nos mutuo diligamus, id est, si nobis ea praestemus inuicem, 
 quorum uicissim indigemus; et nos superbo simul et ingrato animo 
 eius renitimur uoluntati, cuius etiam imperium beneficium est.

Nulli umquam omnino detrahas et aliorum uituperatione 
 te laudabilem uideri uelis, magisque tuam uitam ornare disce quam 
 alienam carpere. ac semper scripturae memor esto dicentis: noli 
 diligere detrahere, ne eradiceris. pauci admodum 
 sunt, qui huic uitio renuntient, rarumque inuenias, qui ita inreprehensibilem 
 suam uitam exhibere uelit, ut is non libenter reprehendat 
 alienam. tantaque huius mali libido mentes hominum 
 inuasit, ut etiam, qui procul ab aliis uitiis recesserunt, in istud

 

 
 
 
 tamen quasi in extremum laqueum diaboli incidant.

tu uero ita hoc 
 malum effuge, ut non modo ipsa non detrahas, sed ne alii quidem 
 detrahenti aliquando credas nec obtrectatori auctoritatem de consensu 
 tuo tribuas eiusque uitium nutrias annuendo. noli, inquit 
 scriptura, consentaneus esse cum derogantibus 
 aduersum proximum tuum et non accipias super 
 illum peccatum et alibi: sepi aures tuas spinis 
 et noli audire linguam nequam.

unde et beatus 
 Dauid diuersas innocentiae species iustitiaeque dinumerans de 
 hac quoque uirtute non tacuit dicendo: et obprobrium 
 non accepit aduersus proximos suos, propter 
 quod ipse non solum aduersatur, sed etiam persequitur detrahentem. 
 ait enim: detrahentem secreto proximo suo 
 hunc persequebar.

est sane hoc uitium, quod uel in primis 
 extingui debeat et ab his, qui se sancte instituere uolunt, prorsus 
 excludi. nihil enim tam inquietat animam, nihil est, quod ita mobilem 
 mentem ac leuem faciat quam facile totum credere et obtrectatorum 
 uerba temerario assensu mentis sequi. hinc enim 
 crebrae dissensiones, hinc odia iniusta nascuntur.

hoc est, quod 
 saepe de amicissimis etiam inimicos facit, dum concordes quidem 
 sed credulas animas maliloqui lingua dissociat. at contra magna 
 quies animi magnaque est morum grauitas non temere de quoquam 
 sinistrum aliquid audire. beatusque est, qui ita se contra hoc

 

 
 
 
 uitium armauit, ut apud eum detrahere nemo audeat. quodsi esset 
 in nobis haec diligentia, ne passim obtrectatoribus crederemus, 
 iam omnes detrahere timerent, ne non tam alios quam se ipsos uiles 
 detrahendo facerent. sed ideo hoc malum celebre est, idcirco in 
 multis feruet hoc uitium, quia paene ab omnibus libenter auditur.

Adulatorum quoque assentationes et noxia blandimenta 
 fallaciae uelut quasdam pestes animae fuge. nihil est, quod tam 
 facile corrumpat mentes hominum, nihil, quod tam dulci et molli 
 uulnere animum feriat. unde et sapiens: uerba, inquit, adulatorum 
 mollia, feriunt autem interiora uentris. 
 et dominus loquitur per prophetam: populus meus, 
 qui beatificant uos, seducunt uos et semitas 
 pedum uestrorum conturbant.

in multis isto maxime 
 tempore regnat hoc uitium, quodque grauissimum est, humilitatis 
 ac beniuolentiae loco ducitur. eo fit, ut iam, qui adulari nescit, 
 aut inuidus aut superbus putetur. et sane grande et persubtile 
 artificium laudare alterum in commendatione sui et decipiendo 
 animum sibi obligare decepti, quodque hoc maxime uitio agi solet, 
 fictas laudes certo pretio uendere. quae autem haec tanta est leuitas 
 animi, quae tanta uanitas relicta propria conscientia alienam 
 opinionem sequi et quidem fictam atque simulatam, rapi uento falsae 
 laudationis, gaudere ad circumuentionem suam et illusionem pro 
 beneficio accipere?

tu ergo, si uere laudabilis esse cupis, laudem

 

 
 
 
 hominum ne requiras illique tuam praepara conscientiam, qui et 
 illuminabit abscondita tenebrarum et manifestabit 
 consilia cordium, et tunc laus erit 
 tibi a deo.

Sit igitur animus intentus ac uigilans et aduersus peccata 
 semper armatus, sermo in omnibus moderatus ac parcus et qui 
 necessitatem magis loquendi indicet quam uoluntatem. ornet prudentiam 
 uerecundia, quodque praecipuum in feminis semper fuit, 
 cunctas in te uirtutes pudor superet. diu ante considera, quid loquendum 
 sit, et adhuc tacens prouide, ne quid dixisse paeniteat. 
 uerba tua ponderet cogitatio et linguae officium animi libra dispenset.

unde scriptura dicit argentum et aurum tuum confla 
 et uerbis tuis facito stateram et frenos ori 
 tuo rectos et attende, ne forte labaris lingua. 
 numquam maledictio ex ore tuo procedat, quae ad cumulum benignitatis 
 iuberis etiam maledicentibus benedicere: misericordes, 
 inquit, humiles, non reddentes malum pro malo 
 neque maledictum pro maledicto sed e contrario 
 benedicentes.

Mentiri uero atque iurare lingua tua prorsus ignoret tantusque 
 in te sit ueri amor, ut, quicquid dixeris, iuratum putes. de quo 
 saluator ad discipulos ait:ego autem dico uobis non 
 iurare omnino et paulo post: sit autem sermo 
 uester: est est, non non; quod autem his abundantius 
 est, a malo est. in omni igitur actu omnique

 

 
 
 
 uerbo quieta mens et placida seruetur semperque cogitationi tuae 
 dei praesentia occurrat. sit humilis animus ac mitis et aduersus 
 sola uitia erectus; numquam illum aut superbia extollat aut 
 auaritia inflectat aut ira praecipitet.

nihil enim quietius, nihil purius, 
 nihil denique pulchrius ea mente esse debet, quae in dei habitaculum 
 praeparanda est, quem non auro templa fulgentia, non 
 gemmis altaria distincta delectant, sed anima ornata uirtutibus. 
 ideo et templum dei sanctorum corda dicuntur affirmante apostolo, 
 qui ait: si quis templum dei uiolauerit, disperdet 
 illum deus. templum enim dei sanctum est, 
 quod estis uos.

Nihil habeas humilitate praestantius nihilque amabilius; 
 haec est enim praecipua conseruatrix et quasi custos quaedam uirtutum 
 omnium. nihil est, quod nos ita et hominibus gratos et deo 
 faciat, quam si uitae merito magni, humilitate infimi simus. propter 
 quod scriptura dicit: quanto magnus e s, tanto te humilia, 
 e t coram deo inuenies gratiam et deus 
 loquitur per prophetam: super quem alium requiescam 
 nisi super humilem et quietum et trementem 
 uerba mea?

uerum tu eam humilitatem sequere, non 
 quae ostenditur atque simulatur gestu corporis aut fracta uoce 
 uerborum, sed quae puro affectu cordis exprimitur. aliud est 
 enim uirtutem habere, aliud uirtutis similitudinem; aliud est 
 rerum umbram sequi, aliud ueritatem. multo illa deformior est

 

 
 
 
 superbia, quae sub quibusdam humilitatis signis latet. nescio quo 
 enim modo turpiora sunt uitia, cum uirtutum specie celantur.

Nulli te umquam de generis nobilitate praeponas nec obscuriores 
 quasque et humiliore loco natas te inferiores putes. nescit 
 religio nostra personas nec condiciones hominum sed animos inspicit, 
 seruum et nobilem de moribus pronuntiat. sola apud deum 
 libertas est non seruire peccatis, summa apud eum nobilitas 
 clarum esse uirtutibus. quid apud deum in uiris nobilius Petro ?

quid in feminis beata Maria illustrius, quae fabri sponsa describitur ? 
 sed illi piscatori et pauperi caelestis regni a Christo creduntur claues, 
 haec sponsa fabri illius meruit esse mater, a quo ipsae claues 
 datae sunt. elegit enim deus ignobilia et contemptibilia 
 huius mundi, ut potentes ac nobiles ad humilitatem facilius 
 adduceret.

nam et alias frustra sibi aliquis de nobilitate generis 
 applaudit, cum uniuersi paris honoris et eiusdem apud deum pretii 
 sint, qui uno Christi sanguine sunt redempti, nec interest, qua quis 
 condicione natus sit, cum omnes in Christo aequaliter renascamur. 
 nam etsi obliuiscimur, quia ex uno omnes generati sumus, saltem 
 id semper meminisse debemus, quia per unum omnes regeneramur.

Caue, ne, si ieiunare et abstinere coeperis, te putes esse iam 
 sanctam. haec enim uirtus adiumentum est, non perfectio sanctitatis. 
 magisque id prouidendum est, ne tibi hoc, quod licita

 

 
 
 
 contemnis, securitatem quandam illicitorum faciat. quicquid supra 
 iustitiam offertur deo, non debet impedire iustitiam sed adiuuare. 
 quid autem prodest tenuari abstinentia corpus, si animus intumescat 
 superbia? quam laudem merebimur de pallore ieiunii, si inuidia 
 liuidi simus ? quid uirtutis habet uinum non bibere et ira atque 
 odio inebriari?

tunc, inquam, praeclara est abstinentia, tunc 
 pulchra atque magnifica castigatio corporis, cum est animus ieiunus 
 a uitiis. immo, qui probabiliter ac scienter abstinentiae uirtutem 
 tenent, eo affligunt carnem suam, quo animae frangant superbiam, 
 ut quasi de quodam fastigio contemptus sui atque arrogantiae 
 descendat ad implendam dei uoluntatem, quae maxime in humilitate 
 perficitur. idcirco a uariis ciborum desideriis mentem retrahunt, 
 ut totam eius uim occupent in cupiditate uirtutum. iamque minus 
 ieiuniorum et abstinentiae laborem caro sentit anima esuriente 
 iustitiam.

nam et uas electionis, cum castigat corpus suum et in 
 seruitutem redigit, ne aliis praedicans ipse reprobus inueniatur, 
 non ob solam, ut quidam imperiti putant, hoc efficit castitatem; non 
 enim huic tantummodo sed omnibus omnino uirtutibus abstinentia 
 opitulatur. neque magna aut tota apostoli gloria est non fornicari, 
 sed hoc agit, ut castigatione corporis erudiatur animus, quantoque 
 nihil ex uoluptatibus concupiscit, tanto magis possit de uirtutibus 
 cogitare, ne perfectionis magister imperfectum in se aliquid ostendat, 
 ne Christi imitator extra praeceptum quicquam ac uoluntatem 
 Christi faciat neue minus exemplo quam uerbo doceat, cumque

 

 
 
 
 aliis praedicauerit, ipse reprobetur audiatque cum pharisaeis: 
 dicunt enim et non faciunt.

Apostolici uero et praecepti est et exempli, ut curemus 
 non conscientiae tantum sed etiam famae. non superfluum et a 
 fructu uacuum gentium magister hoc docet; uult enim etiam extraneos 
 ad fidem homines per fidelium opera proficere, ut religionem 
 ipsam religionis disciplina commendet. et ideo sicut luminaria 
 in mundo lucere nos iubet in medio nationis prauae et peruersae, 
 ut incredulae mentes errantium ex nostrorum actuum lumine ignorantiae 
 suae tenebras deprehendant.

unde et ipse ad Romanos ait: 
 prouidentes bona non solum coram deo sed 
 etiam coram hominibus et alibi: sine offensione 
 estote Iudaeis et gentibus et ecclesiae 
 dei, sicut et ego per omnia omnibus placeo 
 non quaerens, quod mihi utile est, sed quod 
 m u 11 i s. beatus est, qui tam sancte tamque grauiter disposuit 
 uitam suam, ut de eo sinistri aliquid ne fingi quidem possit, dum 
 aduersus obtrectatorum libidinem pugnat meriti magnitudo nec 
 fingere quisquam ausus est, quod a nullo putat esse credendum.

quodsi id assequi difficile atque nimis arduum est, saltem hanc 
 nostrae adhibeamus uitae diligentiam, ne malae mentes occasionem 
 inueniant detrahendi, ne ex nobis scintilla procedat, per quam aduersum 
 nos sinistrae famae conflentur. alioquin frustra irascimur 
 obtrectatoribus nostris, si eis ipsi obtrectandi materias ministramus. 
 si autem nobis diligenter atque sollicite omnia ad honestatem prouidentibus 
 cunctisque actibus nostris timorem dei praeferentibus illi 
 nihilo minus insaniunt, consoletur nos conscientia nostra, quae tunc 
 maxime tuta est, tunc optime secura est, cum ne occasionem quidem

 

 
 
 
 male de se sentiendi dedit.

illis enim uae dicitur per prophetam, 
 qui dicunt, quod bonum est, malum, qui lucem 
 appellant tenebras et, quod dulce est, amarum 
 uocant. nobis ergo saluatoris aptabitur sermo: beati 
 estis, cum uobis maledixerint homines mentientes. 
 nos modo id agamus, ut male de nobis nemo loqui 
 absque mendacio possit.

Ita habeto domus sollicitudinem, ut aliquam tamen uacationem 
 animae tribuas. eligatur tibi oportunus et aliquantulum 
 a familiae strepitu remotus locus, in quem tu uelut in portum 
 quasi ex multa tempestate curarum te recipias et excitatos foris cogitationum 
 fluctus secreti tranquillitate componas.

tantum ibi sit 
 diuinae lectionis studium, tam crebrae orationum uices, tam firma 
 et pressa de futuris cogitatio, ut omnes reliqui temporis occupationes 
 facile hac uacatione compenses. nec hoc ideo dicimus, quo 15 
 retrahamus a tuis; immo id agimus, ut ibi discas ibique mediteris, 
 qualem tuis te praebere debeas.

Familiam tuam ita rege et confoue, ut te matrem magis 
 tuorum quam dominam uideri uelis, a quibus benignitate potius quam 
 seueritate exige reuerentiam. fidelius et gratius semper obsequium 
 est, quod ah amore, quam quod a metu accipitur. praecipue autem in 
 coniugio uenerabili atque immaculato apostolicae regulae ordo 
 teneatur.

Seruetur in primis uiro auctoritas sua totaque a te discat 
 domus, quantum illi honoris debeat. tu dominum illum obsequio 
 tuo, tu magnum illum tua humilitate demonstra tanto ipsa honoratior 
 futura, quanto illum amplius honoraueris. caput enim, 
 ut ait apostolus, mulieris est uir; nec aliunde magis reliquum 
 corpus ornatur quam ex capitis dignitate.

unde idem alibi

 

 
 
 
 dicit: mulieres, subditae estote uiris, sicut 
 oportet in domin o. sed et beatus Petrus ait : similiter 
 autem mulieres subditae sint uiris, ut et, si 
 qui non credunt uerbo, per mulierum conuersationem 
 sine uerbo lucrifiant. si ergo etiam gentilibus 
 maritis debetur honor iure coniugii, quanto magis reddendus 
 est Christianis!

Atque ut ostendat, quibus ornamentis etiam uiris iunctae 
 feminae decorare se debeant, ait: quarum sit non extrinsecus 
 capillatura aut circumdatio auri aut 
 uestimentorum cultus, sed qui absconditus 
 cordis est homo in incorruptibilitate quieti 
 et modesti spiritus, qui est i n conspectu dei 
 locuples. sic enim aliquando et sanctae m u- 
 lieres sperantes in domino ornabant se subiectae 
 propriis uiris, sicut Sara oboediebat 
 Abrahae dominum suum uocans.

haec autem 
 praecipiens non eas iubet squalere sordibus et horrentibus pannorum 
 assumentis tegi, sed immoderato cultui et nimis exquisito interdicit 
 ornatui simplicemque commendat ornatum atque habitum, 
 de quo et uas electionis ait: similiter autem e t mulieres 
 i n habitu ornato cum uerecundia et sobrietate 
 ornantes se non in tortis crinibus aut auro 
 aut margaritis uel ueste pretiosa, sed, quod 
 decet mulieres, promittentes castitatem per 
 opera bona.

Repperi uero te miro fidei ardore succensam aliquot iam 
 ante annos continentiam proposuisse et reliquum uitae tuae tempus

 

 
 
 
 pudicitiae consecrasse. magni hoc animi signum et perfectae uirtutis 
 indicium est: renuntiare subito expertae uoluptati, fugere 
 notas carnis illecebras et calentis adhuc aetatis flammas fidei 
 ardore restinguere.

sed illud quoque simul didici, quod me non 
 mediocriter angit ac stimulat, te uidelicet tantum hoc bonum 
 absque consensu et pacto uiri seruare coepisse, cum huic apostolica 
 omnino interdicat auctoritas, quae in hac dumtaxat causa non 
 modo uxorem uiro sed etiam uirum uxoris subiecit potestati. 
 uxor, inquit, sui corporis potestatem non habet, 
 sed uir. similiter autem et uir potestatem non 
 habet sui corporis, sed mulier.

tu uero quasi oblita 
 foederis nuptialis pactique huius ac iuris immemor inconsulto uiro 
 uouisti domino castitatem. sed periculose promittitur, quod adhuc 
 in alterius potestate est, et nescio, quam sit grata donatio, si unus 
 offerat rem duorum. multa iam per huiusce modi ignorantiam et 
 audiuimus et uidimus scissa coniugia, quodque recordari piget, 
 occasione castitatis adulterium perpetratum. nam, dum una pars 
 se etiam a licitis abstinet, altera ad illicita delapsa est.

et nescio, 
 in tali causa quis magis accusari, quis amplius culpari debeat, 
 utrum ille, qui repulsus a coniuge fornicatur, an illa, quae repellendo 
 a se uirum eum fornicationi quodam modo obiecit. atque, ut super 
 hac causa, quid ueritas habeat, agnoscas, pauca mihi de diuina auctoritate 
 ponenda sunt.

apostolicae doctrinae regula nec cum louiniano 
 aequat continentiae opera nuptiarum nec cum Manicheo 
 coniugia condemnat. ita uas electionis ac magister gentium inter 
 utrumque temperatus incedit ac medius, ut et remedium incontinentiae 
 indulgeat et ad praemium prouocet continentiam. totusque 
 in hac causa eius hic sensus est, ut ex utriusque sententia proponatur 
 castitas aut certe ah utroque debitum commune soluatur.

Sed ipsa iam apostoli uerba ponamus totamque hanc 
 causam a sui principio retractemus. loquitur ad Corinthios: d e quibus 
 autem scripsistis mihi, bonum est homini 
 mulierem non tangere. et quamquam hic laudauerit 
 castitatem, tamen, ne aliquibus uideatur prohibere coniugia, subiungit: 
 propter fornicationem autem unusquisque 
 suam uxorem habeat (et unaquaeque 
 suum uirum habeat). uxori uir debitum reddat, 
 similiter autem et uxor uiro. mulier autem 
 sui corporis potestatem non habet, sed uir, 
 et uir sui corporis potestatem non habet, sed 
 mulier. nolite fraudare inuicem.

ac rursus, ne 
 tanta pro nuptiarum parte dicendo uideretur excludere castitatem, 
 sequitur: nisi forte ex consensu ad tempus, ut 
 uacetis orationi. et statim quasi recusat hoc, quod dixit, 
 \'ad tempus\', ne non tam perpetuam quam temporalem et breuem 
 continentiam docere uideatur. ait enim: propter incontinentiam 
 uestram; hoc autem dico secundum 
 indulgentiam, non secundum imperium.

unde 
 hoc, quod dixit, \'ad tempus\' docet meditationem debere fieri 
 castitatis, ut per certa interualla temporum quasi exploratis continentiae 
 suae uiribus sine periculo uterque promittant, quod semper 
 est ab utroque seruandum. quid absolute uelit, manifeste dicit: 
 uolo autem omnes homines esse sicut me 
 ipsum, id est in iugi ac perpetua castitate.

Uidesne, quam caute, quam prouide, quam sine ullius occasione 
 scandali magister firmauerit de castitate sententiam nolens 
 tantum bonum in unius temeritate nutare, quod ligare et

 

 

 

 
 
 
 confirmare debet consensus amborum? et re uera quid ea castitate 
 firmius est quidue tutius, quam quae ex duorum coepta sententia 
 ab utroque uel in commune seruatur nec de se tantum pars altera 
 sollicita mutuo se ad uirtutis admonet perseuerantiam ? hoc enim 
 sicut alia quoque bona non tantum coepisse sed perfecisse laudandum 
 est.

iam dudum, ut intellegis, scopuloso difficilique m loco uersatur 
 oratio nec audet in alterutram declinare partem, dum aequaliter 
 utrumque formidat, sed ex nostra difficultate tuum agnosce discrimen; 
 malumus enim contristare te forsitan uera dicendo quam 
 ficta adulatione decipere. duplex, ut uides, malum, aequale et 
 anceps periculum est: ex utroque artaris, ex utroque constringeris. 
 contemnere omnino uirum atque despicere aperte contra apostoli 
 sententiam est; prodere uero tanti temporis castitatem et deo non 
 reddere, quod promiseras, timendum atque metuendum est.

ut 
 uulgo dicitur, facile ex amico inimicum facies, cui promissa non 
 reddas. sic enim scriptura dicit: quodsi uotum uoueris 
 domino deo, ne moreris reddere illud, quia 
 quaerens quaeret illud dominus deus tuus 
 abs te et erit tibi in peccatum. ait ergo: debitam 
 honorificentiam uiro exhibe, ut ex utroque domino debitum, quod 
 uouisti, reddere possis.

de cuius conscientia non diffidimus, si 
 paululum expectasses: non quod te a bono castitatis retrahamus, 
 sed huius animum ad castitatis oraculum totis uiribus incitemus, 
 ut uoluntarium sacrificium offerat deo in odorem suauitatis, ut 
 exuta mens a cunctis retinaculis mundanis atque corporalibus uoluptatibus 
 sit et ualeatis plenius inhaerere dominicis praeceptis. quod 
 tamen, ne quid a nobis negligenter esse dictum arbitreris, diuinarum 
 scripturarum testimoniis edocuimus, sicut etiam apostolus dicit:

 

 
 
 
 et erunt duo in carne una; iam non una caro, sed 
 unus spiritus.

Hoc sacramentum magnum est arduumque est iter castitatis, 
 sed magna sunt praemia uocatque nos dominus in euangelio dicens: 
 uenite, benedicti patris mei, possidete praeparatum 
 uobis regnum ab origine mundi. idem 
 ipse dominus dicit: ue nite ad me omnes, qui laboratis 
 et onerati estis, et ego uos reficiam. tollite 
 iugum meum super uos et discite a me, quia 
 mitis sum et humilis corde, et inuenietis requiem 
 animabus uestris; iugum enim meum 
 suaue est et onus meum leue.

dicit enim idem dominus 
 his, qui ad sinistram eius erunt: discedite a m e, m a le di c t i, 
 . in ignem aeternum, quem praeparauit pater 
 meus diabolo et angelis eius. nescio uos, operarii 
 iniquitatis. ibi erit fletus et stridor 
 dentium. illi utique omnes plangent illique lugebunt, qui ita 
 se curis uitae praesentis inuoluunt, ut obliuiscantur futuram, quos 
 somno quodam ignorantiae et malae securitatis oppressos fluctibus 
 domini comprehendet aduentus.

unde ipse in euangelio ait: attendite 
 uobis, ne forte grauentur corda uestra 
 in crapula et ebrietate et curis huius uitae, 
 ne forte superueniat in uos repentina dies 
 illa; tamquam laqueus enim superueniet in 
 omnes, qui sedent super faciem omnis terrae, 
 et rursum: uigilate et orate;nescitis enim, quando 
 tempus sit..

Beati sunt, qui ita expectant, ita illum speculantur diem, 
 ut se ad eum cotidie praeparent, qui non de praeterita sibi iustitia 
 blandientes secundum apostolum per dies singulos in uirtute

 

 

 
 
 
 renouantur. iustitia enim non proderit ei, a qua die iustus esse 
 desierit, sicut etiam iniquo non nocebit iniquitas sua a die, quo 
 se ab iniquitate conuerterit.

nec sanctus ergo securus esse debet, 
 quamdiu in huius uitae agone uersatur, nec desperare peccator, 
 qui secundum praedictam prophetae sententiam una die iustum se 
 efficere potest. sed totum, quo tenditur, spatium uitae tuae ut 
 peragere possis iustitiam, nec de praeterita iustitia confidens 
 remissior efficiaris, sed, sicut dicit apostolus: posteriora 
 obliuiscens, ad ea autem, quae anteriora sunt, 
 me extendens ad destinatum persequar brauium 
 supernae uocationis sciens scriptum esse cordis 
 inspectorem deum.

et idcirco satagit, ut animam mundam habeat a 
 peccato. propter quod scriptum est: omni custodia serua 
 cor tuum iterum: diligit dominus munda corda, 
 accepti autem sunt ei omnes immaculati. 
 idcirco age, ut ordines reliquum tempus uitae tuae sine offensa, 
 ut possis secure canere cum propheta: perambulabam in 
 innocentia cordis mei, in medio domus meae 
 et iterum: introibo ad altare dei, ad deum, qui 
 laetificat iuuentutem meam, quia non inchoasse 
 sufficit, sed perfecisse iustitia est.

De sollempnitatibus et sabbatis et neomeniis quae in lege 
 a domino praecipiuntur obseruari, tuae karitatis imperio cogente 
 dicturi, quid secundum litteram reprobari uel quid spiritaliter obseruari 
 debeat, prius cogimur amatoribus litterae aduersariisque 
 ueritatis respondere.

quos cum meo iure possim repercutere, magis 
 eos blande leniterque alloquens ad agnitionem ueritatis uenire 
 cupio, qui, cum radicum amaram corticem ruminare cupiunt, poma 
 expuunt pulueremque auri mirantes formata metalla despiciunt, 
 quia, etsi secundum litteram legis obseruari cuncta contendunt, 
 uelamine posito super faciem Moysi spiritus ueritatis luce illuminari 
 nequeunt.

quos, etsi ueritati non adquieuerint, hirci tamen more 
 emissarii humero nostrae patientiae (portare uolumus) parati ad 
 satisfactionem de ea, quae in nobis est, fide ad heremum suae 
 perditionis et lauare postea uestimenta, ne contagione heretici 
 sensus polluti remaneant.

Nos autem in initio huius opusculi exemplo Hieremiae docti 
 euellere prius, destruere et postea plantare et aedificare proponimus 
 de scripturis prius ostendere cupientes, quomodo hae feriae domini, 
 quae praecipiuntur lege seruari, non umbra sed spiritali obseruantia 
 celebrantur. et si qui inbecillitatis nostrae auctoritatem parui pendere 
 uoluerint, prophetas audiant, qui prouido patrocinio prouidentes 
 harum reprobationem euangelii tempore uoce aperta

 

 

 

 

 
 
 
 praedixerunt, immo in eis domino praeloquente: dies festos 
 uestros et neomenias et sabbata odit anima 
 mea.

et haec se dominus non mandasse pronuntiat, cum ipsum 
 in lege haec praecepisse manifestum est. in quibus uerbis quid aliud 
 ostenditur, (quam) quod cum Christo finis legis aduenerit, ea secundum 
 litteram custodiri non mandauerit ? de sacrificiis autem per alium 
 prophetam loquitur: non in sacrificiis tuis arguam 
 te. holocausta autem tua in conspectu meo 
 sunt semper, non accipiam de domo tua uitulos 
 neque de gregibus tuis hircos et reliqua usque 
 aut sanguinem hircorum potabo.

quibus uerbis 
 apostolus eodem spiritu repletus conueniens ait: nemo uos 
 seducat in esca aut in potu aut in parte diei 
 festi aut neomeniae aut sabbati, quod est 
 umbra futurorum et reliqua. quibus uerbis luculentissime 
 declarat, (quod) in his siue diebus temporaliter siue escis carnalibus 
 obseruatis nihil aliud quam uanissimam umbram et erroris seditionem 
 inuenire poterit.

et dominus Iesus Ohristus in euangelio 
 sabbatum soluere declarauit, cum paralytico praeceperat: tolle 
 grabbatum tuum, quod lege prohibitum — uidelicet onera 
 in sabbato portari — manifestum est. soluit et scenopegiam, quando 
 dicebat: non ascendam ad diem festum hunc, ac si 
 dixisset: in hac huius festiuitatis obseruantia honoris mei gloria 
 non ascendet.

De pascha autem tamquam maximo sacramento salutis 
 nostrae paulo latius aliquid dicturus, etiamsi non est huius temporis 
 cuncta disserere, prius ostendere uolo, quibus uel quantis rationibus 
 phase domini custodiri praecipitur. mense primo, Xo die mensis 
 agnus anniculus inmaculatus segregari et seruari usque ad XIIIIam

 

 
 
 
 et in XIIIIa a domino per Moysen occidi praecipitur ab uniuerso 
 coetu filiorum Israhel ad uesperum.

quas rationes ipse dominus, 
 uerus agnus, cum ad uesperum pascha progreditur, aliquas permanere 
 uolens custodiuit, aliquas non seruari cupiens commutauit. qui 
 cum in primo mense secundum praeceptum legis immolari dignatus 
 est et XIIII. nullo modo praeuenire suae passionis tempora permisit, 
 aliqua tamen contra figuram fecisse narrat euangelium, quia, 
 cum a Iuda traderetur Iudaeis, non Xo die mensis primi tentus est. 
 et cum sui corporis et sanguinis sacramenta dare in sua uita et discipulis 
 suis dignatus fuerit, hoc contra figuram fecisse monstratur, 
 cum ille agnus, qui in typo Christi pascha occidi praecipitur, assatus 
 igni cum capite et pedibus et interaneis post suam occisionem con- . 
 sumi a populo mandaretur.

hoc autem, ut mihi uidetur, propter 
 duas rationabiles causas dominus fecisse cognoscitur, ne, cum pascha 
 cum discipulis manducaret, nisi postea sacrificium commutasset 
 dicens hoc est corpus meum, sic etiam postea obseruari 
 debere crederetur. haec autem altera, ut opinor, causa, ut, (cum) 
 corpus domini integrum et suum sanguinem in se continens ante 
 passionem cernerent, hoc corpore spiritaliter refici crederent, et 
 sic etiam nunc a nobis credi debeat.

et hoc etiam intueri debemus, 
 quod non in XIIIIa die ad uesperum, ut lex praecipit, ille agnus 
 dei, qui tollit peccata mundi, et pascha nostrum 
 immolatus est Christus, sed XVa die, in quo manifestum 
 est diem festum Iudaeorum cum suo sacrificio a domino esse solutum.

sed quid in hoc intelligere debemus, quod prius figuralis agni 
 carnes comedere et postea sui corporis cibo nostros apostolos reficit 
 et post Iudaeorum typicum pascha immolatus est Christus ? hoc, 
 ut opinor, non ut ueritas figuram, sed figura ueritatem praecederet, 
 quia non prius, quod spiritale, sed quod animale, 
 deinde, quod spiritale, unde electa et amica sponsa Christi, 
 uniuersalis ecclesia, anathematizat eos, qui cum Iudaeis in

 

 
 
 
 festiuitate paschali XlVa celebrari definiunt et sabbata et cetera huius 
 modi umbralis obseruantiae, et hoc tantum obseruare dignatus est 
 [quod] dominus, ut in primo mense post XIIIIam diem paschalem 
 festiuitatem praecedente una sabbatorum celebrari sine ulla ambiguitate 
 censuerit, licet in hoc ueritas ecclesiae orta est, aliis 
 sufficere credentibus, ut non in Xlllla cum Iudaeis pascha celebrarent, 
 alii autem hoc fortiter cauteque custodiant, ut immolationem 
 ueri agni dei, qui tollit peccata mundi, ante XIIIIam celebrare 
 non audeant secundum illud legale praeceptum, quod et dominus 
 ad passionem ueniens minime contempsit: obseruabitis 
 eum us que ad Xllllam, quae nunc maxime ecclesia auctoritatem 
 sedis apostolicae sequens obseruat.

sed haec deserentes, quia 
 non est huius temporis per singula discuti, ad spiritalem intelligentiam 
 mentis aciem commutamus, quibus praecipitur mense 
 nouorum XIIIIa die mensis paschalis agni carnes comedere, ut 
 nobis nascentibus ob bonorum operum fructus, cum decalogi a 
 nobis uerba completa fuerint, in euangelii perfectione quaterno 
 numero consistentes carnes nostri agni in uespere mundi, in quos 
 finis saeculorum peruenit, non tenebratis cordibus spiritu sancto 
 noctem nostram illuminante comedamus.

De sabbato. VI diebus operari praecipitur, in VIIo autem, 
 hoc est sabbato, ab omni opere seruili prohibemur. per senarium 
 autem numerum perfectio operum designatur, quia VI diebus fecit 
 deus caelum et terram. in sabbato autem omne opus seruile, hoc est 
 peccatum, operari prohibemur, quia, qui facit peccatum, 
 seruus est peccati, ut, cum in praesenti saeculo perfectionem 
 operum compleuerimus non obdurantes corda nostra, in ueram 
 requiem, quae contumacibus denegata est, peruenire mereamur 
 domino per Dauid dicente: si intrabunt in requiem meam.

De quinquagesima. Ab altero die sabbati VII ebdomadas plenas 
 numerare nobis lege praecipitur usque ad alteram diem expletionis

 

 
 
 
 ebdomadae VIIae, id est quinquagesimum diem, in quo primitiae offeruntur; 
 quae denumeratio perfectionis plena per septenarium 
 numerum et quinque decies et X quinquies. in hoc significari puto, 
 ut per quinquagenarium, qui remissionem in se continet,(et) per karitatem, 
 quae septiformi spiritu gratiae superueniente diffusa est in 
 cordibus nostris, et quinque nostri corporis sensus legi dei subditos 
 habeamus.

quae uerba decalogum in se continent \'et per karitatem\', 
 ut dixi, quae caritas operit multitudinem peccatorum, 
 et sic sacrificium nouum domino ex omnibus habitationibus 
 nostris in usum nostri sacerdotis cum pacificis nostris 
 uictimis cedentes offerimus, si cum domino pacem fecerimus offerentes 
 spiritales hostias acceptabiles deo per Iesum Christum, 
 qui panes primitiarum terrae nostrae etsi fermentatos tamen sibi 
 consecratos comedit sibi pontifex, qui caelum penetrans possit 
 compati infirmitatibus nostris, et, cum apud patrem aduocatum 
 habeamus eum, opera, quae fermento fragilitatis nostrae fermentata 
 in usum huius sacerdotis manu orationis eleuata cedent, per uiscera 
 misericordiae deuorat, quae odorem suauitatis deo praebent, sed 
 magis indulgentiam exigunt.

De scenopegia et in fine anni solaris. Apud Hebraeos item 
 VIIo mense, quando congregantur fructus in horrea siue in cellaria. 
 tunc sollempnia celebrare lege praeceptum est, id est primo die 
 tubarum, Xa die expiationum celebrare debere sabbata et a quinta 
 decima die per dies VII, usquedum finiantur, VIIIuo tabernaculorum 
 feriae esse praecipiuntur.

his autem fortasse significare 
 potest, ut, quia nos in fine saeculi trinae inuocationis sacramento 
 simus consecrati, tuba praedicationis euangelii fidem et aspersionem

 

 
 
 
 sanguinis Iesu Christi, in qua uera propitiatio est, finito legis tempore 
 dicere non cessemus et congregatis bonorum operum fructibus 
 ab omni opere malo quieti per septiformis spiritus gratiam persecutione 
 sustentata in octauae beatitudinis numerum peruenire 
 mereamur. quod tamen per ieiunii et orationis laborem fieri non 
 est dubium, quia et affligi animas lege praecipitur.

De neomeniis. In neomenia bucinare tuba praecipitur, id 
 est noua luna, quia, qui in lumine scientiae inluminatus est, praedicare 
 aliis cessare non debet, quod Paulus scientiae Christi fulgore 
 illuminatus obseruare minime contempsit praedicans in synagogis 
 Iudaeorum.

De sacrificiis pauca dicere decreueram, quae, cum hostiae 
 ueri pontificis in se figuram continent, a nobis etiam domino spiritaliter 
 offerri debent. per uitulum enim labor noster, per ouem innocentia, 
 per hircum mortificatio fornicariae uoluptatis, per capram, 
 quae in sublimi pastu pascitur, uita theorica, per arietem uis praedicationis, 
 quae agnos bono pastori generat, per turturem castitas 
 solitariae mentis nemini praeter Christum iunctae, per columbam 
 perspicacia intuitus sacramentorum, per panem soliditas praeceptorum, 
 per similam sinceritas uitae, per uinum et sal ueritas praedicationis, 
 per oleum fomenta karitatis intelliguntur.

quae omnia 
 siue festa siue sacrificia in uno loco celebrari et offerri lex iubet, 
 quia tunc omnia prosunt, cum in unitate ecclesiae sine ullo scismatis 
 errore peraguntur. haec pauca in abysso multa legis praecepta disserens 
 hanc sorbitiunculam diuiti pauper, peregrinus ciui praebere 
 non timui, quia perfecta dilectio foras mittit timorem, 
 credens etiam hoc, o uenerabilis papa, quod plus ualet

 

 
 
 
 obedientia cum fide quam facultas humani ingenii.

haec autem 
 et a te postulata et a me dicta sunt propter eos, qui, cum in superficie 
 Christiani uideantur, per Iudaici sensus impietatem corpus 
 Christi ecclesiam suis scismatibus scindere non metuunt. haec sub 
 breuitate transcurrimus, quae si per omnia tractarentur, grande 
 uolumen poscerent, quod non huius temporis otium exigit. ora pro 
 me, uenerabilis papa.

Epistulae Procopii Gazaei ad Hieronymum, non Stridonensem 
 sed alium quendam Aegyptium saeculo posteriorem, Graece scriptae 
 uersionem Latinam cur in hanc editionem non receperim, non est quod 
 exponam. nihilo minus numerum editionis Vallarsianae non deleui .

Fortiter te contra hereticos dimicasse et domini uicisse 
 certamina multorum aduenientium relatione cognoui. non solum 
 enim Gallias et Italiam, sed et Palaestinae urbem celeberrimam 
 suis fraudibus periuriisque maculant habentes patronum et consortem 
 magistri sui, quem dominus Iesus interfecit spiritu oris 
 sui et omnibus reliquit exemplum, quam periculosum sit catholicae 
 fidei resistere et ecclesiae cupere fundamenta subuertere.

Tua autem sanctitas ubinam sit futura uel utrum adhuc 
 in urbe uersetur, scire non possum. ut saltim rara scriptio per 
 annos singulos non pereat, sed coeptas in Christo amicitias 
 mutuis epistulis frequentemus: nos sanctae (ac) uenerabilis uirginis 
 Christi Eustochiae repentina dormitio admodum contristauit 
 et paene conuersationis nostrae mutauit statum, dum quoque, 
 quae uolumus, multa non possumus et mentis ardorem superat 
 inbecillitas senectutis.

Sancti fratres, qui mecum sunt, plurimum te salutant. 
 sanctum filium meum Theonem diaconem commendo dignationi 
 tuae et quaeso, ut mihi super omni conuersatione et statu tuo uel, 
 ubi disponas uiuere, familiaria scripta transmittas. incolumem 
 (te) et memorem mei Christi, dei nostri, tueatur clementia, 
 domne uere sancte et suscipiende frater.

Multum mihi gaudii praestitit sancti et uenerabilis Innocenti 
 presbyteri aduentus, quod et tuas mihi litteras tradidit et te 
 fidei calore feruentem etiam suis sermonibus indicauit. de furore 
 autem Iuliani et sociorum eius Pelagiique naeniis et garrulitate 
 Celestii magnopere non cures, quorum alter propria uerbositate

 

 

 

 

 
 
 
 blasphemat, alius emendicatis uerbis loquitur.

nec eorum scriptis, 
 quae ignoro, moueor, cum sciam uoluntatem quidem blasphemiae 
 pessimam, sed uires prudentiae et eloquentiae non habere 
 praecipueque sanctarum scripturarum notitiam, quae sunt fidei 
 firmamentum et ius ecclesiastici fori auctoritasque maiorum. 
 tamen, si scripserint et in meas aliquid peruenerit manus, ut non 
 superbe loquar, sed sim par insaniae eorum, omnia elucubrata 
 uolumina eadem uerbositate et una forsitam lucubratiuncula et 
 dictatione confutanda reor.

quod autem ad scribendum cohortaris, 
 graue asello uetulo imponis onus. nos enim et acumen ingenii 
 et uires corporis penitus deseruerunt, quas adsidua morborum 
 debilitate perdidimus. incolumem te et mei memorem 
 Christi, dei nostri, tueatur clementia, domne uere sancte et 
 multum desiderande frater.

Quantum gaudii super ordinatione pontificatus tui sancto 
 Innocentio presbytero et nuntium et litteras tuae beatitudinis 
 perferente susceperim, ambigere non potest tua reuerentia, cum 
 olim mutuo iungamur affectu et ante coeperimus nos amare 
 quam nosse interiorque homo ita sibi coniunctus sit, ut

 

 

 

 
 
 
 exterioris hominis damna non sentiat.

haec sola res dolorem nostrum 
 super dormitione sanctae ac uenerabilis uirginis Christi 
 Eustochiae mitigauit, nisi quod et in hoc tristitia non minor 
 sit, quod tanto nobiscum priuata sit gaudio. quo enim illa, si 
 hoc in corpore constituta audire meruisset, gestisset gaudio, 
 quibus precibus et gratiarum actione Christi clementiam flagitasset, 
 quod sanctum ac uenerabilem parentem suum apostolicae 
 cathedrae successorem esse didicisset!

infans Paula, quae in tuis 
 nutrita est manibus, quasi pignus sanctae ac uenerabilis memoriae 
 Laetae nostris est inposita ceruicibus; quod onus utrum ferre 
 ualeamus, domini est scire, quem futura non fallunt, in nobisque 
 nihil opis est praeter sanctam uoluntatem, quae non rerum 
 effectu sed desiderio animi conprobatur.

obsecro reuerentiam 
 tuam, ut quasi ad tuos semper adscribads et nos proprie super 
 profectu et honore reuerentiae (tuae) gaudere cognoscas. certe 
 sanctus ac uenerabilis Innocentius presbyter beatitudini tuae 
 poterit indicare, quantum in ipso maerore gaudii ceperimus et 
 quomodo, si fieri posset, tuis cuperemus haerere conplexibus. 
 
 = [Item.]
 
 
 Propria manu quod scribo, beatitudini tuae scribo. sentiant 
 heretici inimicum te esse perfidiei et oderint, ut a catholicis 
 plus ameris, et executor atque conpletor sis sententiae praecessorum 
 tuorum nec patiaris in episcopali nomine hereticorum 
 patronos atque consortes.

Scriptum est: multa flagella peccatorum, 
 quae nos et merito sustinuisse et sustinere testamur, dummodo 
 proficiant in futuram salutem. hereticorum autem pectora non 
 posse purgari ego testis sum, cui decretum est numquam paenitentiae 
 eorum credere. ad hoc enim simulant caritatem, ut, 
 quos per inimicitias occidere non potuerunt, per fictas amicitias 
 interficiant. pectora eorum plena sunt uenenis et — secundum 
 quod optime locutus es — \'nec Aethiops mutare pellem 
 nec pardus uarietates suas.\' tamen credimus in Christi

 
 cordiam, quod domnus meus sanctus et uenerabilis episcopus 
 Bonifatius eradicet eos spiritu Christi, cui debemus ignoscere, 
 si in principiis suis offert caritatem et per clementiam suam 
 et mansuetudinem seruare conatur, qui tamen numquam curandi 
 sunt. uere dicam, quod sentio: in his hereticis illud exerccndum 
 est Dauiticum: in matutinis interficiebam 
 omnes peccatores terrae. delendi sunt, spiritaliter 
 occidendi, immo Christi mucrone truncandi, qui non possunt 
 per emplastra et blandas curationes recipere sanitatem.

Sanctae et uenerabilis domnae Eustochiae nos uehementer 
 dormitio contristauit, quam in ipso confessionis ardore 
 sciatis spiritum reddidisse, libentiusque habuit et rem famili-

 

 

 

 

 
 
 
 arem et domum suam dimittere et honorata exilia sustinere 
 quam hereticorum conmunione maculari.

Sanctum filium meum Mercatorem ut meo obsequio salutes 
 precor et moneas, ut ostendat ardorem fidei et detestetur 
 eos, qui suspicione aliqua Pelagianae hereseos maculati sunt. 
 praecipueque obsecro, ut sanctos filios meos Marcum, Ianuarium, 
 Primum, Restitutum, Traianum, omnes conmilitones in domino 
 salutes, quorum aliena perditio fuit causa salutis. ego autem et 
 maerore et longa aetate confectus et frequentibus morbis fractus 
 uix in haec pauca uerba prorupi.