Dignam et iustum est. uere dignum et iustum est, ut quod 
 a te, domine, accipimus pretio saltem uocis soluamus. et 
 licet nostra lingua auctoris sui beneficiis digno nequaquam

 

 
 
 
 respondere possit affatu, uult tamen diuino mysterio profecisse, 
 quod facta est. nam cum ceteris animalibus hebetata caligantium 
 crassitudo sit sensuum, uernat in hoc dispositione 
 dominica hominum factura praestantior, quod sola uherius 
 potest sentire factorem: quae tamen cernuis est socianda recte 
 pecudibus, si caelestis ignara muneris uelut elinguis beneficia 
 diuinitus concessa concludat. nam ut absoluit a crimine in 
 holocaustis mysticis non habere quod offeras, ita digna piaculo 
 res est, offerenda subtrahere. parili namque iudicio censendus 
 est et qui numquam loquitur per naturam et qui quod 
 loquitur non reddit auctori idcirco, domine stupendi huius 
 opifex elementi, aliquam tibi a nobis reddi credimus humili 
 satisfactione particulam, quod totum cognoscimus nos debere. 
 quis enim alius praeter te mundi fabricam perpendiculo repentinae 
 iussionis exactam bifida auctoritate solidauit, cum primum 
 praecepti tui miraculo terra coagularetur in pelagus et 
 deductis deinde aquarum inpressionibus illa naufraga post 
 sitiret? cuius etiam nisi tuae inuestigabilis fotu iussionis 
 suscepta germina nutriuntur? qui calorem gignit infusis, qui 
 umorem stillat arentibus ? qui nisi deus noster succidua iungit 
 temporibus tempora, quorum terrae fetus nunc igne feruescant, 
 nunc glacie temperentur, nunc tepore animentur, nunc bibulo 
 liquore consurgant? quis haec omnia et fecit ex nihilo et 
 per lucis ianuam a perpetuae noctis furua densitate discreuit 
 fecitque perenniter laudanda dispositione piissimus post lucis 
 claritatem non horreri tenebras reuertentes per dierum dies? 
 quis te uel dignus aut facundus laudator eloquitur, cuius

 
 
 
 terminata distributio succedenti uarietate fit gratior, quo 
 iubente dulcior lux est, quod aliquando desinit, quam si 
 iugiter permaneret? ecce illa nox, quae mundum hactenus 
 iugo crudelissimae deditionis oppresserat, populos a nexibus 
 uiolentae condicionis absoluit et fit libertatis altrix quae mater 
 fuerat seruitutis. in huius tibi, domine sanctissime, noctis 
 ministerio hoc cereum lumen offerimus, per quod caligo 
 uetusta pellatur, in quo species trino conpaginatae consortio 
 societatis propemodum mysticae glutino coniunguntur, quarum 
 ceram parauit nectareis partubus feta uirginitas, papyrum ad 
 alimenta ignium lympha transmisit, lumen adhibetur e caelo. 
 nil hic habet uox humana quod consecret, ubi totum dirigit 
 superna cognitio. agnoscit hic odorem suum salutiferae uirginis 
 filius, ubi sine coitu nascitur quicquid offertur. non 
 enim hic turicremis Panchaeus adoletur ignis altaribus, non 
 ad triste ministerium extremum mugiens bos percussa litabitur, 
 non bidentum fetus carnificis potius quam sacerdotis mucro 
 desecuit: sufficit ad reparationem aeternitatis perditae, quod 
 non a nobis sed pro nobis agnus occisus est. procul hinc 
 aberit lanista Iudaicus, qui per cicatrices inguinum animas 
 sibi adquisitas tot solet numerare quot uulnerat. Christi 
 nostri libamina infucata simplicitate conplentur. peragit dedicationem 
 corporis nostri crux unda confessio. te ergo quaesumus, 
 domine, ut sicut typico prisca mysterio ita renouanda 
 agmina ducat haec columna trans gurgites: aestuet et nobis

 

 

 
 
 
 semita praeparata per maria et sitiat callis puluerulentus in 
 fluctibus. nil hic est, in quo discrepent antiqua nonis aut 
 moderna ueteribus. tu semper idem dominus et sacerdos 
 meritis par prophetae es, ad cuius precatum fluenta siccentur, 
 ut Hebraeus transeat, Aegyptius deprimatur et mersis in 
 aqua corporibus sola sentiat culpa naufragium. hoc autem 
 tibi, domine, castae operatricis munus et hanc intactae matris 
 sobolem commendamus, per quam meretur habere terra quod 
 caeli est, quae per domos cereas diuino stipant mella conpendio, 
 quibus causa est numerosae progenies nescisse coniugium, 
 ne, dum copularum nexibus occupantur, laborandi tempus 
 effugiat et expectent ut prolem suam turgida aluus effundat. 
 quam herbarum lucro diligentius possunt ore profligare quam 
 semine. in huius autem cerei luminis corpore te, domine, 
 postulamus, ut supernae benedictionis munus adcommodes et, 
 si quis hinc sumpserit aduersus flabra uentorum, aduersus 
 spiritus procellarum tua iussa faciens, sit illi singulare perfugium, 
 sit murus ab hoste fidelibus. simul etiam quaesumus 
 te, at, quia ad uernantis anni faciem passionis ae resurresctionis 
 tuae tempus aptasti, cum post concretas hiemali torpore 
 glebas et infrenata glacie flumina nouellas frondium tunicas 
 gemma conscindit et cum auctore germinum domino nobis 
 omnia reuiuiscunt: da multiplices fructus in terris, nostrum

 
 
 
 effice quod ostendis et sacerdotis nostri uel totius cleri eius 
 incolumitate seruata ubertatem temporum sine aduersa tempestate 
 concede