PASSIO BEATISSIMORUM MARTVRUM QVI APUD CAR- THAGINEM PASSI SUNT SUB IMPIO REGE HUNIRICO DIE VI. NON. IUL. 
 
 (I) Praedicaturus triumphos martyrum beatorum ad enarranda 
 quae gesta sunt auxilium exposco diuinum, ut qui illis 
 praestitit superandi uictoriam, mihi indigno et inmerito quantulacumque 
 uerborum porrigat ornamenta. Tunc etenim ualebo 
 quae desiderata sunt indicare, si ipsi dignentur pro me misero 
 domino supplicare.

(II) Septimus namque agebatur annus crudelissimi atque 
 impiissimi regis Hunirici, et ecce antiquus hostis, ueternosus 
 utique anguis, trisulcis linguae uenena uibrans, Cyrila quondam 
 Arriomanitarum episcopo ministro usus est, subuertens et obtinens 
 animum regis cruenti, ut ita suaderet, non posse eum 
 pacatum atque longaeuum obtinere regnum, nisi nomen perderet 
 innocentum. Qui tamen dei iudicio post non multos dies tur-

pissima morte praeuentus scatens uermibus exspirauit. Insectari 
 coepit ere cruento omnem catholicorum multitudinem, quae 
 per totam prouinciam Africanam in modum, sicut praedictum 
 est Abrahae patriarchae, harenae maris fuerat multiplicata, 
 ut eam rebaptizationis sauciaret machera atque stolam illam

 
 
 
 singularis et puri baptismatis, quam Christus uino carnis suae 
 purificans praelo exprimens crucis fecerat dealbatam, tetrae 
 nigredinis turparet inluuie sordulenta. Accipiens quoque tyrannus, 
 ut erat ducibilis et ferus, serpentinam suggestionem, feralibus 
 edictis uno tempore totam coepit Africam commouere.

Primo sacerdotum et ministrorum copiosissimam et maximam 
 turbam in longinquis et extremis regionibus exilio crudeli detrusit: 
 quibus bis acutum genus frumenti, quod iumentis solis 
 edere concessum est, nequaquam industria molari contritum, 
 sed manente furfuris cortice loricatum, pro miseratione dari 
 praecepit; post uero crescente impietatis insania etiam hoc

auferri crudelissimus imperauit. Post modicum quoque temporis 
 uniuersas simul ecclesias praeiudicatis uenerabilibus portis 
 caementis ingentibus claudi mandauit : uniuersa namque monasteria 
 uirorum uel puellarum sanctarum gentilibus id est Mauris 
 cum habitatoribus donare praecepit. Unus fuit omnibus eiulatus, 
 unus pro Christo moriendi integer et plenus affectus. Paria 
 currebant flumina lacrimarum, quia permiserat dominus cibari 
 eos panem lacrimarum et potari eos in lacrimis 
 in mensuram aut forsitan sine mensura.

Etsi reperta 
 est exiens de arca inhians cadaueribus mortuis pars aliqua 
 pereuntium coruorum, maior est tamen in nomine trinitatis 
 numerus felicium columbarum. Quanti nobiles et optimi uiri, 
 ampli et lati cespitis domini, terram cum caelo commutauerunt 
 et simul corpus cum substantia tradiderunt, atque delicatae 
 et nobilissimae feminae contra uerecundiam naturae spectante

 

 

 
 uulgo uirgis caesae uariisque tormentis cruciatae uictricia trophea 
 portarunt! quanti infantuli inridentes edicta feralia ante 
 mundum contempserunt, priusquam inlecebrosam eius semitam 
 introirent!

(III) Tunc adprehensi sunt et septem fratres, quantum continet 
 ad concordiam dominicae seruitutis in monasterio habitantes 
 in unum, quia bonum est et iucundum habitare 
 fratres in unum, id est Bonifatius diaconus, Seruus subdiaconus, 
 Rusticus subdiaconus, Liberatus abba, Rogatus monachus, 
 Septimus monachus et Maximus monachus, in numero 
 scilicet Macchabeorum germanorum, quos una mater ecclesia 
 catholica genuerat et per uiscera fontis aeterni salubriter pepererat, 
 de territorio Capsensis ciuitatis, cui praefuit sanctus 
 Uindemialis sacerdos egregius et Christi fidelis antistes.

Qni 
 adtracti ad urbem Carthaginiensem, primo eis inlecebrosis 
 blandimentis serpens uoluit sibilare, promittens honores caducos 
 et diuitias ingentium uoluptatum nec non et regis amicitias 
 uel alia multa, quae solent insipientium animas aucupante 
 diabolo uisco mundiali captare. Sed haec omnia milites dei 
 acsi contagia respuerunt, clamantes uno ore: \'unus dominus, 
 una fides, unum baptisma. Nec poterit in nobis adiuuante 
 domino iterari, quod in sancto euangelio semel praeceptum est 
 dari; quia qui semel lotus est, non habet necesse iterum

 

 

 
 
 
 lauari, quia mundus est totus. Facite quod uultis, inferte 
 poenas corporibus nostris: melius est temporalia ad modicum 
 sufferre supplicia, quam aeterna pendere et subire tormenta. 
 Habete quae promittitis, cum ipsis diuitiis post paululum perituri. 
 Nobis uero nullus de postibus frontium ualebit euellere, 
 quod in uno baptismate artifex trinitatis dignatus est titulare'.

(IV) Quid multa? Dum tali constantia diuinitus munirentur, 
 iussi sunt carcerali custodiae mancipari, et ita crudelius onerati 
 ferri ponderibus tenebrosis deputati sunt locis, ubi nulla 
 miseratio adrideret lenitatis. Sed populus ille memoratae urbis, 
 in domino semper fidelis, dato munere carcerariis die ac nocte 
 Christi martyres frequentabat et ita ab eis doctrina et uirtute 
 fidei roborabatur, ut talia etiam ipsi pro Christi nomine 
 plena delectatione perferre cuperent et capulo persequentis 
 facilia subponerent colla.

Hoc autem tyrannicas peruenit ad 
 aures; qui ebrietate furoris accensus iubet eos adhuc inauditis 
 suppliciis adigi et maioribus uinculis onerari, nauemque imperat 
 lignorum aridorum manipulis adimpleri atque in eadem 
 omnibus alligatis in medium pelagus igne supposito concremari. 
 (V) Eductisque illis de custodia multitudo populi dei bellatores 
 trinitatis quasi agnos innocuos ad uictimam deducebat, 
 et rugientium pondera catenarum quasi quaedam monilia peruidebat, 
 quia non fuerunt illa uincula, sed potius ornamenta.

Incedebant itaque cum fiducia ad supplicium, quasi ad epulas 

 
 
 
 concurrentes, una uoce per ambitus platearum domino decantantes: 
 \'gloria in excelsis deo et in terra pax hominibus 
 bonae uoluntatis. Uotiua nobis haec dies est et omni 
 sollemnitate festiuior. Ecce nunc tempus acceptabile, 
 ecce nunc dies salutis, quando pro fide domini dei nostri 
 proferimur ad praeparatum supplicium, ne amittamus adquisitae 
 fidei indumentum\'. Sed et populis publica uoce clamabant: 
 \'ne timeatis, o populi dei, neque formidetis minas atque terrores 
 praesentium tribulationum, sed potius moriamur pro 
 Christo, quomodo et ipse mortuus est pro nobis, redimens nos 
 pretio sui sanguinis sanguinis.

Unum tamen uehementi conatu, 
 qui inter eos infantulus uidebatur, nomine Maximum, cupiebant 
 auctores malorum a sanctorum consortio separare dicentes: 
 infantule, quid festinas ad mortem? dimitte eos, insaniunt, 
 et audi consilium nostrum, ut possis inuenire uitae remedium 
 et tanti regis adire palatium*. Tunc ille, aetate quidem puerili, 
 senili tamen maturitate, clamabat: nemo me separat a 
 sancto patre meo Liberato abbate et a fratribus meis, qui me 
 in monasterio nutrierunt. Cum ipsis sum in timore dei conuersatus, 
 cum ipsis desidero passionem suscipere, cum quibus 
 credo me et futuram gloriam inuenire.

Nolite putare, quia 
 potestis seducere pueritiam meam: simul nos dominus septem 
 uoluit congregare, simul dignabitur omnes uno martyrio coronare. 
 Quomodo nemo perire potuit de septenario illo numero 
 felicium Macchabeorum, ita etiam septenus nostrae congregationis 
 numerus nullum inueniet detrimentum. Nam si negauero

 

 
 
 
 eum, et ipse negabit me, quoniam ab ipso dictum est: qui 
 me negauerit coram hominibus, negabo et ego eum 
 coram patre meo, qui est in caelis; et qui me confessus 
 fuerit coram hominibus, confitebor et ego 
 eum coram patre meo, qui est in caelis\'.

(VI) Perducti itaque cum festinatione ad naualem supplicium 
 pro uoluntate infandi regis uel crudelium ministrorum, extensis 
 manibus et pedibus clauati feruntur potius quam ligati. Qui 
 dum ignis fuisset lignis iniectus, statim imperio diuino uidentibus 
 cunctis extinctus est; et dum saepius renouaretur nutrientibus 
 pabulis, iterum atque iterum extinguebantur rogi 
 globi flammarum. Et cum exinde magis tyrannus furore simul 
 esset et rubore repletus, iussit eos remorum uectibus enecari 
 et ita singulos in modum canum cerebris comminutis extingui. 
 
 Qui tali genere mortis debitum spiritum feliciter domino reddiderunt, 
 nec expauerunt lignis quatientibus mortificari, quibus 
 semper fuit spes omnis in ligno.

Sed cum in mari uenerabilia 
 corpora iactarentur, ilico, quod contra naturam est aequoris, 
 eadem hora inlaesa corpora pelagus litori reddere maturauit, 
 nec ausus fuit, ut moris est, triduana dilatione in profundo 
 retinere, ne praecepto dominico minime paruisset. Ad quod 
 miraculi genus et ipse tyrannus, licet inpaenitens, ut fertur, 
 expauit. Gaudens autem quae aderat multitudo corpora sanctorum 
 martyrum diligenti tradidit sepulturae praeeunte clero

 

 

 

 
 
 
 uenerabili Carthaginiensis ecclesiae; ubi etiam et praedicandi 
 diacones, tertio iam confessores effecti, Salutaris et Muritta, 
 geruli reliquiarum adfuerunt.

(VII) Hnmatae sunt igitur cum hymnis soUemnibus lypsanae 
 beatae sanctorum in monasterio Biguae contiguo basilicae, 
 quae dicitur Celerinae. Et sic in confessione trinitatis beatissimi 
 martyres passi sunt et speciosum cursum certaminis 
 sui coronante domino perfecerunt. Cui est honor et gloria in 
 saecula saeculorum. Arnen.

 
 
 EXPLICIT STORIA aFRICana. 
 
 INCIPIT STORiaE RoMaNaE
 
 LIBER pRImus.