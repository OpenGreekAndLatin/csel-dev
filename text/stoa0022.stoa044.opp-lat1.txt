Lecto prophetico libro, qui inscribitur Tobis, quamuis plene 
 nobis uirtutes sancti prophetae scriptura insinuauerit, tamen 
 conpendiario mihi sermone de eius meritis recensendis et 
 operibus aput uos utendum arbitror, ut ea quae scriptura 
 historico more digessit latius nos strictius conprehendamus 
 uirtutum eius genera uelut -quodam breuiario colligentes.

fuit 
 uir iustus misericors hospitalis: et hoc uirtutum choro praeditus 
 subiit aerumnam captiuitatis, quam ferebat humiliter 
 atque patienter, communem magis iniuriam quam priuatam 
 dolens nec sibi uirtutum suffragia nihil profuisse deplorans, 
 sed magis eam sibi contumeliam minorem peccatorum suorum 
 pretio inlatam arbitratus.

edictum meruit, ne quis ex filiis 
 captiuitatis mortuum sepulturae daret; at ille interdicto non 
 reuocabatur magis quam incitabatur, ne deserere officium 
 pietatis mortis metu uideretur; erat enim misericordiae pretium 
 poena mortis. talis flagitii deprehensus reus uix tandem 
 per amicum potuit direpto patrimonio egenus exul restitui suis.

iterum in his uersabatur officiis, si quid alimenti foret, 
 peregrinum cum quo cibum sumeret quaerens. itaque cum 
 fessus a sepulturae reuertisset munere, adpositis sibi edendi 
 subsidiis misso filio quaerebat consortem conuiuii. dum conuiua 
 adcersitur, nuntiatis insepulti corporis reliquiis conuiuium 
 deserebat nec putabat pium, ut ipse cibum sumeret, 
 cum in publico corpus iaceret exanimum.

hoc illi cotidianum 
 opus, et magnum quidem; nam si uiuentes operire nudos 
 lex praecipit, quanto magis debemus operire defunctos! si 
 uiantes ad longinquiora deducere solemus. quanto magis 
 in illam aeternam domum profectos, unde iam non reuertantur? 
 ego inquit Iob super omnem infirmum fleui. 
 quis infirmior defuncto, de quo dicit scriptura alibi: supra 
 mortuum plora? Ecclesiastes autem ait: cor sapientium 
 in domo luctus, cor autem stultorum in domo epularum. 
 nihil hoc officio praestantius, ei conferre qui tibi 
 iam non possit reddere, uindicare a uolatilibus, uindicare a 
 bestiis consortem naturae. ferae hanc humanitatem defunctis 
 corporibus detulisse produntur: homines denegabunt?

Tam sancto fessus officio propheta dum requiescit iu cubiculo 
 suo, cadenti de passerum nido albugine caecitatem incidit. 
 nec conquestus ingemuit nec dixit: \'haec merces laborum 
 meorum?\' fraudari se magis doluit obsequiorum quam

 

 
 
 
 oculorum munere nec caecitatem poenam, sed inpedimentum putabat. 
 et cum uictum mercede leuaret coniugis, ne quid furtiuum 
 domum suam intraret cauebat. uxor haedum pro mercede 
 acceperat; at ille plus honestati quam pietati consulens cui 
 suam debebat alimoniam <fidem non deferebat. pecuniam> 
 conmendauerat proximo suo, quam toto uitae suae spatio in 
 tanta indigentia non poposcit. uix ubi se fessum uidit et 
 depositum senectute, insinuauit filio non tam cupiens conmendatum 
 reposcere quam sollicitus ne fraudaret heredem.

quod igitur conmendauit pecuniam et non faenerauit, iusti 
 seruauit officium; malum est enim faenus, quo quaeruntur 
 usurae. sed non illud faenus malum, de quo scriptum est: 
 faenera proximo tuo in tempore necessitatis illius. 
 nam et Dauid ait: iustus miseretur et commodat. 
 aliud illud faenus est iure exsecrabile, dare in usuram pecuniam, 
 quod lex prohibet. sed Tobis hoc refugiebat, qui 
 monebat filium, ne praeceptum domini praeteriret, ut ex 
 substantia sua elemosynam faceret, non pecuniam faeneraret, 
 non auerteret faciem suam ab ullo paupere. haec qui monet 
 condemnat usuras faenoris, ex quo multi quaestum fecerunt 
 et multis conmodare pecuniam negotiatio fuit. et quidem 
 eam prohibuere sancti.

quo grauius malum faenus est, eo

 

 
 
 
 laudabilior qui illud refugit. da pecuniam, si habes: prosit 
 alii quae tibi est otiosa. da quasi non recepturus, ut de lucro 
 cedat, si reddita fuerit. qui non reddit pecuniam reddit gratiam. 
 si fraudaris pecunia, adquiris iustitiam; iustus est enim 
 qui miseretur et commodat. si amittitur pecunia, comparatur 
 misericordia; scriptum est enim: qui facit misericordiam 
 faenerat proximo.

Multi dispendii metu non faenerant, dum fraudem uerentur, 
 et hoc est quod petentibus consueuerunt referre. horum unicuique 
 dicitur: perde pecuniam propter fratrem et 
 amicum et non abscondas illam sub lapide in perditionem. 
 pone thensaurum tuum in praeceptis 
 altissimi, et proderit tibi magis quam aurum. sed 
 obsurduerunt aures hominum ad tam salutaria praecepta et 
 maxime diuites aere illo pecuniae suae aures clausas habent. 
 dum pecuniam numerant, responsa non audiunt. simul ut 
 aliqui necessitate constrictus aut pro suorum redemptione 
 sollicitus, quos captiuos barbarus uendat, rogare coeperit, 
 statim diues uultum auertit, naturam non recognoscit, humilitatem 
 supplicis non miseratur, necessitatem non subleuat, 
 fragilitatem communem non considerat, stat inflexibilis, resupinus, 
 non precibus inclinatur, non lacrimis mouetur, non 
 heiulatibus frangitur, iurans quod non habeat, immo et ipse 
 faeneratorem requirat, ut necessitatibus subueniat suis. quid 
 addis duritiae et auaritiae tuae sacramentum? non absolueris

 

 
 
 
 periurio, sed ligans.

at ubi usurarum mentio facta fuerit aut 
 pignoris, tunc deiecto supercilio faenerator adrisit et quem 
 ante sibi cognitum denegabat eundem tamquam paternam 
 amicitiam recordatus. osculo suscipit, hereditariae pignus 
 caritatis appellat, Here prohibet. quaeremus, inquit, domi si 
 quid nobis pecuniae est, frangam propter te argentum paternum, 
 quod fabrefacti est. plurimum damni erit. quae usurae 
 conpensabunt pretia emblematorum? sed pro amico dispendium 
 non reformidabo. cum reddideris, reficiam. itaque antequam 
 det, recipere festinat et qui in summa subuenire se dicit 
 usuras exigit. \'calendis\' inquit \'usuras dabis, faenus interim, 
 si non habueris unde restituas, non requiro\'. ita ut semel 
 det, frequenter exagitat et semper sibi debere efficit. hac arte 
 tractat uirum. itaque prius eum chirographis ligat et adstringit 
 uocis suae nexibus. numeratur pecunia, addicitur libertas, 
 absoluitur miser minore debito, maiore alligatur.

talia sunt 
 uestra, diuites, beneficia: minus datis et plus exigitis. talis 
 humanitas, ut spolietis etiam, cum subuenitis. fecundus uobis 
 etiam pauper ad quaestum est. usurarius est egenus: cogentibus 
 uobis habet quod reddat, quod inpendat non habet. 
 misericordes plane uiri quem alii absoluitis uobis addicitis. 
 usuras soluit qui uictu indiget. an quicquam grauius? ille 
 medicamentum quaerit, uos offertis uenenum: panem implorat,

 

 
 
 
 gladium porrigitis: libertatem obsecrat, seruitutem inrogatis: 
 absolutionem precatur, informis laquei nodum stringitis.

Hanc praecipue iniustitiam deplorat sanctus Dauid dicens: 
 uidi iniquitatem et contradictionem in ciuitate. 
 et non defecit inquit de plateis eius usura et dolus. 
 itaque cum proditionem Iudae subiecerit, hoc praemisit, siue 
 quod ultra sacrilegii inuidiam coniuratis dominicae necis 
 faenoris crimen adcederet siue quod tantum sacrilegium satis 
 abundeque usura faenoris ultum iret. mali faeneratores, qui 
 dederunt pecuniam, ut interficerent salutis auctorem, mali et 
 isti qui dant, ut interficiant innocentem. et iste quoque qui 
 pecuniam acceperit ut proditor ludas laqueo se et ipse suspendit. 
 ipsum quoque ludam hoc maledicto putauit esse 
 damnandum, ut scrutaretur faenerator eius substantiam. quia 
 quod proscriptio tyrannorum aut latronum manus operari 
 solet, hoc sola faeneratoris nequitia consueuit inferre. doctiores 
 autem ipsum faeneratori putant diabolum conparatum, qui 
 res animae et pretiosae mentis patrimonium faenore quodam 
 usurariae iniquitatis euertit. sic sumptu capit, sic auro inlicit, 
 sic reatu inuoluit, sic caput pro thensauro reposcit.

quid uobis 
 iniquius, qui nec sic capitis estis solutione contenti? quid 
 uobis iniquius, qui pecuniam datis et uitam obligatis et

 

 
 
 
 patrimonium? accipitis aurum argentumque pro pignore et 
 adhuc illum debitorem dicitis qui uobis plus credidit quam 
 accepit a uobis? uos creditores adseritis, qui amplius debeatis, 
 uos inquam dicitis creditores, qui non homini, sed pignori 
 credidistis.

bene faenus appellatur, quod datis: ita uile ac 
 
 faeneum est. sortem dicitis quod debetur. etenim uelut urna 
 ferali misera sors uoluitur perituri debitoris luenda supplicio. 
 stant pallentes rei ad sortis euentum. non sic trepidant de 
 quorum damnatione sors ducitur, non sic deiecti ac suspensi 
 pauitant de quorum captiuitate expectatur sortis euentus. illic 
 enim unius captiuitas, hic plurimorum addicitur. et fortasse 
 ideo sors, quia in euentu sunt patrimonia, quae sub hac 
 sorte uoluuntur. magnum et memorabile beneficium dei. hoc 
 specialiter ore prophetico praedicatur, quod in patres contulit, 
 quia ex usuris et iniquitatibus liberauit eos. et 
 proprie ait: ex usuris liberauit eos, quia usurae inferunt 
 seruitutem, quasi diceret: ex seruitutis uinculo ereptos reddidit 
 libertati.

graue uocabulum debitorum. debita peccata 
 dicuntur, debitores quoque criminosi appellantur; sic enim 
 et isti sicut illi de capite decernunt. culpae tamen habent 
 nominum suorum ut factorum diuersitatem: debita quamuis 
 diuersae quantitatis unum habent nomen, unum onus, unum 
 periculum. nescit ergo quid poscat infelix qui pecuniam 
 petit mutuam: quid accipiat ignorat.

Non nouit pecunia faeneratoris uno diutius loco stare 

 

 
 
 
 solita transire per plurimos. uno teneri nescit sacculo, uersari\' 
 ac numerari expetit: usum requirit, ut adquirat usuram. fluctus 
 quidam est maris, non fructus. pecunia numquam quiescit. 
 labitur uelut scopulo inlisa: ita gremium debitoris percutit 
 et continuo relabitur eo, unde processit. cum murmure uenit, 
 cum gemitu reuertitur. frequenter tamen placidum stat uentis 
 mare, semper faenoris unda iactatur. mergit naufragos, expuit 
 nudos, uestitos exuit, insepultos relinquit. nummum ergo 
 petis et naufragium suscipis. hinc Charybdis circumstrepit, 
 hinc Sirenes, quae uoluptatis specie et canorae dulcedinis 
 suauitate in uada caeca deductos repetendae domus, ut ferunt 
 fabulae, spe et cupiditate fraudabant.

statim uenditores unguenti 
 et diuersarum specierum inruunt uelut canes quidam 
 sagaci praedae uagantis odore perstricti, uenatores, piscatores, 
 aucupes, caupones quoque miscentes mero aquam, qui 
 nobilitatem uetusti generis et patriae ac natalem diem uini 
 circumsonent. circumstantes repente parasiti quem ante solebant 
 spernere salutant, deducunt, ad laetitiam prouocant, ad 
 sumptum incitant dicentes: uenite et fruamur bonis 
 quae sunt et utamur creatura tamquam iuuentute 
 celeriter. uino pretioso et unguentis nos impleamus, 
 et non praetereat nos flos temporis. coronemus 
 nos rosis, antequam marcescant. nullum pratum 
 sit, quod non pertranseat luxuria nostra: 
 ubique relinquamus signa laetitiae, quoniam haec

 

 
 
 
 est pars nostra et haec est sors.

et uere sors omnis illorum facta est, tu autem remanes exors bonorum. non 
 talis sortis tibi scriptura monstrauit, non inter tales sortes 
 Dauid sanctus memorat dormiendum dicens: si dormiatis 
 inter medias sortes. nam si in medio illarum dormisses 
 sortium, id est ueteris et noui testamenti, non te pecuniae 
 cupiditas in uoraginem deterrimi faenoris demersisset, sed 
 gratia spiritalis fidei tibi dedisset argentum et in speciem 
 auri diuinae sapientiae institutione formasset. etenim si nos 
 unum testimonium diuinae scripturae posuimus et luxuriosum 
 illud conuiuium declinauimus, utique potuit et iste saluari. 
 si oraculis caelestibus inhaesisset.

Reuertamur tamen ad conuiuium, non ut eius degustemus epulas, sed cauendas aliis demonstremus. oneratur mensa 
 peregrinis et exquisitis cibis, adhibentur nitentes ministri 
 magno empti pretio, sumptu maiore pascendi, bibitur in noctem, 
 dies conuiuio clauditur, ebrietati deficit. surgit ille uini 
 plenus, uacuus opum, dormit in lucem, euigilans somnium 
 putat. etenim ut in somnis sibi uidetur subito diues ex paupere, 
 sic etiam egenus ex diuite. dum defluit interim pecunia. 
 usura superfluit. tempus minuitur, faenus augetur: thensaurus 
 exinanitur, sors accumulatur. paulatim conuiuae se subtrahunt, 
 sponsores conueniunt: mane faenerator pulsat ad ianuas,

 

 
 
 
 queritur dies solutionis transisse praescriptos, iniuriis uigilantem\' 
 adoritur, in somnis dormientem excitat. non noctes quietae, 
 non dies suauis est, non sol iucundus. detrahuntur paulatim 
 auratae ac sericae uestes et ueneunt dimidio minoris. ponit 
 cum lacrimis ornamenta coniux iam tristior empta carius, 
 uendenda uilius. in auctione pueri constituuntur mensae 
 ministri et male adsueti emptorem auertunt. offertur pecunia 
 creditori: \'uix\' inquit \'haec soluit usuram, caput debes\'.

redit 
 exhausto patrimonio capitis reus et imminuto faenore, accipit 
 indutias tristiores bellicis quasi post biduum proeliaturus. in 
 bello enim incerta uictoria, hic certa inopia: illic se clipeo 
 tegit, hic nudus occurrit: illic lorica pectus includit, hic 
 carcere totus includitur: illic manus telis onerat, armat 
 sagittis, hic aere uacuas offert uinculis adligandas. ducitur 
 plerumque uterque captiuus: ille habet quem accuset aduersum 
 belli euentum, hic praeter se quem accuset non habet. 
 nihil est intolerabilius ea miseria, quae excusari non potest. 
 acerbat conscientia pondus iniuriae.

tunc secum reputat, tunc 
 scripturas recordatur, tunc dicit: nonne mihi scriptum est: 
 bibe aquam de tuis uasis et de puteorum tuorum 
 fontibus. quid mihi cum puteo faeneratoris, ubi et aqua\' 
 includitur? suauiora erant holera cum securitate quam alieno 
 partae epulae cum sollicitudine. non oportuit aliena quaerere. 
 deinde incideram debita, de meis oportuit fontibus remedium

 

 
 
 
 quaerere. erant domi uasa minutiora. melius erat ministerium 
 deesse quam cibum, melius uestem uenalem proponere quam 
 libertatem addicere. quid profuit quod publicare paupertatem 
 meam uerecundatus sum? ecce alius publicauit.

ego nolui 
 nutritores uendere, ecce alius adiudicat. sera haec consideratio. 
 tunc decuit metuisse tuis, cum acciperes aliena: tunc 
 decuit succurrere, cum uulnera prima proserperent. melius 
 fuerat in principio tenuare sumptum et necessitatem debiti 
 rei familiaris angustiis ableuare quam ut ad horam ditatus 
 alienis postea exuereris et propriis.

Accusamus debitorem. quod inprudentius se gesserit, sed 
 tamen nihil nequius faeneratoribus, qui lucra sua aliena damna 
 arbitrantur et dispendio suo deputant quidquid ab aliis possidetur. 
 aucupantur heredes nouos, adulescentulos diuites explorant 
 per suos, adiungunt se simulantes paternam atque auitam 
 amicitiam, uolunt domesticas eorum cognoscere necessitates. 
 si quam causam inuenerint, accusant uerecundiam, 
 pudorem arguunt, quod non ante de se speratum fuerit atque 
 praesumptum; sin uero nullos laqueos alicuius necessitatis 
 offenderint. intexunt fabulas, aiunt nobile praedium esse 
 uenale, amplam domum, accumulant prouentus fructuum, 
 annuos reditus exaggerant, hortantur ut coemat. similiter faciunt 
 pretiosas uestes et monilia nobilia praedicantes. neganti 
 se habere pecuniam ingerunt suam dicentes: \'utere ut tua;

de fructibus emptae possessionis pretium multiplicabis,

 

 

 
 
 
 debitum reddes\'. praetendunt alienos fundos adulescenti, ut eum 
 spolient suis: tendunt retia, simul ut indagine cincta spatia 
 fuerit ingressus, cogunt eum in retia cautionum, laqueos 
 usurarum; petunt obligari sibi auitum praetorium, paternum 
 sepulchrum. praestituitur dies solutioni, dissimulatur conuentio, 
 quando potest solutio sustineri. ubi satis securum reddiderint, 
 repente ingruunt et instant uehementius, causanti 
 incumbunt dicentes: \'tu possides tua praedia, nos nostram 
 pecuniam non habemus: aurum dedimus, lignum tenemus: 
 tibi fructuum emolumenta procedunt, nobis nihil accrescit 
 pecuniae. otiosa causatio est: saltem renouetur chirographum\\

Itaque dum primo adulescens nihil putat de uestibus suis 
 aut etiam possessionibus esse uendendum aut ad haec facienda 
 poscit dilationem, usurae adplicantur ad sortem, adcumulatur 
 centesima. iam suspirare incipit, iam malum suum agnoscere. 
 die ac nocte usuram cogitat, quicquid occurrerit, faeneratorem 
 putat, quicquid crepuerit, uocem sibi uidetur faeneratoris 
 audire. si habes, cur non soluis? si non habes, cur malum 
 malo adiungis et de uulnere quaeris remedium? cur cotidie 
 obsidionem pateris faeneratoris, expugnationem times? uetus 
 sententia est: faeneratoris et debitoris sibi occurrentium 
 prospectum amborum facit dominus. alter

 

 
 
 
 quasi <canis> praedam requirit, alter aperta quasi praeda 
 declinat: ille quasi leo quaerit quem deuoret, iste quasi bos 
 iuuenculus praedonis impetum reformidat: ille quasi accipiter 
 unguibus olorem quaerit inuadere, iste quasi anser aut fulica 
 mauult se uel in praerupta deicere uel in profunda demergere 
 quam istum humani corporis accipitrem sustinere. quid cotidie 
 fugis? etsi non occurrat faenerator, occurrit tibi inopia 
 tamquam bonus cursor. ambos ergo uidet dominus, faeneratorem 
 et debitorem, occurrentes sibi ambos spectat testis 
 alterius iniquitatis, alterius iniuriae: illius auaritiam condemnat, 
 huius stultitiam. ille gressus debitoris singulos numerat, 
 aucupatur deflexus: iste continuo post columnas caput obumbrat; 
 nullam enim habet debitor auctoritatem. ambobus in 
 digitis usurarum repetitur saepius calculatio. par cura, sed 
 dispar allectus: alter laetatur incremento faenoris, alter 
 cumulo debitionis adfligitur, ille quaestus numerat, hic aerumnas.

Quid fugis hominem, quem poteras et non timere? quid 
 fugis aut quousque fugies? si quis pulsauerit nocte, faeneratorem 
 putas: sub lectum ilico. si quem subito intrare senseris, 
 tu foras exsilis. canis latrat, et cor tuum palpitat, sudor

 

 

 
 
 
 effunditur, anhelitus quatit, quaeris quid mentiaris ut faeneratorem 
 differas, et, cum dilationem inpetraueris, gaudes. funere 
 tuo simulat se faenerator grauari, sed libenter inpertit: quasi 
 uenator, qui feram cinxerit, securus est praedae. tu oscularis 
 caput, amplecteris genua et quasi ceruus sagittae toxico ictus 
 paululum procedens tandem uictus ueneno procumbis aut 
 quasi piscis, qui fuscina fuerit infixus, quocumque fugerit 
 uulnus uehit. et uere piscis ille in esca mortem deuorat, ille 
 hamum gluttit, dum cibum quaerit, sed tamen hamum non 
 uidet, quem tegit praeda: tu hamum cernis et gluttis. hamus 
 tuus faenus est creditoris, hamum uoras et uermis te semper 
 adrodit. ipsa est esca, quae decipit. itaque et tibi faenoris 
 nec cibus usui est et hamus uulneri. an ignoras quia semel 
 inlaqueatus nodo se magis, si fugiat, ipse constringit et intra 
 retia positus fugiendo magis deicit super se retia? in plateis 
 fugis, cum intra parietes tutus esse non possis. inuenit te, 
 cum uoluerit, faenerator. denique ubi tempus impleueris. 
 sicut lupus nocte inruit, dormire non sinit, expectato die ad 
 publicum trahit aut tabulis uenditionis cogit suscribere. ut 
 fureris pudoris dispendium, subscribis ilico uenditurus auitum

 

 
 
 
 sepulchrum, paterno sane ut praetexatur aliquid uerecundiae. 
 emitur ieiunum solum, iactatur quod infecunda uendiderit, 
 dispendiis onerauerit uenditorem, et superioris temporis adscribuntur 
 dispendiis damna praesentis. mox et laudata uenduntur 
 et inferuntur iam non instrumenta, sed uincula.

Tamen adhuc quaerenti fideiussores tribuuntur indutiae, 
 non ut praedam libertatis inueniat, sed ut consortem seruitutis 
 adiungat, qui se societ aerumnoso. at quid iuuare potest 
 alienae calamitatis accessio? iam et amici fugiunt, conuiuae 
 non recognoscunt: ipse quoque conspectus omnium refugit 
 et ut pugil ictus uarios concertantium ita iste honestorum 
 uitat occursus et sollicitus, ubi in aliquem offenderit, uigilanti 
 exit obtutu. redit paratus ad uincula, redit mortem 
 optans, cogitans eam sibi, si moreretur, (moram> inferre. 
 redit misere se ipse condemnans, quod alienam pecuniam non 
 refugerit et faeneratoris se aere deuinxerit.

o quantos miseros 
 aliena fecerunt bona? quid tibi, inquit ut bibas aquam 
 Geon? quid inquam tibi, ut biberes calicem faeneratoris? 
 \'multi\' inquit \'mutuati ad tempus et necessitatibus consuluerunt 
 suis et pecuniam reddiderunt). et quanti se propter 
 faenus strangulauerunt? illos consideras, hos non numeras. 
 reminisceris euasisse aliquos, non reminisceris oppetisse: nummos 
 redditos imputas, laqueos adpetitos non conputas, quos

 

 
 
 
 deformitati tam dedecoris conuentionis plerique uerecundiores 
 ad contumeliam, fragiliores ad iniuriam expetito interitu 
 praetulerunt opprobrium uitae amplius quam mortis supplicium 
 pertimescentes.

1 Uidi ego miserabile spectaculum, liberos pro patemo debito 
 in auctionem deduci et teneri calamitatis heredes, qui non 
 essent participes successionis, et hoc tam immane flagitium 
 non erubescere creditorem. instat urguet addicit. \'mea\' inquit 
 \'nutriti pecunia pro alimonia seruitium recognoscant, pro 
 sumptu licitationem subeant. agitetur hasta de pretiis singulorum\'. 
 non inmerito hasta agitatur, ubi caput quaeritur: non 
 inmerito ad auctionem peruenitur, ubi sors poscitur. haec est 
 faeneratoris inhumanitas, haec debitoris stultitia, ut filiis, 
 quibus pecuniam non relinquit, libertatem auferat, pro testamento 
 chirographum dimittat, pro emolumento hereditatis 
 syngrapham obligationis. quid sibi uult paterni in liberos 
 scriptura maledicti, ubi nulla est impii offensa peccati? an 
 potest durius aliquod esse maledictum grauiusque seruitium? 
 et illa saepe post mortem habet defunctus conpendia, quod 
 non spectat miserias filiorum.

uendit plerumque et pater liberos 
 auctoritate generationis, sed non uoce pietatis et ad auctionem 
 pudibundo uultu miseros trahit dicens: 'soluite, filii,

 

 
 
 
 gulae meae sumptum, soluite paternae mensae pretium; uomite 
 quod non deuorastis, reddite quod non accepistis, hoc 
 meliores, quod uestro pretio redimitis patrem, uestra seruitute 
 paternam emitis libertatem.\'

Esto ut aliquis qui subuenire possit accedat. quis tantam 
 expleat Charybdin, quis rationes faeneratoris agnoscat, quis 
 auaritiam satiet. quae non iste pretia exaggeret, cum uiderit 
 redemptorem? non enim suo magis lucro quam alieno detrimento 
 pascitur. uera profecto, uera est utpote dei diuina 
 sententia. qui cum iratus esset propter impietatem populi 
 Iudaeorum, quod post deos abiret alienos, cui inquit faeneratori 
 uendidi uos? uenditur enim qui obligatus fuerit 
 faeneratori et uenditur non uno pretio, sed cottidiano, uenditur 
 non cum definitione, sed cum accessione diuturna. noua 
 usurarum auctio per menses singulos, noua sub cotidiana 
 licitatione uenditio. qui plus optulerit trahit semper, uenalis 
 addicitur, numquam quasi uenditus aestimatur. magna igitur 
 uis caelestis sententiae. non satis iudicauit dominus dicere: 
 cui uendidi uos? addidit faeneratori. offensus nihil 
 potuit grauius inuenire, quo uindicaret in perfidos. derelictus 
 expostulat, cur ita fugerint salutis auctorem, quasi faeneratori 
 eos alicui dominus uendidisset digna poena dominum relinquentis. 
 habent serui quod amplius quam carceris poenas et 
 uincula reformident, habent liberi quod paueant pro libertatis 
 incuria.

simul illud aduerte quod faeneratio praeuaricationis 

 

 
 
 
 materia iudicata sit, quod is facile recedat a domino qui 
 faeneratori se potuerit obligare; faenus enim radix mendacii, 
 causa perfidiae est. \'ego uos\' inquit \'non uendidi, sed peccatis. 
 catis uestris uenditi estis\'. ergo qui se faeneratori 
 obligat ipse se uendit et quod peius est, uendit se non aere, 
 sed culpa.

Quis iste peccati est faenerator nisi diabolus, a quo Eua 
 mutuata peccatum obnoxiae successionis usuris omne genus 
 defaenerauit humanum? denique quasi malus faenerator chirographum 
 tenuit, quod postea dominus suo cruore deleuit. 
 etenim quod mortis erat scriptum apicibus debuit morte 
 dissolui. faenerator ergo diabolus. denique ostendebat saluatori 
 diuitias suas dicens: haec omnia tibi dabo, si procidens 
 adoraueris me. at uero dominus aeris solutor 
 alieni nihil ipsi debebat, qui poterat dicere: ecce uenit 
 huius mundi princeps et in me suum non inuenit 
 nihil. nihil debebat, sed soluebat pro omnibus, sicut ipse 
 testatur dicens: quae non rapui tunc exoluebam.

quid 
 distat malitia huius principis mundi? faenerator pecuniae 
 caput obligat, manum tenet, sortem ducit, centesimam exigit. 
 o nomen triste de dulci! dominus ouem centesimam liberauit - illa 
 centesima salutis, haec mortis est — et terra bona centuplum 
 fructum reddit. uae his qui dicunt quod amarum

 
 
 
 est dulce et quod dulce amarum! quid amarius usura, 
 quid dulcius gratia? nonne hoc ipso sermone, quo centesimam 
 appellant, reuocare deberent in memoriam redemptorem, 
 qui uenit centesimam ouem saluare, non perdere?

quis grauior 
 exactor est? et hoc triste nomen. denique dominus ait: populus 
 meus, exactores uestri cirumscribunt uos, et 
 in euangelio habes: dum uadis cum aduersario tuo ad 
 magistratum, da operam liberari ab illo, ne forte 
 perducat te ad iudicem et iudex tradat te exactori 
 et exactor mittat te in carcerem. quis iste sit exactor 
 agnosce, qui etiam nouissimum quadrantem exigit et idem 
 se creditorem uocat atque in hoc etiam nomine fraudem facit 
 ut qui ueneni poculum melle inlinit. ut sub grato odore 
 mors lateat atque inlita calicis ora uim fraudis abscondant. 
 creditor praetexitur quasi fidelis et quasi incredulus, ad quem 
 fidelis obpignorat.

Quotiens uidi a faeneratoribus teneri defunctos pro pignore 
 et negari tumulum, dum faenus exposcitur? quibus ego adquieui 
 libenter, ut suum constringerent debitorem, ut electo 
 eo fideiussor euaderet; haec sunt enim faenoris leges. dixi 
 itaque: tenete reum uestrum et, ne uobis possit elabi, domum 
 ducite, claudite in cubiculo uestro carnificibus duriores,

 

 
 
 
 quoniam quem uos tenetis carcer non suscipit, exactor absoluit.) 
 peccatorum reos post mortem carcer emittit, uos clauditis: 
 legum seueritate defunctus absoluitur, uobis tenetur; certe 
 hic sortem suam iam memoratur implesse. non inuideo tamen 
 pignus uestrum reseruare. nihil interest inter funus et faenus, 
 nihil inter mortem distat et sortem: personat, personat funebrem 
 ululatum faenebris usura. nunc uere capite minutus est 
 quem conuenitis; uehementioribus tamen nexibus alligate, ne 
 uincula uestra non sentiat. durus et rigidus est debitor et 
 qui iam non nouerit erubescere. unum sane est, quod non timere possitis, quia poscere non nouit alimenta' a). iussi igitur

leuari corpus et ad faeneratoris domum exsequiarum ordinem 
 duci; sed etiam inde clausorum mugitu talia personabant. 
 ibi quoque funus esse crederes, ibi mortuos plangi putares, 
 nec fallebat sententia nisi quod plures constabat illic esse 
 morituros. uictus religionis consuetudine faenerator — nam alibi 
 suscipi pignora etiam ista dicuntur — rogat ut ad tumuli 
 locum reliquiae deferantur. tunc tantum uidi humanos faeneratores, 
 grauari me: tamen ego eorum humanitatem memorabam 
 prospicere, ne postea se quererentur esse fraudatos, 
 donec feretro colla subiecti ipsi defunctum ad sepulchra 
 deducerent, grauiore maerore deflentes pecuniae suae funus.

Aliud non minoris acerbitatis accipite. obseruant isti aleatorum 
 conuenticula et perdentis aerumnam commoditatem 
 suam iudicant. spondent pro singulis: uarios primo sors ludit 
 euentus, ad diuersos saepe transfertur uictoria stipendiaque 
 eius uicissim atque aerumna mutantur. omnes uincuntur et 
 uincunt, faenerator solus adquirit: penes alios inane nomen 
 quod uicerint, penes solum faeneratorem fructus est, non 
 annuus, sed momentarius: illi soli lucrum faciunt in omnium 
 detrimento, illis solis est usura uictoriae. uideas reliquos 
 subito egentes, repente diuites, deinde nudos, singulis iactibus 
 statum mutantes. uersatur enim eorum uita ut tessera, 
 uoluitur census in tabula, fit ludus de periculo et de ludo 
 periculum; quot propositiones tot proscriptiones. clamor 
 plaudentium, fletus despoliatorum, gemitus deplorantium. 
 sedet inter hos creditor ut tyrannus, damnans unumquemque 
 sorte capitali, agitat hastas, feralem instituit de singulorum 
 exuuiis auctionem. alios proscriptioni addicit, alios seruituti: 
 non tanti occisi sub tyrannis sunt. uitae igitur hanc aleam 
 rectius dixerim quam pecuniae; sub momento fertur quod ualeat 
 in aeternum. ebrietas iudicat et nullus appellat. habet et 
 alea suas leges, quas fori iura non soluant. notatur, si credi 
 potest, infamia qui putauerit renitendum et infamium sententia 
 grauius quam censura iudicialis inurit opprobrium, quoniam 
 qui apud iudicem damnantur apud illos gloriosi sunt, 
 qui apud illos damnantur et apud iudicem criminosi sunt.

 
 
 
 nobile Moyses constituit seniorum iudicium: hi tamen de 
 leuioribus iudicabant, uerbum graue, hoc est de potioribus 
 negotiis Moysi iudicio reseruare consueuerant. hic dicitur: 
 ('aleonum concilium iudicauit\', et plus eorum timetur potentia 
 quam leonum. inter has feras uiuis, faenerator, atque uersaris, 
 his bestiis cibum eripis, his taetrior aestimaris, his! 
 crudelior plus timeris.

Ferunt Chunorum populos omnibus bellum inferre nationi-I 
 bus, faeneratoribus tamen esse subiectos et cum sine legibus 
 uiuant, aleae solius legibus oboedire, in procinctu ludere, 
 tesseras simul et arma portare et plures suis quam hostilibus, 
 iactibus interire, in uictoria sua captiuos fieri et spolia suorum 
 perpeti, quae pati ab hoste non nouerint, ideo numquam 
 belli studia deponere, quod uictus aleae ludo, cum totius!i 
 praedae munus amiserit, ludendi subsidia requirat bellandi 
 periculo, frequenter autem tanto ardore rapi, ut, cum ea quae 
 sola magni aestimant uictus arma tradiderit, ad unum aleae 
 iactum uitam suam potestati uel uictoris uel faeneratoris 
 addicat. denique constitit quod quidam eorum et imperatori 
 Romano cognitus in fide pretium seruitutis, quam sibi tali 
 sorte superatus intulerat, suppliciis imperatae mortis exsoluerit. 
 premit ergo faenerator etiam colla Chunorum et eos 
 urget in ferrum, premit barbaros suae terrore saeuitiae.

Quid enim taetrius eo qui hodie faenerat et eras expetit? 
 et odibilis inquit homo huiusmodi. oblatio quidem

 

 
 
 
 blanda, sed inmanis exactio. uerum ipsa oblationis humanitas 
 facit exactionis saeuitiam. protulit pecuniam, hypothecas exigit 
 atque in suis apothecis recondit. una pecunia a faeneratoribus 
 datur et quam multa a debitoribus exiguntur! quanta sibi 
 fecerunt uocabula! nummus datur, faenus appellatur: sors 
 dicitur, caput uocatur: aes alienum scribitur, multorum hoc 
 capitum inmane prodigium numerosam exactionem efficit: 
 syngrapham nuncupat, chirographum nominat, hypothecas 
 .

fiagitat: pignus usurpat, fiducias uocat: obligationem adserit, 
 usuras praedicat, centesimas laudat. echinna quaedam est 
 faeneratoris pecunia, quae tanta mala parturit. echinna tamen 
 fecunda poenis uiscera trahens partu suo rumpitur et morte 
 materna docet subolem non esse degenerem in matrem. igitur 
 < ut> primum incipiunt esse serpentes illam morsibus suis 
 scindunt. illic ubi nascitur uenenum primum probatur. pecunia 
 autem faeneratoris omnia mala sua concipit: parit, nutrit 
 atque ipsa magis in subole sua crescit tristi prole numerosior, 
 non minus flexuosa quam serpens atque in orbem tota se 
 colligens, ut caput seruet, reliquo flagellat corpore, illud 
 solum producit ad uulnera: spiris ingentibus quos conprehenderit 
 ligat, solo capite interficit: saluo capite, etiamsi reliqua

 

 
 
 
 pars eius dilapidata fuerit, reuiuiscit.

diuersa quoque serpentibus 
 sunt conueniendi et parturiendi tempora, pecunia faenebris 
 a die initae conuentionis crescentibus serpit usuris, quae 
 parturire non nouit, quia dolores magis in alios ipsa transfundit. 
 ibi dolores sicut parturientis. unde etiam toxoo ; 
 Graeci usuras appellauerunt eo quod dolores partus animae 
 debitoris excitare uideantur. ueniunt calendae. parit sors 
 centesimam: ueniunt menses singuli, generantur usurae, 
 malorum parentum mala proles. haec est generatio uiperarum. 
 creuit centesima: petitur, non soluitur: adplicatur ad sortem. 
 fit maledictum propheticum dolus in dolo, usura inprobi 
 seminis fetura deterior. itaque non iam centesima incipit esse, 
 sed summa, hoc est non faenoris centesima, sed faenus centesimae.

Usuram quoque ab usu arbitror dictam, quod ut uestes 
 usu ita usuris patrimonia scindantur. lugubre cerae prima 
 littera sonat. parturit uox doloris est. quid ibi boni esse 
 potest, quod a dolore incipit et ab obligatione? lepores ferunt 
 generare simul et educare et continuo parturire: istis quoque 
 anaglyphariis usurarum generatur et supergeneratur usura. 
 enutritur ac nascitur et nata iam parturit. radices quoque 
 arborum primo plantantur, ut prendant; cum prenderint, tunc

 

 
 
 
 uirescere incipiunt, postea pullulare: at uero pecunia faenebris 
 uix plantata iam pullulat. semina tempore erumpunt, 
 animalia tempore pariunt; tempus enim pariendi et 
 tempus moriendi, tempus plantandi et tempus 
 uellendi plantatum, tempus occidendi et tempus 
 sanandi et infra: tempus adquirendi et tempus reddendi, 
 tempus custodiendi et tempus expellendi, 
 ut Ecclesiastes ait: pecunia faenebris hodie seminatur, eras 
 fructificat: semper parit et numquam interit: semper plantatur, 
 uix euellitur. uult semper faenerator adquirere, numquam 
 perdere, numquam custodire pecuniam suam, semper 
 expellere, numquam sanare, semper occidere.

et quia bonus 
 ad omnia magister Ecclesiastes liber est Solomonis, paulisper 
 ipsi inhaereamus. non satiabitur inquit oculus uidendo 
 et non satiabitur auris auditu. nec faenerator expletur 
 accipiendo nec affectus eius cotidiano numerandi aeris satiatur 
 auditu. et iterum: omne quod fuit ipsum est quod 
 erit. crescit semper pecunia, otium nescit auaritia, usura 
 ferias. omnes inquit torrentes uadunt in mare et 
 mare e non adimpletur. mare istud faenerator est; omnium 
 patrimonia tamquam fluctus absorbet et ipse nescit expleri. 
 mari tamen plerique utuntur ad quaestum, faeneratore nemo 
 utitur nisi ad dispendium: illic multorum commodum est, 
 hic uniuersorum naufragium.

multa sunt animantia, quae cito

 

 
 
 
 generare incipiunt, sed cito etiam generare desistunt: sors cito 
 generat et numquam desinit, immo cum exordium crescendi acce-I 
 perit, in infinitum extendit augmentum. omne deinde quod crescit, 
 cum ad naturae suae formam atque mensuram magnitudinemque 
 peruenerit, uacat incremento, sed faeneratorum pecunia tempore 
 semper augetur et ultra formam maternae sortis excedens modum ! 
 non continet. pleraque etiam animantium cum coeperint ea 
 quae ex his sunt orta generare, tamquam effetis uiribus usum 
 generationis amittunt: sors autem faenoris cum fuerit crescentibus 
 exaequata centesimis, et uetustatem sui renouat et partus 
 solitos adiunctione multiplicat.

I Non nouum nec perfunctorium hoc malum est, quod ueteris 
 atque diuinae praescripto legis inhibetur. populus, qui despoliauerat 
 Aegyptum, qui pede transierat mare, monetur a faenoris 
 pecunia cauere naufragia. et cum de aliis peccatis semel aut 
 multum iterata admonitione praescripserit, de faenore saepius 
 intimauit. habes in Exodo: quodsi pecuniam faeneraueris 
 pupillo, orphano, pauperi, aput te non suffocabis 
 eum, non inpones illi usuram. ostendit quid 
 sit suffocare, id est usuram inponere; strangulat enim et 
 quod peius est animam laqueus creditoris. quo sermone et 
 praedonis uiolentiam et deformis nodum mortis expressit: 
 quodsi pignus acceperis uestimentum propinqui 
 tui, ante solis occasum restitues illud; est enim 
 hoc coopertorium eius tantum, hoc uestimentum 

 

 
 
 
 turpitudinis eius. in quo dormiet? quod si itaque 
 proclamauerit ad me, exaudiam eum. audistis, faeneratores, 
 quid lex dicat, de qua dixit dominus: non ueni 
 legem soluere, sed inplere? quam dominus non soluit 
 uos soluitis? \'usuram* inquit \'petere suffocare est). hoc quoque 
 foris sero est dictum a quibusdam eorum prudentibus: 
 quid est faenerare? hominem inquit occidere. sed 
 utique non Cato prior quam Moyses, qui legem accepit. 
 multo ille posterior.

si pignus acceperis uestimentum 
 propinqui tui, ante solis occasum restitues illud, 
 ne nudati appareat turpitudo: uos uero exuitis atque nudatis 
 et non redditis. uidete ne sol occidat super auaritiam uestram, 
 ne sol iustitiae uobis occidat, quia iustitiam non tenetis, aut 
 sol iniquitatis super flagitia uestra condatur. dies quoque 
 perit inuito, nox inruit sicut Iudae, qui cum diabolus se 
 misisset in cor eius, surrexit ad proditionem et facta est nox; 
 sol enim iustitiae occiderat ei ac super eum recubuerat qui 
 in cor eius intrauit. fecit illi tenebras, ut lucis non uideret 
 auctorem. ibi miser periit in illo conuiuio, quo alii saluantur. 
 reddite igitur uestimentum debitori, in quo dormiat et quietus 
 sit. si nolueris reddere, exaudiam inquit eum, 
 quia misericors sum. si uos non exauditis, ego exaudiam, 
 ego miserebor, ego non despiciam inopis precem.

In Deuteronomio quoque scriptum est: non exiges a 
 fratre tuo usuram -pecuniae et usuram escarum 
 et usuram omnium rerum, quascumque faeneraueris 
 fratri tuo. si alienigenae credideris, usuram 
 exiges ab eo, a fratre autem tuo non exiges. uides 
 quantum pondus in uerbis sit. (noli exigere) inquit (usuram 
 a fratre tuo\\ hoc est: cum quo debes omnia habere communia. 
 ab eo tu usuram exigis? frater tuus consors naturae et 
 coheres gratiae: noli ab eo exigere amplius a quo durum est 
 repetere quod dederis, nisi cum habuerit unde dissoluat.

et 
 quia plerique refugientes praecepta legis, cum dederint pecuniam 
 negotiatoribus, non in pecunia usuras exigunt, sed de 
 mercibus eorum tamquam usurarum emolumenta percipiunt, 
 ideo audiant quid lex dicat. neque usuram inquit escarum 
 accipies neque omnium rerum, quascumque faeneraueris 
 fratri tuo. fraus enim ista et circumscriptio est 
 legis, non custodia. et putas te pie facere, quia a negotiatore 
 uelut mutuum suscipis? inde ille fraudem facit in mercium 
 pretio, unde tibi soluit usuram. fraudis illius tu auctor, tu 
 particeps, tibi proficit quidquid ille fraudauerit. et esca usura 
 est et uestis usura est et quodcumque sorti accedit usura 
 est. quod uelis ei nomen inponas, usura est. si licitum est, 
 cur uocabulum refugis, cur uelamen obtexis? si inlicitum, 
 cur incrementum requiris?

quod peius est, hoc uitium

 

 
 
 
 plurimorum est et maxime diuitum, quibus hoc nomine instruuntur 
 cellaria. si quis instaurandum conuiuium putat, ad negotiatorem 
 mittit, ut absentiati cupellam sibi gratis deferat: 
 ad cauponem dirigit, ut Picenum uinum aut Tyriacum 
 requirat, ad lanium, ut uuluam sibi procuret, ad alium, ut 
 poma adornet. itaque humanitatem iudicant quae alieno constant 
 periculo. tu bibis et alius diffluit lacrimis, tu epularis 
 et alios cibo tuo strangulas, tu symphonia delectaris et alius 
 miserabili deplorat ululatu, tu poma degustas et alius spinam 
 uorat. numquid colligunt de spinis uuas aut de 
 tribulis ficus? spina usura est, spina centesima est, 
 tribulus faenus est, male urit. quomodo ergo potes fructum 
 habere de spinis? si iste fructus de spinis non nascitur, ille 
 nascetur aeternus? de aerumnis ditaris, de lacrimis lucrum 
 quaeris, de fame aliena pasceris, de exuuiis despoliatorum 
 hominum cudis argentum et iudicas te diuitem, qui stipem 
 poscis a paupere? sed audi quid dicat saluator: uae uobis 
 diuitibus, qui habetis consolationem uestram!

Sed forte dicas quia scriptum est: alienigenae faenerabis 
 et non consideras quid euangelium dicat, quod est 
 plenius. sed hoc interim sequestremus: legis ipsius uerba 
 considera. fratri tuo non faenerabis inquit ad usuram; 
 alienigenam exiges. quis erat tunc alienigena nisi 
 Amalech, nisi Amorraeus, nisi hostis? ibi inquit usuram

 

 

 
 
 
 exige. cui merito nocere desideras, cui iure inferuntur arma, 
 huic legitime indicuntur usurae. quem bello non potes facile 
 uincere, de hoc cito te potes centesima uindicare. ab hoc 
 usuram exige quem non sit crimen occidere. sine ferro dimicat 
 qui usuram flagitat, sine gladio se de hoste ulciscitur 
 qui fuerit usurarius exactor inimici. ergo ubi ius belli, ibi 
 etiam ius usurae. frater autem tuus omnis, fidei primum, 
 deinde Romani iuris est populus: narrabo nomen tuum 
 fratribus meis, in medio ecclesiae laudabo te.

denique etiam in Leuitico praescribit lex usuram a fratre non 
 esse poscendam. sic enim habes: et uiuet frater tuus 
 tecum. pecuniam tuam non dabis illi in usuram 
 et in amplius recipiendum non dabis illi escas 
 tuas. generaliter haec sententia dei omne sortis exclusit 
 augmentum. unde et Dauid et benedictum aestimauit et 
 dignum habitatione caelesti qui pecuniam non dedit in usuram. 
 si ergo qui non dedit benedictus, sine dubio maledictus 
 qui ad usuram dedit. cur ergo maledictionem potius eligis 
 quam benedictionem? potestis benedicti esse, si uelitis, 
 potestis iusti esse. homo enim iustus secundum Ezechiel 
 qui pignus debitori reddet et pecuniam suam in usuram non 
 dabit et superabundantiam non accipiet et ab iniustitia 
 auertet manum suam. iustus est iste; uita inquit uiuet,

 

 
 
 
 dicit dominus. qui autem pignus non reddidit et 
 in simulacra apposuit oculos suos, iniquitatem 
 fecit. cum usura dedit et superabundantiam accepit, 
 hic uita non uiuet. omnes iniquitates istas 
 fecit, morte morietur, sanguis eius super ipsum 
 erit. uide quomodo faeneratorem cum idolatra copulauit, 
 quasi crimen aequaret. elige ergo quod dulce est.

Cur semper tristes, cur semper amarissimi, cur semper 
 solliciti? procedat aliquando a uobis misericordia, procedat 
 ueritas: ablegetur mendacium, fraus odio sit. docuistis 
 periurium. faeneratorium sacramentum dicitur, ubi 
 paratur periurium. peieratis frequenter, cum reddita fuerit 
 pecunia, quod syngrapha non appareat, peieratis postea quod 
 non receperitis pecuniam. nolite ergo semper miseri esse, 
 semper auari, semper maesti. leones sunt et feritatem suam 
 mutant. de manducante inquit exiuit esca et de forte 
 et tristi exiuit dulce. Graecus \'et tristi habet; sic, 
 inuenimus. tamen de forte hoc intellegitur, quia leo fortis 
 est feritate et qui ferus tristis. et de uobis, qui pecuniam 
 et auaritiam deuoratis, exeat misericordia — haec enim esca 
 est egenorum — et de tristi exeat dulce, ut dimittatis ei 
 qui non habet unde dissoluat. quid trahitis peccata ut fune

 

 
 
 
 longo et ut iugi loro uitulae? quod fit utique, cum faenus 
 producitis. tenetis pauperem debitorem: uel ibi sit aliqua 
 gratia, ubi nulla spes commodi. et hoc secundum uestram 
 auaritiam loquor.

Ceterum dominus in euangelio talibus magis existimat 
 faenerandum, a quibus redhibitio non speretur. sic enim ait: 
 etsi mutuum dederitis a quibus speratis recipere, 
 quae uobis est gratia? nam peccatores peccatoribus 
 faenerant, ut recipiant. uerum tamen amate 
 inimicos uestros et benefacite et mutuum date 
 nihil sperantes, et erit merces uestra multa in 
 caelo et eritis filii altissimi, quia ipse benignus 
 super ingratos et malos. estote misericordes, sicut 
 et pater uester misericors est. aduertitis misericors est nomen 
 a domino faenerator acceperit, quod nomen etiam qui faenori 
 uestro fuerit obligatus. peccatores inquit peccatoribus 
 faenerant, ut recipiant. uterque peccatores, et faenerator 
 et debitor. uos autem amate inquit inimicos uestros. 
 non discutiatis quid mereantur inimici, sed quid uos facere 
 oporteat. date mutuum his a quibus non speratis uos quod 
 datum fuerit recepturos. nullum hic damnum est, sed conpendium. 
 minimum datis, multum recipietis. in terra datis et id 
 uobis soluetur in caelo: faenus amittitis, mercedem magnam 
 habebitis: faeneratores esse desinitis, filii eritis altissimi: 
 eritis misericordes, qui uos aeterni patris probetis heredes.

Sed faeneratorum uos delectat et usurarum uocabulum. id 
 quoque non inuideo. docebo quomodo boni faeneratores esse 
 possitis, quomodo bonas quaeratis usuras. dicit Solomon: 
 faenerat domino qui miseretur pauperi, secundum 
 datum autem eius retribuet ei. ecce bonum faenus de 
 malo factum est, ecce inreprehensibilis faenerator, ecce usura 
 laudabilis. nolite ergo iam me inuidentem uestris commodis 
 aestimare. putatis quod hominem uobis subtraham debitorem? 
 deum prouideo, Christum subrogo, illum demonstro qui uos 
 fraudare non possit. faenerate ergo domino pecuniam uestram 
 in manu pauperis. ille adstringitur et tenetur, ille scribit 
 quidquid egenus acceperit — euangelium eius cautio —, ille 
 promittit pro omnibus indigentibus, ille dicit fidem. quid 
 dubitatis dare? si quis uobis diues huius saeculi offertur, 
 qui fide promittit sua pro aliquo debitore, statim numeratis 
 pecuniam. pauper est nobis dominus caeli et conditor 
 mundi huius, et adhuc deliberatis, quem ditiorem quaeritis 
 fideiussorem.

sed allegatis quia pauper est factus, cum diues 
 esset. uidistis ergo quia fides eius diues est, fides eius idonea 
 est. pauper est factus, cum pro nobis solueret, et adhuc 
 paupertas ipsa non decipit; nos enim diuites fecit, quos 
 pauperes putabatis. dicit enim apostolus: pauper factus 

 

 
 
 
 .. 
 est, cum diues esset, ut in illius inopia uos ditaremini. 
 bona inopia quae largitur diuitias. nolite ergo uos 
 paupertatem timere, ut sitis diuites. date otiosam pecuniam 
 et recipietis fructuosam gratiam et pauperum subuenietis 
 necessitatibus et uobis custodiae sollicitudo minuetur. non 
 peribit quod pauper acceperit et uobis quod dederitis inopi 
 sine custode seruabitur. quodsi incrementum quaeritis usurarum. 
 in lege benedictio, in euangelio caelestis est merces. 
 quid suauius benedictione, quid maius est caelo? si escarum . 
 desideratur usura, ea quoque praesto est, sicut legimus; is 
 enim qui miseretur pauperis ipse pascitur.

Reddite ergo pignora, quae tenetis, quoniam fideiussorem 
 idoneum repperistis. sed obmurmurant adhuc dicentes quia 
 licet tenere pignora et se lege defendunt. aiunt enim: scriptum 
 in Deuteronomio: si debitum fuerit tibi a proximo 
 tuo quodcumque, non introibis in domum ipsius 
 pignorare pignus, sed foris stabis, et homo aput 
 quem est debitum tuum proferet tibi foris pignus. 
 si autem homo ille pauper fuerit, non dormies in 
 pignore ipsius, sed redditione reddes ei pignus 
 ipsius ad occasum solis, et dormiet in uestimento 
 suo et benedicet te et erit in te misericordia 
 coram domino deo tuo. et alibi, inquiunt, scriptum est: 
 non pignorabis molam neque lapidem superiorem 

 

 
 
 

 molae, quoniam <animam> hic pignorat. et alibi: 
 non accipies pignus uestimenti uiduae. unde argumentantur 
 quia specialia pignora sint interdicta - non omnia 
 -, id est pauperis et uiduae, molam quoque et lapidem superiorem- 
rem molae prohibitum pignorari.

sed cum per Ezechiel 
 prophetam ipse dominus dicat iustum esse qui pignus reddidit, 
 iniustum qui tenuit, utique non speciale aliquod, sed 
 generaliter omne pignus suadet esse reddendum. cum dicat 
 Iob: conscriptionem quam habui aduersus aliquem 
 iuramento conceptam, inponens coronam legebam, 
 et si non scindens eam reddidi nihil accipiens a 
 debitore. cum dominus nihil ab his quibus mutuum dederimus 
 sperandum esse praecipiat, quod recipere debeamus, 
 quomodo pignus secundum legem putant esse retinendum?

Ac ne pari recrudescant modo et dicant etiam ad faenerandum 
 se incitari legis oraculo, quia scriptum est: faenerabis 
 gentibus multis, tu autem non mutuaberis, 
 tempus est plenius et expressius disputare et docere quid 
 faenerandum et quibus legis statuta praescribant; praecedit 
 enim faenoris causa pignoris causam. mutuabitur inquit 
 peccator et non soluet, iustus autem miseretur 
 et tribuit. audis, debitor, quid debeas declinare: audis, 
 creditor, quid debeas imitari. et infra: iuuenis fui et senui,

 

 
 
 
 et non uidi iustum derelictum nec semen eius 
 quaerens panem. tota die miseretur et faenerat. 
 unde huic iusto quod tota die faeneret? ergo diues iustus 
 est et quanto ditior unusquisque fuerit tanto iustior? qui 
 plus habuerit unde faeneret ipse erit iustior? sed difficile 
 diues intrat in regnum caelorum.

quid ergo faeneret 
 dic mihi, sancte Dauid! contra me protuli testimonium, nisi 
 mihi subuenis. Petrus dicebat: argentum et aurum non 
 habeo: numquid non erat iustus? tu mihi ergo expone 
 quid faeneret. dixisti enim: beatus uir qui miseretur 
 et commodat, disponet sermones suos in iudicio. 
 inueni quid faenerat iustus. Petrus quoque me doceat et ipse 
 quid faeneret, qui dixit inopi adtendenti ad se et ad Iohannem: 
 argentum et aurum non habeo. nihil ergo dabis pauperi, 
 apostole? das tamen et plus das quam alii, das inopi 
 quod alii donare non possunt, das inopi post quod egere non 
 possit, das inopi quod etiam diuites accipere concupiscunt, 
 das inopi quod hi qui istud argentum et aurum habent conferre 
 non nouerint, quia auaritia eos inpedit, das inopi, qui 
 eum diuitibus facias ditiorem. incitasti animum meum, concupisco 
 hoc donum tuum. dicito. rogo, quid des. noli me 
 diu suspensum reddere; cupio petere si cito soluas. sed 
 soluisti cito: non distulisti inopem, non despexisti precem

 

 
 
 
 pauperis, non diutius eum desperare fecisti, non uacuus ad 
 templum ascendisti dicens: argentum et aurum non 
 habeo. non illi soli plenis manibus ascendunt qui aurum et 
 argentum habent: ascendit et pauper non uacuus, ascendit et 
 ille non uacuus, quia aurum et argentum non habuit. audiamus 
 quid det iste pauper. sed quod habeo inquit do tibi. 
 in nomine Iesu Nazaraei surge et ambula. o optanda 
 paupertas, o ditior inopia! claudicabat cui diuites dabant: 
 unus pauper dedit, et statim qui claudus erat sanus est 
 factus.

Habet ergo iustus quod faeneret, habet et argentum quod 
 faeneret: sermones suos faenerat. hoc est iusti argentum; 
 eloquia enim domini eloquia casta, argentum igne 
 examinatum, probatum terrae, purgatum septuplo. hoc 
 faenerat qui legem accipit, qui legem meditatur, qui legem 
 exercet: hoc faenerauit Petrus, hoc faenerauit Paulus. quibus dicitur, 
 ut ad uiros nationum pergerent, Petro ad Cornelium 
 centurionem, cui dicitur: surge et uade nihil dubitans, 
 quoniam ego misi illos. et surrexit et iuit. et infra dixit: 
 numquid aquam uetare possumus, ne baptizentur hi 
 qui spiritum sanctum acceperunt? iussitque eos baptizari, 
 hoc est: faenerabis gentibus, ut peccata dimittas, 
 debita auferas, tu autem non mutuaberis; mutuatur enim

 

 
 
 
 peccator et non soluet peccata sua, quia peccator est. Paulo dicitur: 
 faenerabis gentibus, qui missus ad gentes est, Iohanni 
 dicitur: faenerabis gentibus, Iacobo dicitur ..... quibus 
 dictum est: ite baptizate gentes.

dicitur populo patrum: 
 si custodieris mandata, benedictus eris et faenerabis gentibus 
 uerbum. denique non de pecunia dici significant sequentia: 
 princeps eris gentibus multis: tibi autem nemo dominabitur. 
 constituat te dominus deus tuus in caput 
 et non in caudam, et eris tunc supra et non subter, 
 si exaudieritis uocem domini dei uestri. et sequitur: 
 si autem non audieritis, maledictus tu in ciuitate et 
 maledictus tu in agro. et infra: maledicta progenies 
 uentris tui. non pecunia utique benedictum facit, sed cognitio 
 dei, praedicatio uerbi, si gratiam domini faeneremus, si indigentibus 
 eloquia domini conferamus, si obseruemus mandata 
 caelestia. et contra maledictum non facit, si desit pecunia 
 quae faeneretur; sed si desit studium, si desit obseruatio 
 caelestium statutorum, maledictus eris.

Denique mysterium ecclesiae euidenter exprimitur. primum 
 enim dixit ad discipulum legis: <si audieris legem et custodieris, 
 faenerabis gentibus.\' quod factum est a patribus 
 nostris. faenerauit Moyses gentibus, qui proselytos adquisiuit,

 

 
 
 
 faenerauit Iesus Naue, faenerauit Gedeon, faenerauit Samuhel 
 Dauid Solomon Helias Helisaeus, et si quis uolebat uerbum 
 cognoscere, ad illos pergebat: regina austri uenit audire 
 sapientiam Solomonis.

ubi coepit populus Iudaeorum non 
 custodire legem, coeperunt aduenae, hoc est ex populo nati.. 
 onum. qui in esum dominum crediderunt, interpretationem 
 scripturarum illi uetusto populo faenerare. faenerauit Timotheus 
 patre Graeco ortus uerbum Iudaeis, cum sacerdotium 
 recepisset, faeneramus hodieque sacerdotes in ecclesia uerbum 
 Iudaeis, qui de synagoga ad ecclesiam transierunt, faeneramus 
 et nouam et uetustam pecuniam. etenim quam habuerunt iam 
 non habent, oculos habent et non uident. aures habent et 
 non audiunt. pecuniam habent et non habent, quia usum 
 eius ignorant, pretium eius nesciunt, figuram eius et formam 
 non cognouerunt. nam si cognouissent, numquam auctorem 
 eius pecuniae denegassent dicentes: nolumus hunc regnare 
 super nos. qui quidem accepto regno rediens iussit uocari 
 seruos suos, quibus dedit pecuniam et eos qui faenerassent 
 pecuniam praedicauit, ei autem qui pecuniam tenuit otiosam 
 domini sui respondit: sciebas quod ego austerus homo 
 sum: tollo quod non posui et meto quod non seminaui. 
 et quare non dedisti pecuniam meam ad mensam? 
 et ego ueniens cum usuris utique exegissem 
 illam.

Audistis quae pecunia boni faeneratoris sit, quae pecunia 
 bonas adquirat usuras, quae pecunia non infamet faeneratorem, 
 non opprimat debitorem, quam pecuniam aerugo non possit 
 obducere, non penetrare tinea, quae pecunia non de terreno 
 thensauro sit, sed aeterno, quae pecunia diuitem faciat accipientem 
 nec aliquid imminuat faeneranti. haec pecunia usuram 
 habet, <ut> non centesimam eius quod dederis portionem, sed 
 centuplum ferat fructum. expande igitur sinum mentis, ut 
 huius pecuniae numeratam tibi suscipias quantitatem: intende 
 cordis optutum, ut agnoscas pecuniae huius imaginem et 
 inscriptionem. certe hanc pecuniam excute, tabulam supra 
 mensam animae tuae, quae stabilis uirtutibus sit, quadratam 
 constitue, conde in thensauro pectoris tui de quo doctus 
 scriba depromit noua et uetera. uides qualis haec pecunia 
 sit, quemadmodum creditorem debitoremque inuisa in se 
 coniungat nomina. qui inuehebar in faeneratores, iam prouoco 
 debitorem. huius ergo faeneratores pecuniae uos esse desidero, 
 ut ad uos qui mutuum sumant sponte festinent, per quam 
 non nummum, sed regnum possitis adquirere, per quam non 
 maledicta quaeratis, sed benedictionis gratiam.

hanc pecuniam 
 faenerat populus nationum, qui sciuit accipere faeneratum, 
 qui sciuit cernere, qui sciuit excutere. recusasti indiga faenoris 
 spiritalis: egere coepisti. de te igitur a dei filio dictum 
 est: mutuabitur peccator et non soluet. tibi dicitur:

 

 
 
 
 aduena qui est in te ascendet super te, tu autem 
 descendes in imum. nescit enim summum qui Christum 
 ignorat, in inferno semper est qui non ascendit ad Christum, 
 in summo autem populus qui uerbum recipit. hic habet fidei 
 omne patrimonium, de hoc dicit lex: hic tibi faenerabit, 
 tu autem non faenerabis ei: hic tibi erit caput, tu 
 autem eris cauda, hoc est: ille erit primus, tu ultimus 
 et abiectus. auferam a Iudaea caput et caudam, initium et 
 finem: initium Christum, qui interrogatus qui esset respondit: 
 initium, quod et loquor uobis. finem quoque Christum 
 dicit; ipse est enim finis legis ad iustitiam omni credenti. 
 ergo qui non credit ad iustitiam nec initium nec finem 
 habet, sed ipse sui finis est.

Cognouimus faenus legitimum, cognoscamus et pignus, 
 quod lex reddi iubet ante solis occasum. quod sit istud audi 
 dicentem apostolum: dedit deus pignus spiritum in cordibus 
 nostris. tripliciter autem et pignus et conmendatum 
 et depositum dicitur. pignus dicunt quod pro mutuo aere 
 susceptum est, conmendatum autem et depositum quod nos 
 custodiae causa alicui commisimus. unde ait apostolus: scio 
 cui credidi et certus sum, quia potens est commendatum 
 meum custodire in illum diem. depositum quoque 
 idem docuit quod esset dicens: bonum depositum custodi

 

 
 
 
 per spiritum sanctum, qui habitat in nobis. numquid 
 spiritus commendati argenti aurique custos est aut per spiritum 
 sanctum pecunia custoditur? spiritale igitur pignus custoditur 
 ab spiritu, ne aues caeli ueniant et auferant illud de 
 cordibus nostris.

petamus ergo, ut custodiat in nobis Christus 
 hoc pignus, quod ipse donauit, et depositum suum conmendatumque 
 conseruet; nihil enim accepit a nobis, sed ipse 
 nobis credidit quod nostrum non erat. et ideo detrimento 
 honestatis adficitur qui depositum uiolarit alienum. si commendatum 
 hominis nulla debemus fraude uiolare, quanto 
 magis diuinum et spiritale depositum bona fide seruare nos 
 congruit, ne et existimationis et utilitatis grauia damna subeamus!

hoc igitur pignus est, quod lex prohibet pignoraii et 
 uiolenter auferri. sic enim habet scriptura: si debitum 
 tibi fuerit a proximo tuo quodcumque, non introibis 
 in domum ipsius pignorare pignus, et homo 
 apud quem est debitum tuum proferet tibi foras 
 pignus. si autem homo ille pauper fuerit, non dormies 
 in pignore ipsius, sed redditione reddes ei 
 pignus ipsius ad occasum solis, et dormiet in 
 uestimento suo et benedicet te et erit in te misericordia.

Dices itaque mihi: ecce lex auferri pignus prohibuit, non 
 suscipi, pauperi autem iussit reddi, non omnibus. ac de

 

 
 
 
 corporalibus quidem pignoribus satis etiam Hesdra nos docuit 
 quod iam, faeneratores, aduersus patrum uestrorum non possitis 
 uenire professionem. nam cum iuberentur qui faenerauerant 
 et acceperant aliena pignora, ut restituerent ea, dixerunt: 
 reddimus et ab ipsis nihil quaerimus. boni 
 patres, qui statuerunt pignora debitorum esse reddenda, boni 
 etiam faeneratores, qui responderunt quod et pignora redderent 
 et pecuniam non requirerent, quam dedissent. et sententia 
 uos paternae censitionis his adstringit et professio creditorum.

i 
 est autem et aliud pignus, quod lex spiritalis prohibet 
 auferri et si datum fuerit, reddi iubet ante solis occasum, 
 quod homo debitor reddit et ipse protulit. debitor est autem 
 omnis qui audit uerbum regni et non intellegit. uenit malus 
 et rapuit quod seminatum est in corde ipsius. noli 
 ergo introire in domum eius, ut illud pignus accipias. uae enim 
 qui scandalizauerit unum de pusillis istis! si sua stultitia 
 amiserit pignus suum, tu non habebis delictum. si autem 
 pauper fuerit, redde pignus ante solis occasum; pignus autem 
 uestimentum est. si sibi diues uidetur, ipse se decipit, si 
 pignus tradiderit suum: si autem pauper, qui non habeat 
 diuitias spiritus, redde illi uestimentum suum ante solis 
 occasum.

si de corporali ageretur pignore, utique magis per 
 diem reddendum fuit, ne turpitudo nudi corporis diurno

 

 

 

 
 
 
 lumine proderetur; tenebrae etenim nudum non produnt. ac 
 si hoc moueret, quod non haberet pauper quo dormiens tegi 
 posset, utique aut stragulum aut amictum diceret esse reddendum. 
 nunc autem dicendo uestimentum tunicam magis 
 significat, quam induimur atque uestimur. redde ergo pauperi 
 tunicam suam, ut dormiat in ea noctu.

Nonne tibi uidetur illum pauperem significare, qui cum 
 una tunica iubetur pergere, alteram non requirere, missus a 
 Christo ad euangelium praedicandum? ipse enim est pauper 
 spiritu, qui dormire possit; nam satiato diuitiis, non est qui 
 sinat eum dormire. dormit enim pauper somnum resurrectionis, 
 quem diues dormire non potest, quia a diuitiis et 
 uoluptatibus suffocatur. dormit Christi quietem dicentis: ego 
 dormiui et quieui et surrexi. haec est tunica illa 
 desuper texta, qua erat Christus indutus, quam scindere non 
 potuerunt illi milites, quos agnoscis. nullus enim eorum 
 uestimentum Christi scindit, sed diuidit,. sicut scriptum est: 
 diuiserunt uestimenta mea sibi et super uestem 
 meam miserunt sortem. diuiserunt sibi euangelistae 
 uestimenta eius et super uestem eius, hoc est super praedicationem 
 euangelii, qua uestitur hodieque dominus Iesus, 
 miserunt sortem, illam utique sortem, quae cecidit super 
 Matthiam, ut apostolorum numero duodecimus excluso nomine 
 proditoris adiungeretur. bene autem de euangelistis dictum

 

 
 
 
 est quia miserunt sortem; sors enim ueluti diuino pendet 
 examine. et ideo quia non potestate propria sunt locuti 
 neque omnes eadem omnia, sed plerique diuersa dixerunt, 
 quae alius non dixerat, sancti spiritus gratiam uelut sortito 
 illis ea tribuisse cognoscimus, quae loquerentur singuli de 
 operibus domini Iesu, ut eius sibi describenda pro eius nutu 
 gesta diuiderent.

est et illa tunica, quam demonstrat apostolus 
 dicens: induite dominum Iesum. haec est tunica, 
 quae inhonesta operit nostra et in his honestatem abundantiorem 
 circumdat in Christo. induimus uiscera misericordiae 
 in Christo, induimus crucis gloriam, quae Iudaeis scandalum, 
 Graecis stultitia. illi erubescunt qui eam erubescendam 
 putant, nobis autem absit gloriari nisi in cruce 
 domini Iesu. haec ignobilia nostra honorem abundantiorem 
 habent, quia per passionem domini regnum nobis paratur 
 aeternum; quo enim quis plus peccauerit eo plus diligit. 
 consepeliamur igitur domino Iesu, ut participes resurrectionis 
 eius esse mereamur, expoliemus ueterem hominem cum 
 actibus eius, induamus nouum, in quo remissio peccatorum. 
 Bonus ergo amictus atque uestitus uerbum dei.

hoc uestitu 
 filii Noe pudenda patris operuerunt accipientes super umeros 
 uestimentum et retrorsum pergentes, ne uiderent uirilia

 

 

 
 
 
 patris, hoc est corporea, quae habent pudorem quendam generationis 
 humanae. et ideo qui uidere uoluit angustioris animi 
 dignam mercedem recepit, ut seruos fieret — omnis enim qui 
 facit peccatum seruus est peccati —, unde ille in terrenis 
 remansit. hoc pauperi nemo tollat uestimentum aut si tulerit, 
 sol non occidat super despoliatum, cum ante restituat, ne 
 peccatum pauperis faeneratori possit adscribi et non solum 
 suo, sed etiam alieno incipiat laborare peccato.

hoc pignus 
 in hac saeculi nocte reddatur, hoc uestimento in his mundi 
 tenebris induatur. hoc pignus illius dominicae sortis est, non 
 illius contrariae. legimus enim duas sortes in Leuitico, de 
 quibus dictum est: unam domino facies, alteram transmissori. 
 transmissor sortem suam ad faeneratores transmisit, 
 serui domini in sorte sunt Christi. in hac sorte constitutus 
 Aaron contrariae sortis exclusit aerumnam, cum inter 
 duas partes populi constitutus mortem a defunctis serpere in 
 sortem uiuorum sui corporis non permisit obiectu. huius 
 sortis bonum pignus est uerbi amictus. hanc uobis tunicam 
 nemo auferat, debitores, hanc tunicam nulli oppigneretis, si 
 uultis numquam turpitudinem sustinere, ut dormiatis inter 
 cleros sicut Aaron, dormiatis inter duo testamenta, ut dormiatis 
 somnum resurrectionis et uos reparare possitis. hoc est 
 uestimentum. quod etiamsi oppigneraueris, recipiendum san-_ 
 ctus Solomon in Prouerbiis suadet dicens: aufer 

 

 
 
 
 uestimentum tuum; praeterit enim iniuriosus.

sapientiae 
 uestimentum est ex illis indumentis, quae ex bysso et purpura 
 sapientia sibi fecit, hoc est: indumentum fidei constat 
 ex praedicatione caelestium et dominicae sanguine passionis: 
 bysso aetheria figurantur, purpurae specie mysterium sacri 
 sanguinis declaratur, quo regnum caeleste confertur. denique 
 uestimentum sapientiae significari superiora indicant; praemisit 
 enim dicens: sapiens esto, fili, ut laetetur cor 
 tuum et infra duos uersus ait: inprudentes autem 
 superuenientes damnum pendent. aufer uestimentum 
 tuum. aufer igitur, ne damnum excipias inprudentiae, ne exutum 
 te proprio uestimento nequissimus ille communis faenerator 
 agnoscens confusionem tui detegere conetur opprobrii 
 et persuadeat tibi, ut te foliis tegas et nudum te esse conspiciens 
 in dei uerearis uenire conspectum.

Redde inquit proximo in tempore, coangusta uerbum 
 et fideliter age cum illo, et in omni tempore 
 inuenies quod tibi necessarium sit. non amat multis 
 innocentia se defendere. Susanna uocis adsertione non eguit: 
 uerbum coangustauit ad dominum et statim adipisci meruit 
 castitatis propriae testimonium. plurima presbyteri loquebantur, 
 qui laborabant uerborum fuco obducere ueritatem, sed non 
 filia Iuda. tacuit aput homines, locuta est deo. erubescenda 
 erat in plebe ipsa defensio muliebris et,- dum pudor

 

 
 
 
 defenditur, inpudentia praetendebatur. coangustauit uerbum dicens 
 ad dominum: tu scis quia falsa dixerunt de me. et 
 dominus spiritum Danielis pueri castitatis excitauit ultorem.

coangusta ergo uerbum, ut redhibitio creditori, non lingua 
 respondeat, siue mystice: coangusta uerbum, hoc est consumma; 
 uerbum enim consummans et breuians faciet 
 dominus super terram, hoc est ei multis ratiociniis adbreuiata 
 tibi summa conueniat. deducito quod expensis diuersis est 
 erogatum, ut saluum habeas quod supersit, quomodo dominus 
 de multis dispensationibus Iudaeorum ex multo illo ratiocinio 
 peccatorum consummauit tandem atque breuiauit, ut reliquiae 
 saluae fierent per electionem gratiae et seruarentur ad semen, 
 per quos intermortuam spem synagogae resuscitaret.

Quam deforme est, ut pro beneficio ei qui te adiuuit 
 rependas molestiam! cum istum fraudaueris cui debes, postea 
 in tempore necessitatis tuae non inuenies creditorem. quam 
 indignum, ut cum uictum tuum sustentare non queas, cum 
 adhuc nihil debeas, putes quod et uictum tuum possis et 
 debitum sustinere. ante cogita unde dissoluas et sic mutuum 
 sume. (fructus) inquit \'agrorum capio.\' sed qui non abundant 
 usui quomodo abundabunt contracti faenoris incremento? sed 
 possessionem meam uendo. et unde fructus, quibus utaris ad 
 sumptum? faenus non pecunia sua soluitur, sed augetur: 
 numerando coaceruatur et crescit.

deinde non cogitas humilitatem 
 et uerecundiam postulantis? donec accipias, oscularis 
 manus faeneratoris superbi, humilias uocem tuam, ne clarior

 

 
 
 
 sonitus uocis tuae auris eius offendat, ne plures te audiant 
 deprecantem. paupertas non habet crimen, nulla indigentiae 
 infamia est, sed debere uerecundum est, non reddere inuerecundum. 
 postulabis dilationem, cum coeperis conueniri in 
 tempore praescriptae solutionis: pro pecunia adferes taedia, 
 causaberis de tempore, excusationes strues et, cum totum 
 promiseris, ne in uniuersum fraudare uidearis, uix dimidium 
 restitues. de amico inimicum facies,. pro honore referes contumeliam, 
 pro benedictione maledictum. quam haec opinionem 
 laedant considera, quam a uiro bono discrepent recognosce.

ergo dum liber es a uinculis, ipse te retrahe, reuoca a iugo 
 et onere seruitutis. diues es: non sumas mutuum. pauper 
 es: non sumas mutuum. diues es: nullam pateris petendi 
 necessitatem. pauper es: considera soluendi difficultatem. 
 opulentia usuris minuitur, paupertas usuris non eleuatur; 
 numquam enim malum malo corrigitur nec uulnus curatur 
 uulnere, sed exasperatur ulcere.

Haec uide, ne, dum pecuniam petis, molam tuam obliges 
 aut lapidem supermolarem. mola est qua similago conficitur, 
 qua molit similaginem una mulier, quae adsumitur, et altera, 
 quae relinquitur. fortasse illa adsumitur quae semper molit 
 dei uerbum, ut habeat similaginem, spiritalem farinam facit,

 

 
 
 
 expurgat uetus fermentum, ut sit noua conspersio, custodit 
 molam suam, interpretatur scripturas, seruat sibi lapidem 
 supermolarem: illa autem relinquitur, quae oppignorat molam 
 suam. cum aliquid emoluerit perfunctorie, oppignorat lapidem 
 qui est super molam. quis iste sit lapis quaero. legi: lapidem. 
 quem reprobauerunt aedificantes, hic factus 
 est in caput anguli. quare super molam? quia ipse est 
 qui molentes adiuuat, ipse est qui dicit: scrutamini 
 scripturas, in quibus putatis uos uitam aeternam 
 habere.

noli, faenerator, hunc lapidem supermolarem oppignorare, 
 ne cadas super illum; omnis enim qui ceciderit 
 super hunc lapidem conquassabitur, supra quem ceciderit 
 autem comminuet illum. nec uiduae pignus suscipias. 
 graue et secundum litteram utrumque, ut usum instrumentumque 
 uiuendi egeno auferas aut uiduae pignus detrahas, 
 sed grauius, si animae, quae uerbi uidua est, uerbum 
 teneas, ut ei sterilitatem uiduitatis indicas.

Atque ut sciatis quod amanti haec affectu suadeam, ut 
 sciatis quod liceat et bene faenerare, ostendam uobis quem 
 faeneratorem debeatis imitari. duo inquit erant debitores 
 uni faeneratori; unus debebat denarios quingentos, 
 alius quinquaginta. non habentibus illis unde

 

 
 
 
 redderent donauit utrisque. quia ergo eum plus 
 diligit? respondens Simon Pharisaeus dixit: aestimo 
 quia is cui plus donauit. et laudata est eius sententia 
 dicente domino: recte iudicasti. recte iudicauit 
 Pharisaeus, qui male cogitauit putans quod ignoraret magis 
 dominus peccata mulieris quam donaret. sed laudatur eius 
 sententia, ut excusatio ei omnis adimatur.

plus remissum est 
 ecclesiae, quae congregata est ex populo nationum, quoniam 
 plus debebat, sed et ipsa plus soluit non exigenti, sed donanti. 
 dedit aquam pedibus Christi, quia sua peccata mundauit, 
 osculata est pedes, ferens pacis insignia misit oleum 
 in pedes eius misericordiam et ipsa in pauperes conferendo — 
 isti sunt pedes Christi; in his etenim innocentius ambulat 
 Christus — et capillis capitis sui tersit; Christo enim humiliatur 
 quicumque habet humilitatis affectum. et ideo inquit 
 dimissa sunt peccata eius multa, quoniam dilexit 
 multum.

aduerte quod dominus et misericordiam quasi 
 liberalis inpertit et iudicium cum miseratione dispensat. ante 
 donauit per gratiam, sed quibus donaret sciebat. non habet 
 quod excuset Iudaeus. mihi quasi peccatori plura donauit, 
 illi quasi ingrato minora concessit. sciuit tamen quod et ille 
 quasi ingratus non posset quod accepisset exsoluere et 
 ecclesia memor gratiae eo plura solueret quo plura meruisset.

Habetis ergo quem sequamini faeneratorem, si uultis laude 
 donari, si uultis non esse quod reprehendatur a nobis. nos

 

 
 
 
 enim non personae obtrectamus, sed auaritiae. nec fefellit 
 dixisse aliquos, cum ante hoc biduum tractatus noster eorum 
 conpuncxisset affectum: (quid sibi uoluit episcopus aduersus 
 faeneratores tractare, quasi nouum aliquid admissum sit, 
 quasi id non etiam superiores fecerint, quasi non netus sit 
 faenerare?\' uerum est nec ego abnuo, sed et culpa uetus est. 
 J denique peccatum ab Adam, ex illo culpa, ex quo et Eua, ex 
 illo praeuaricatio, ex quo et humana condicio. sed ideo Christus 
 aduenit, ut inueterata aboleret, noua conderet, et quae 
 inueterauerat culpa renouaret gratia, ideo se passioni optulit, 
 ut renouaret spiritu et absolueret uniuersos, diabolus autem 
 Euam decepit, ut subplantaret uirum, obligaret hereditatem. 
 quid faeneratores faciunt?

decipiunt defaeneratos, obligant 
 fideiussores. sed non Tobias pignus quaesiuit aut fideiussorem 
 poposcit. currendum est igitur, ut fideiussorem requiras, ut 
 eum tuis nominibus obstringas. ecce paratur alter inimicus. 
 nam cum tu non habueris unde debitum soluas, ille pro te 
 tenebitur. inuenieris in eo circumuentor et fallas, qui amicum 
 deceperis. ille nudabitur, ille pro te in uincla ducetur, illum 
 grauiorem exactorem creditore patieris, qui alleget: \'stimula 
 ciuem tuum, quem spopondisti.\' ita fiet, ut ipse quoque esse 
 incipias ingratus et praetereas illud quod scriptum est: gratiam 
 repromissoris ne obliuiscaris; dedit enim

 

 
 
 
 pro te animam bonam. necesse est dicas: (quis enim te 
 quaerebat fidem dicere? nam nisi tu fidem dixisses, ego non 
 accepissem pecuniam. adulteram accepi pecuniam, aes auro 
 admixtum mihi dedit: utinam te non optulisses! fortasse te 
 creditor subornauit uel tu illum).

ergo cane ne alieno te obhges 
 debito, ne hoc quoque uendidisse dicaris, ne si quid tibi, 
 ut habet usus amicitiae, debitor dederit gratiae, te uideatur 
 emisse. aut si uis interuenire, moueris amici obsecratus oratis, 
 erubescis negare, ita interueni, ut si debito soluendo < par> 
 non fuerit, de tuo noueris esse soluendum. in haec paratus 
 accede. legisti enim: non spondeas super uirtutem 
 tuam; si enim spoponderis, quasi restituens cogita 
 et infra: recipe proximum secundum uirtutem tuam 
 et adtende tibi ne cadas, id est ne maiore te obliges 
 nominis quantitate quam ferre possunt atque exsoluere tuarum 
 copiae facultatum. si enim quod habes tradas, amisisti opes, non 
 amisisti fidem. famae tuae damna non sentis, redemisti amicum 
 sine tua fraude. alibi quoque id te monent Prouerbia Solomonis 
 dicentis: spondens sponde amicos tuos, quemadmodum 
 qui obligat se sponsorem amicorum suorum. si 
 autem non habes, audi quid dicat Solomon: noli dare te 
 in sponsionem erubescens personam; si enim non 
 habueris unde soluas, auferet stramentum desub

 

 
 
 
 lateribus tuis. ergo bonus faenerator adquirit gratiam, 
 execrationem inprobus.

Sed non his tantam uirtutum finibus contentus sanctus 
 Tobias mercennario quoque sciuit soluendam esse mercedem. 
 dimidium usque optulit meritoque pro mercennario inuenit 
 angelum. et tu unde scis, ne forte iustum aliquem mercede 
 defraudes, peius, si infirmum — uae enim illi qui scandalizauerit 
 unum de pusillis istis! — qui scis an in eo angelus 
 sit? neque enim dubitare debemus quod in mercennario possit 
 esse angelus, cum esse possit Christus, qui in minimo quoque 
 esse consueuit.

redde ergo nfercennario mercedem suam 
 nec eum laboris sui mercede defrudes, quia et tu mercennarius 
 Christi es et te conduxit ad uineam suam et tibi merces 
 reposita caelestis est. non ergo laedas seruum operantem in 
 ueritate neque mercennarium dantem animam suam, non despicias 
 inopem, qui uitam suam labore exercet suo et mercede 
 sustentat. hoc enim interficere hominem, uitae suae ei 
 debita subsidia denegare. et tu mercennarius es in hac terra: 
 da mercedem mercennario, ut et tu possis domino dicere, 
 cum precaris: da mercedem sustinentibus te.

Tobis 
 tibi dicit: luxuria mater est famis, in quo continentiam 
 docet. dicit etiam: mercedem omni homini, qui penes .

 

 
 
 
 te operatus fuerit, redde eadem die et non maneat 
 penes te merces hominis; et merces tua non minorabitur. 
 dicit tibi: noli bibere uinum in ebrietatem, 
 dicit tibi: de pane tuo communica esurientibus - uides 
 quid te faenerare cupiat — et de uestimentis tuis 
 nudos tege. ex omnibus quae tibi abundauerint 
 fac elemosynam. omni tempore benedic dominum. 
 in his itaque faenus aeternum est et usura perpetua.