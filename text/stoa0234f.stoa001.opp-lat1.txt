Romulidum ductor, clari lux altera solis,

eoa qui regna regis moderamine iusto,

spes orbis fratrisque decus: dignare Maronem

mutatum in melius diuino agnoscere sensu,

scribendum famulo quem iusseras. hic tibi mundi

principium formamque poli hominemque creatum

expediet limo, hic Christi proferet ortum,

insidias regis, magorum praemia, doctos

discipulos pelagique minas gressumque per aequor,

hic fractum famulare iugum uitamque reductam

unius crucis auxilio reditumque sepultae

mortis et ascensum pariter sua regna petentis.

haec relegas seruesque diu tradasque minori

Arcadio, haec ille suo semini, haec tua semper

accipiat doceatque suos augusta propago.

Iam dudum temerasse duces pia foedera pacis,

regnandi miseros tenuit quos dira cupido,

diuersasque neces, regum crudelia bella

cognatasque acies, pollutos caede parentum

insignis clipeos nulloque ex hoste tropaea,

sanguine conspersos tulerat quos fama triumphos,

innumeris totiens uiduatas ciuibus urbes,

confiteor, scripsi: satis est meminisse malorum:

nunc, deus omnipotens, sacrum, precor, accipe carmen

aeternique tui septemplicis ora resolue

spiritus atque mei resera penetralia cordis,

arcana ut possim uatis Proba cuncta referre.

non nunc ambrosium cura est mihi quaerere nectar,

nec libet Aonio de uertice ducere Musas,

non mihi saxa loqui uanus persuadeat error

laurigerosque sequi tripodas et inania uota

iurgantesque deos procerum uictosque penates:

nullus enim labor est uerbis extendere famam

atque hominum studiis paruam disquirere laudem:

Castalio sed fonte madens imitata beatos

quae sitiens hausi sanctae libamina lucis

hinc canere incipiam. praesens, deus, erige mentem;

Uergilium cecinisse loquar pia munera Christi:

rem nulli obscuram repetens ab origine pergam,

si qua fides animo, si uera infusa per artus

mens agitat molem et toto se corpore miscet

spiritus et quantum non noxia corpora tardant

terrenique hebetant artus moribundaque membra.

O pater, o hominum rerumque aeterna potestas,

da facilem cursum atque I animis inlabere nostris,

tuque ades inceptumque una decurre laborem,

nate, patris summi 1 uigor et caelestis origo,

quem primi colimus I meritosque nouamus honores,

iam noua progenies, I omnis quem credidit aetas.

nam memini I ueterum uoluens monumenta uirorum

Musaeum ante omnes I uestrum cecinisse per orbem

quae sint, quae fuerint, quae mox uentura trahantur.

t omnia et ipse tener mundi concreuerit orbis.

felix, qui potuit rerum cognoscere causas,

unde hominum pecudumque genus uitaeque uolantum

et quae marmoreo fert monstra sub aequore pontus,

t et liquidi simul ignis I et caeli mobilis umor.

haut aliter I prima crescentis origine mundi

inluxisse dies aliumue habuisse tenorem

45 crediderim. I maior rerum mihi nascitur ordo,I

si qua fidem tanto est operi latura uetustas.

namque — fatebor enim — I leuium spectacula rerum

semper equos atque arma uirum pugnasque canebam

et studio incassum I uolui exercere laborem.

omnia temptanti I potior sententia uisa est

pandere res altas terra et caligine mersas.

inque dies I aliquid iam dudum inuadere magnum

mens agitat mihi nec placida contenta quiete est.j

ore fauete omnes | laetasque aduertite mentes,

matres atque uiri I pueri innuptaeque puellae.

Principio caelum ac terras camposque liquentes

lucentemque globum lunae I solisque labores

ipse pater statuit, I uos, o clarissima mundi I

lumina, labentem caelo quae ducitis annum.

nam neque erant astrorum ignes nec lucidus aether,

set nox atra polum bigis subuecta tenebat,I

et chaos I in praeceps tantum tendebat ad umbras,

quantus ad aetherium caeli suspectus Olympum.

tum pater omnipotens, rerum cui summa potestas,

aera dimouit tenebrosum et dispulit umbras

et medium luci atque umbris iam diuidit orbem.

sidera cuncta notat tacito labentia caelo

intentos uoluens oculos, I qua parte calores

austrinos tulerit, quae terga obuerterit axi.

postquam cuncta uidet caelo constare sereno

omnipotens, I stellis numeros et nomina fecit

temporibusque parem diuersis quattuor annum

aestusque pluuiasque et agentes frigora uentos.

atque haec ut certis possimus discere signis,

uere tument terrae et genitalia semina poscunt

ac medio tostas aestu terit area fruges

et uarios ponit fetus autumnus et atra

uenit hiemps: teritur Sicyonia baca trapetis:

atque in se sua per uestigia uoluitur annus.

tempore iam ex illo I fecundis imbribus aether

magnus alit magno conmixtus corpore fetus.

et iam prima nouo spargebat lumine terras

ducebatque diem I stellis Aurora fugatis.

tum durare solum et discludere Nerea ponto

incipit I et rerum paulatim sumere formas,

et uariae pelagi Ifacies facies inmania cete

aequora uerrebant caudis aestumque secabant.

nec non et I uasti circum gens umida ponti .

iam sole infuso, iam rebus luce retectis

exultans rorem late dispergit amarum.

postera iamque dies primo surgebat eoo.

fundit humus flores I et frondes explicat omnes

sanguineisque inculta rubent auiaria bacis,

non rastris, hominum non ulli obnoxia curae.

tertia lux gelidam caelo dimouerat umbram.

auia tum resonant auibus uirgulta canoris

et liquidas corui presso dant gutture uoces

nec gemere aeria cessauit turtur ab ulmo.

quarto terra die I uariarum monstra ferarum

omnigenumque I pecus nullo custode per herbam

educit siluis subito I mirabile uisu.

tum demum mouet arma leo, I tum pessima tigris

squamosusque draco et fulua ceruice leaena

saeuire ac formae magnorum ululare luporum.

cetera pascuntur uirides armenta per herbas,

nec gregibus liquidi fontes nec gramina desunt.

iamque dies alterque dies processit, et omne

hoc uirtutis opus I diuinae mentis et haustus

prospiciens genitor I perfectis ordine rebus

expleri mentem nequit ardescitque tuendo

terrasque tractusque maris caelumque profundum,

alituum pecudumque genus, I secumque uolutat,

qui mare, qui terras omni dicione tenerent,

neu segnes iaceant terrae. I iuuat usque morari.

talia uersanti subito sententia sedit,

felicemque trahit limum I fingitque premendo

pingue solum primis extemplo a mensibus anni.

iamque inprouiso I tantae pietatis imago

procedit noua forma uiri I pulcherrima primum,

os umerosque deo similis, I cui mentem animumque I

maior agit deus atque opera ad maiora remittit.

quaeritur huic alius; nec quisquam ex agmine tanto

audet adire uirum I sociusque m regna uocari.

haut mora continuo I placidam per membra quietem

dat iuueni et | dulci declinat lumina somno.

atque illi medio in spatio I iam noctis opacae

omnipotens genitor I costas et uiscera nudat.

harum unam iuueni I laterum conpagibus artis

eripuit subitoque I oritur mirabile donum —

argumentum ingens — I claraque in luce refulsit

insignis facie | et pulchro pectore uirgo,

iam matura uiro, iam plenis nubilis annis.

olli somnum ingens rumpit pauor: ossaque et artus

coniugium uocat I ac stupefactus numine pressit

excepitque manu dextramque amplexus inhaesit.

His demum exactis I torquet qui sidera mundi.

infit: eo dicente I premit placida aequora pontus

et tremefacta solo tellus, silet arduus aether:

\'uiuite felices I interque nitentia culta

fortunatorum nemorum sedesque beatas.

haec domus, haec patria est, I requies ea certa laborum.

his ego nec metas rerum nec tempora pono:

imperium sine fine dedi, I multosque per annos

non rastros patietur humus, non uinea falcem.

at genus inmortale manet, I nec tarda senectus

debilitat uires animi mutatque uigorem.

uos contra I quae dicam animis aduertite uestris.

est in conspectu I ramis felicibus arbos,

quam neque fas igni cuiquam nec sternere ferro,

religione sacra I numquam concessa moueri.

hac quicumque sacros I decerpserit arbore fetus,

morte luet merita: I nec me sententia uertit.

nec tibi tam prudens quisquam persuadeat auctor

conmaculare manus I — liceat te uoce moneri —,

femina, I nec te ullius uiolentia uincat,

si te digna manet diuini gloria ruris.\'

postquam cuncta pater, I caeli cui sidera parent,

conposuit, legesque dedit I camposque nitentis

desuper ostentat, I tantarum gloria rerum.

ecce autem primi sub limina solis et ortus

deuenere locos, I ubi mollis amaracus illos

floribus et dulci adspirans conplectitur umbra.

hic uer purpureum atque alienis mensibus aestas,

hic liquidi fontes, 1 hic caeli tempore certo

dulcia mella premunt, I hic candida populus antro

inminet et lentae texunt umbracula uites.

inuitant croceis halantes floribus horti

inter odoratum lauri nemus I ipsaque tellus

omnia liberius nullo poscente ferebat.

fortunati ambo, I si mens non laeua fuisset

coniugis infandae: I docuit post exitus ingens.

Iamque dies infanda aderat: I per florea rura

ecce inimicus atrox I inmensis orbibus anguis

septem ingens gyros, septena uolumina uersans

nec uisu facilis nec dictu affabilis ulli

obliqua inuidia I ramo frondente pependit,

uipeream spirans animam, I cui tristia bella

iraeque insidiaeque et crimina noxia cordi.

odit et ipse pater: I tot sese uertit in ora

arrectisque horret squamis, et, I ne quid inausum

aut intemptatum scelerisue doliue I relinquat,

sic prior adgreditur dictis I seque obtulit ultro:

\'dic\' ait, \'o uirgo I -lucis habitamus opacis

riparumque toros et prata recentia riuis

incolimus —, I quae tanta animis ignauia uenit?

strata iacent passim sua quaeque sub arbore poma,

pocula sunt fontes liquidi: I caelestia dona

adtractare nefas: I id rebus defuit unum.

quid prohibet I causas penitus temptare latentes?

uana superstitio I. rerum pars altera adempta est.

quo uitam dedit aeternam? cur mortis adempta est

condicio? I mea si non inrita dicta putaris,

auctor ego audendi I sacrata resoluere iura.

tu coniunx, tibi fas animum temptare precando.

dux ego uester ero: I tua si mihi certa uoluntas,

extruimusque toros dapibusque epulamur opimis.\'

sic ait, et dicto citius I, quod lege tenetur,

subiciunt epulis I olim uenerabile lignum

instituuntque dapes I contactuque omnia foedant.

praecipue infelix pesti deuota futurae

mirataque nouas frondes et non sua poma,

causa mali tanti, I summo tenus attigit ore.

maius adorta nefas maioremque orsa furorem

heu misero coniunx I aliena ex arbore germen

obicit atque | animum subita dulcedine mouit.

continuo noua lux oculis effulsit; I at illi

terrentur uisu subito [ nec plura morati

corpora sub ramis I obtentu frondis inumbrant:

consertum tegumen: I nec spes opis ulla dabatur.

at non haec nullis hominum I rerumque repertor

obseruans oculis I caedes et facta tyranni

praesensit: I notumque furens quid femina posset.

continuo inuadit: I \'procul, o procul este profani\'

conclamat, I caelum ac terras qui numine firmat.

. atque illi longe gradientem ac dira frementem

ut uidere, metu uersi retroque ruentes

diffugiunt siluasque et sicubi concaua furtim

saxa petunt. piget incepti lucisque, I neque auras

dispiciunt: I taedet caeli conuexa tueri.

Nec longum in medio tempus, I cum creber ad aures

uisus adesse pedum sonitus genitorque per auras

hunc, ubi uix multa maestum cognouit in umbra,

talibus adloquitur dictis I atque increpat ultro:

\'infelix, quae tanta animum dementia cepit?

quis furor iste nouus? quo nunc, quo tenditis\' inquit

\'regnorum inmemores, I quae mentem insania mutat?

dicite, I quae lucis miseris tam dira cupido?

maturate fugam I totoque absistite luco:

nec reuocare gradum I, si quando aduersa uocarint,

est licitum; I flammis ambit torrentibus amnis |

per medium stridens I torquetque sonantia saxa

attollitque globos flammarum et sidera lambit.

ille sub haec: I \'tua me, genitor, tua tristis imago .................

his posuere locis: I merui nec deprecor\', inquit

\'omnipotens, I sonitumque pedum uocemque tremesco

conscius audacis facti: I monitisque sinistris

femina I fert tristis sucos tardumque saporem.

illa dolos dirumque nefas sub pectore uersans

insontem infando indicio, I moritura puella

dum furit, incautum crudeli morte I peremit;

suasit enim, I scis ipse, neque est te fallere cuiquam.

ut uidi, ut perii, ut me malus abstulit error,

contigimusque manu I quod non sua seminat arbor.\'

tum pater omnipotens I solio sic infit ab alto:

\'accipite ergo animis atque haec mea figite dicta:

tuque prior, I scelere ante alios inmanior omnis,I

quem nec longa dies pietas nec mitigat ulla,

hortator scelerum, I coluber, mala gramina pastus

desidia latamque trahens inglorius aluum

cede locis, I nullis hominum cogentibus, ipse,

tenuis ubi argilla et dumosis calculus aruis.\'

\'at tibi pro scelere\' exclamat, \'pro talibus ausis

omne aeuum ferro teritur, I primusque per artem,

heu miserande puer, I terram insectabere rastris

et sonitu terrebis aues: I horrebit in aruis

carduus et spinis surget paliurus acutis

lappaeque tribolique I et fallax herba ueneni.

at si triticeam in messem robustaque farra

exercebis humum, I frustra spectabis aceruum

concussaque famem in siluis solabere quercu.

insuper his I subeunt morbi tristisque senectus

et labor et durae rapit inclementia mortis.

haec tibi semper erunt, I tuque, o saeuissima coniunx,

non ignara mali, I caput horum et causa malorum,

magna lues commissa tibi: I heu perdita nescis

nec quae te circum stent deinde pericula cernis.

nunc morere, ut merita es, I tota quod mente petisti:

nec mea iam mutata loco sententia cedit.\'

At iuuenem I primum saeuus circumstetit horror:

deriguere oculi, I nec se celare tenebris

amplius aut I notas audire et reddere uoces.

haut mora, festinant iussi rapidisque feruntur

passibus, I et pariter gressi per opaca uiarum

corripiunt spatium medium | limenque relinquunt

flentes I et paribus curis uestigia figunt.

tum uictum in siluis I bacas lapidosaque corna

dant rami et uulsis pascunt radicibus herbae.

Interea magnum sol circumuertitur annum:

matri longa decem tulerunt fastidia menses,

unde homines nati, durum genus. I inde per artem

aut herbae campo apparent aut arbore frondes,

inque nouos soles audent se gramina tuto

credere: I et lentis uuam demittere ramis

instituunt I udoque docent inolescere libro.

tum, gemini fratres Iadolent adolent dum altaria taedis,

alter in alterius I praelato inuidit honore —

horresco referens —: I consanguinitate propinquum

excipit incautum patriasque obtruncat ad aras

sanguine foedantem quos ipse sacrauerat ignis.

tum genitor I uirus serpentibus addidit atris

mellaque decussit foliis ignemque remouit -

praedarique lupos iussit pontumque moueri

et passim riuis currentia uina repressit.

mox et frumentis labor additus, ut mala culmos

esset robigo I et uictum seges aegra negaret.

tum laqueis captare feras et fallere uisco

\'inuentum, et I duris urgens in rebus egestas

mouit agros, curis acuens mortalia corda,

deterior donec paulatim ac decolor aetas,

ferrea progenies, duris caput extulit aruis

et belli rabies et amor successit habendi.

Iustitia excedens terris uestigia fecit.

nec longum in medio tempus: I furor iraque mentem

praecipitant: I gaudent perfusi sanguine fratrum.

condit opes alius defossoque incubat auro

nec doluit miserans inopem I dextramque tetendit.

Tum pater omnipotens | grauiter commotus ab alto

aethere se mittit: | tellurem effundit m undas

diluuio miscens caelumque in Tartara soluit.

sternit agros, sternit sata laeta bouumque labores

diluit: inplentur fossae et caua flumina crescunt: I

et genus omne neci pecudum dedit, omne ferarum.

tum pietate grauem ac meritis I — mirabile dictu —,

qui fuit in terris et seruantissimus aequi, I

eripuit leto, | tantis surgentibus undis, I

ut genus unde nouae stirpis reuocetur haberet. I

Diluuio ex illo I patribus dat iura uocatis

omnipotens: I magnis agitant sub legibus aeuum. I

quid memorem infandas caedes, quid facta tyranni I

nesciaque humanis precibus mansuescere corda. I

Aegyptum uiresque orientis et ultima I bella

magnanimosque duces totiusque ordine gentis, - |

quo cursu deserta petiuerit I et tribus et gens

magna uirum, I menti tanti non inmemor umquam,

quique sacerdotes casti I altaria iuxta,

quique pii uates I pro libertate ruebant,

qui bello exciti reges, quae ) litore rubro

conplerint campos acies, I quibus arserit armis

rex, genus egregium, I magno inflammante furore,

agmen agens equitum et florentis aere cateruas?

cetera facta patrum I pugnataque in ordine bella

praetereo atque aliis post me memoranda relinquo.

Nunc ad te et tua magna, pater, consulta reuertor.

maius opus moueo: I uatum praedicta priorum

adgredior, I quamuis angusti terminus aeui

accipiat, I temptanda uia est, qua me quoque possim

tollere humo I et nomen fama tot ferre per annos,

quod tua progenies I caelo descendit ab alto,

attulit et nobis aliquando optantibus aetas

auxilium aduentumque dei, I quom femina primum

uirginis os habitumque gerens I — mirabile dictu —

nec generis nostri puerum nec sanguinis edit,

seraque terrifici cecinerunt omina uates

aduentare uirum I populis terrisque superbum

semine ab aetherio, I qui uiribus occupet orbem.

Iamque aderat promissa dies, I quo tempore primum

extulit os sacrum I diuinae stirpis origo

missus in imperium, I uenitque m corpore uirtus

mixta deo: I subiit cari genitoris imago.

haut mora, continuo I caeli regione serena,

stella facem ducens multa cum luce cucurrit.

agnouere deum proceres I cunctisque repente

muneribus cumulant I et sanctum sidus adorant.

tum uero manifesta fides I clarumque paternae

nomen erat uirtutis: et ipsi I agnoscere uultus

flagrantisque dei | diuini signa decoris.

protinus ad regem I magno feruore ruentum

fama uolat I magnisque acuit rumoribus iras

incenditque animum I matrisque adlabitur auris.

illa dolos dirumque nefas I haut nescia rerum

praesensit motusque excepit prima futuros.

praescia uenturi I furtim mandarat alendum,

dum curae ambiguae, dum I mens exaestuat ira.

at rex sollicitus I stirpem et genus omne futurum

praecipitare iubet subiectisque urere flammis,

multa mouens, I mittique uiros, qui certa reportent.

haut secus ac iussi faciunt | rapidisque feruntur

passibus et I magnis urbem terroribus inplent.

continuo auditae uoces uagitus et ingens

infantumque animae flentes: I ante ora parentum

corpora natorum I sternuntur limine primo.

at mater I gemitu non frustra exterrita tanto,

ipsa sinu prae se portans, I turbante tumultu,

infantem fugiens I plena ad praesaepia reddit.

hic natum I angusti subter fastigia tecti

nutribat teneris inmulgens ubera labris.

hic tibi prima, puer, I fundent cunabula flores,

mixtaque ridenti I passim cum baccare tellus

molli paulatim I colocasia fundet acantho.

Et iam finis erat I perfecto temporis orbe.

ut primum cessit furor et rabida ora quierunt,

ante annos animumque gerens I caelestis origo 4

per medias urbes graditur I populosque propinquos.

illum omnis tectis agrisque effusa iuuentus

attonitis inhians animis I prospectat euntem,

turbaque miratur matrum: I \'qui spiritus illi,

qui uultus uocisque sonus uel gressus eunti est!\'

Continuo uates I — namque is certissimus auctor —

ut procul egelido secretum flumine uidit,

\'tempus\' ait: \'deus, ecce, deus, cui I maxima rerum

uerborumque fides. I tu nunc eris alter ab illo,

fortunate puer, I caeli cui sidera parent.

sic equidem ducebam animo rebarque futurum:

expectate uenis, I spes et solacia nostri\\

haec ubi dicta dedit, I fluuio mersare salubri

accepit uenientem ac mollibus extulit undis:

exultantque uada ac I subito commota columba

deuolat et supra caput astitit. I inde repente

radit iter liquidum celeris neque commouet alas.

huc omnis turba ad ripas effusa ruebat

certatim largos umeris infundere rores.

tum genitor natum dictis I conpellat amicis:

nate, meae uires, mea magna potentia solus

et praedulce decus I magnum rediture parenti,

a te principium, tibi desinet. I accipe, testor,

o mea progenies: I qua sol utrumque recurrens

aspicit Oceanum, I perfecto laetus honore

omnia sub pedibus I uertique regique uidebis.

tu regere imperio populos, I matresque uirosque,

iam pridem resides animos desuetaque corda

ignarosque uiae mecum miseratus I inertes

adgredere et uotis iam nunc adsuesce uocari\'.

dixerat: ille patris magni parere parabat

imperio, I instans operi regnisque futuris.

Heu pietas, heu prisca fides! I quas dicere grates

incipiam, I si parua licet conponere magnis?

nec mihi iam patriam antiquam spes ulla uidendi

nec spes libertatis erat nec cura I salutis.

hic mihi responsum primus dedit ille petenti,

concretam exemit labem purumque reliquit

aetherium sensum I meque in mea regna remisit.

illum ego per flammas, I agerem si Syrtibus exul,\'

per uarios casus, per I mille sequentia tela,

quo res cumque cadent, unum I pro nomine tanto

exequerer strueremque suis altaria donis.

huius in aduentum I tantarum in munera laudum

ipsi laetitia uoces ad sidera iactant<

intonsi montes: I respondent omnia ualles.

Tempore non alio I — magnum et memorabile nomen —

serpentis furiale malum I meminisse necesse est.

ausus quin etiam I — fama est obscurior annis —

conpellare uirum et I ueniendi poscere causas.

hunc ubi tendentem aduersum per gramina uidit,

substitit infremuitque ferox | dominumque potentem

saucius ac serpens I adfatur uoce superba:

\'uerane te facies, uerus mihi nuntius adfers?

qui genus? unde domo, I qui nostra ad limina tendis?

fare age, quid uenias; I nam te dare iura loquuntur.

aut quis te, iuuenum confidentissime, nostras

iussit adire domus j pacique inponere morem?

non equidem inuideo, miror magis: I accipe porro,

quid dubitem et quae nunc animo sententia surgat.

est domus alta: I uoca zephyros et labere pinnis

ardua tecta petens, I ausus te credere caelo,

si modo quem memoras pater est, I cui sidera parent\'.

olli subridens sedato pectore I fatur

haut uatum ignarus uenturique inscius aeui:

\'dissimulare etiam sperasti, perfide I serpens?

ne dubita; nam uera uides. I opta ardua pinnis

astra sequi clausumque caua te condere terra.

quo periture ruis maioraque uiribus audes?

cede deo, I toto proiectus corpore terrae\'.

nec plura his: ille admirans uenerabile donum

fronte premit terram I et spumas agit ore cruentas

contentusque fuga I caecis se inmiscuit umbris.

Interea I uolitans magnas it fama per urbes.

conuenere uiri: mens omnibus una sequendi

in quascumque uelit pelago deducere terras.

multi praeterea, quos fama obscura recondit,

concurrunt I fremitu denso stipantque frequentes

exultautque animis; I medium nam plurima turba

hunc habet atque umeris extantem suspicit altis.

postquam altos uentum in montes; I aeterna potestas

iura dabat legesque uiris ], secreta parentis,

spemque dedit dubiae menti I curasque resoluit.

conspicit ecce alios dextra laeuaque I frequentis.

quos ubi confertos audere in proelia uidit,

incipit et dictis diuinum aspirat amorem:

\'discite iustitiam moniti, I succurrite fessis

pro se quisque, uiri, I quae cuique est copia, laeti

communemque uocate deum. I meliora sequamur

quoque uocat uertamus iter. I uia prima salutis

intemerata fides I et mens sibi conscia recti.

uobis parta quies I perfecto temporis orbe.

nam qui diuitiis soli incubuere repertis

nec partem posuere suis, I dum uita maneret,

pulsatusue parens et fraus innexa clienti,

tum, cum frigida mors anima seduxerit artus,

inclusi poenam expectant, I quae maxima turba est,

infernisque cient tenebris I ueterumque malorum

supplicia expendunt. I aliis sub gurgite uasto

infectum eluitur scelus aut exuritur igni.

turbidus hic caeno uastaque uoragine gurges

aestuat atque imo barathri eructat harenam.

hinc exaudiri gemitus et saeua sonare

uerbera, tum stridor ferri tractaeque catenae,

semper et obducta densantur nocte tenebrae.

praeterea I quae dicam animis aduertite uestris.

non ego uos posthac I caesis de more iuuencis

religione patrum I truncis et robore nata

mortaliue manu I effigies et templa tueri

audiam: et haec I repetens iterumque iterumque monebo:

sed periisse semel satis est, I natumque patremque

profuerit meminisse magis, I si credere dignum est.

sed fugit interea, fugit inreparabile tempus,

flammarumque I dies et uis inimica propinquat\'.

adtonitis haesere animis : nec plura moratus

hic aliud maius miseris I mortalibus aegris

iudicium I canit — et tristis denuntiat iras —

uenturum excidio | et uasta conuulsa ruina

omnia tum pariter I rutilo inmiscerier igni

palantesque polo stellas I caelique ruinam.

tum uero tremefacta nouos per pectora cunctis

insinuat pauor, I et taciti uentura uidebant.

Haec super aduentu I cum multa horrenda moneret,

ora puer prima signans intonsa iuuenta,

diues opum, I studiis florens ignobilis oti —

quinque greges illi balantum, quina redibant

armenta, et j dapibus mensas onerabat inemptis —

continuo I alacris palmas utrasque tetendit

et genua amplectens I sic ore effatus amico est:

\'o decus, o famae merito pars maxima nostrae,

ad te confugio et supplex tua numina posco.

omnia praecepi atque animo mecum ante peregi.

eripe me his, inuicte, malis. I quid denique restat,

quidue sequens tantos possim superare labores?

accipe daque fidem: I mihi iussa capessere fas est.\'

atque huic responsum paucis ita reddidit heros:

\'o praestans animi iuuenis, I absiste precando,

nec te paeniteat: | nihil o tibi amice relictum.

hoc etiam his addam, tua si mihi certa uoluntas:

disce, puer, | contemnere opes et te quoque dignum

finge deo, | et quae sit poteris cognoscere uirtus.

da dextram misero et I fratrem ne desere frater.

si iungi hospitio properat, | coniunge uolentem.

casta pudicitiam seruet domus. I en age segnes

rumpe moras I rebusque ueni non asper egenis.\'

dixerat haec. ille I in uerbo uestigia torsit

tristior, I ora modis adtollens pallida miris,

multa gemens, ! seque ex oculis auertit et aufert.

Inde ubi prima fides pelago, ! tranquilla per alta 549

deducunt socii nauis I atque arte magistra

hic alius latum funda transuerberat amnem

alta petens, pelagoque alius trahit umida lina.

postquam altum tenuere rates nec iam amplius ullae

occurrunt terrae, I crebris micat ignibus aether,

eripiunt subito nubes caelumque diemque, 555

consurgunt uenti et I fluctus ad sidera tollunt.

at sociis subita gelidus formidine sanguis

diriguit: cecidere animi I cunctique repente

pontum adspectabant flentes I — uox omnibus Ulla —

spemque metumque inter dubii, seu uiuere credant 560

siue extrema pati, | leti discrimine paruo,

qualia multa mari nautae patiuntur in alto.

ecce deus I magno misceri murmure pontum

emissamque hiemem sensit, I cui summa potestas.

par leuibus uentis I et fulminis ocior alis 565

prona petit maria et pelago decurrit aperto:

nec longo distat cursu I praeeunte carina.

agnoscunt longe regem I dextramque potentem

nudati socii I et magno clamore salutant.

postquam altos tetigit fluctus et ad aequora uenit,

id uero horrendum ac uisu mirabile ferri:

subsidunt undae, I remo ut luctamen abesset,

collectasque fugat nubes I graditurque per aequor.

iam medium necdum fluctu latera ardua tinxit. *

at media socios incedens naue per ipsos

ipse gubernaclo rector subit, ipse magister.

intremuit malus, I gemuit sub pondere cumba,

uela cadunt, I puppique deus consedit in alta:

et tandem laeti notae aduertuntur harenae.

Tunc etiam I tardi costas agitator aselli

insedit nimbo effulgens: | cui plurima circum

matres atque uiri, pueri I uelamina nota

subiciunt I funemque manu contingere gaudent.

iamque propinquabant portis I templumque uetustum

antiqua e cedro I centum sublime columnis

ingreditur I magna medius comitante caterua.

horrendum siluis I hoc illis curia templum,

hae sacrae sedes, I miro quod honore colebant.

namque sub ingenti lustrat dum singula templo,

horrescit uisu subito I insonuitque flagello

significatque manu et magno simul I intonat ore:

\'quae scelerum facies, I quaeue aera micantia cerno

Caesaris et nomen? I quae mentem insania mutat?

hae nobis propriae sedes, I hic tempore certo

perpetuis soliti patrum considere mensis.\'

obstipuere animis I gelidusque per ima cucurrit

ossa tremor, I mensasque metu liquere priores.

Deuexo interea propior fit Uesper Olympo.

tum uictu reuocant uires fusique per herbam

et dapibus mensas onerant et pocula ponunt.

postquam prima quies epulis mensaeque remotae,

ipse inter primos I genitori instaurat honores,

suspiciens caelum. I tum facta silentia linguis.

dat manibus fruges I dulcesque a fontibus undas

impleuitque mero pateram I ritusque sacrorum

edocet inmiscetque preces I ac talia fatur:

\'audite, o proceres,\' ait \'et spes discite uestras.

nemo ex hoc numero mihi non donatus abibit,

promissisque patris I uestra\' inquit \'munera uobis

certa manent, pueri, et palmam mouet ordine nemo.

et lux cum primum terris se crastina reddet,

unus erit tantum I in me exitiumque meorum,

dum paci medium se offert I de corpore nostro.

iamque dies, nisi fallor, adest. I secludite curas.

mecum erit iste labor, | nec me sententia fallit:

unum pro multis dabitur caput.\' I haec ita fatus

conticuit j seramque dedit per membra quietem.

Oceanum interea surgens Aurora reliquit.

iamque sacerdotes | late loca questibus implent

cum populo patribus ferturque per agmina murmur.

quod genus hoc hominum, quaeue hunc tam barbara morem

permittit patria? I poenas cum sanguine poscunt

undique collecti I et magno clamore secuntur

insontem, | saeuitque animis ignobile uulgus.

Sol medium caeli conscenderat igneus orbem,

cum subito I acciri omnes, populusque patresque,

exposcunt farique iubent, I quo sanguine cretus

quidue petat quidue ipse ferat. I praeclara tuentis

facta uiri mixtus dolor et I stupor urguet inertis —

nescia mens hominum —, I certantque inludere capto.

tum uero I raptis concurrunt undique telis.

tollitur in caelum clamor I cunctique repente

corripuere sacram effigiem manibusque cruentis

ingentem quercum decisis undique ramis-

constituunt I spirisque ligant ingentibus ipsum,

tendebantque manus I pedibus per mutua nexis —

triste ministerium —, I sequitur quos cetera pubes,

ausi omnes inmane nefas ausoque potiti.

ille autem inpauidus I \'quo uincula nectitis?\' inquit.

\'tantane uos generis tenuit fiducia uestri?

post mihi non simili poena commissa luetis.\'

talia perstabat memorans fixusque manebat.

Interea magno misceri murmure caelum

incipit I et rebus nox abstulit atra colorem

impiaque aeternam timuerunt saecula noctem.

terra tremit, fugere ferae et mortalia corda

per gentes humilis strauit pauor: I inde repente

dat tellus gemitum et I caelum tonat omne fragore.

extemplo | commotae Erebi de sedibus imis

umbrae ibant tenues. I tellus quoque et aequora ponti

signa dabant: I sistunt amnes terraeque dehiscunt.

quin ipsae stupuere domus atque intima Leti

Tartara I et umbrosae penitus patuere cauernae.

sol quoque et exoriens I — cuncti se scire fatentur —

tum caput obscura nitidum ferrugine texit.

Diffugiunt comites et nocte teguntur opaca

multaque dura suo tristi cum corde I uolutant.

quid faciant? I haerent infixi pectore uultus

uerbaque, nec placidam membris dat cura quietem.

tum senior tales referebat pectore uoces

multa putans: I cubi nunc nobis deus ille magister?

quem sequimur? quoue ire iubes, ubi ponere sedes?

645 o dolor atque decus, I tantarum gloria rerum!

iam iam nulla mora est: j et nos rape in omnia tecum —

oramus — I teque aspectu ne subtrahe nostro.

Hos inter motus I media inter talia uerba

tertia lux gelidam caelo dimouerat umbram:

iamque pedem referens I superas ueniebat ad auras,

cum subito ante oculos I ingenti mole sepulchrum,

corpus ubi exanime positum, I — nec claustra nec ipsi

custodes sufferre ualent — I auulsaque saxis

saxa uident, | laxis laterum conpagibus artis.

fit sonus: ingenti concussa est pondere tellus.

horror ubique animo, simul ipsa silentia terrent.

Ecce autem primi I uolucrum sub culmine cantus:

ingreditur linquens antrum, I spoliisque superbus

ibat ouans, | pulsuque pedum tremit excita tellus,

uulneraque illa gerens I foribus sese intulit altis.

atque hic ingentem comitum adfluxisse nouorum

inuenit admirans numerum I cunctisque repente

inprouisus ait: \'coram, quem quaeritis, adsum.

uicit iter durum pietas I et uiuida uirtus.

praecipites uigilate, uiri; I timor omnis abesto.

hi nostri reditus expectatique triumphi,

haec mea magna fides. I o terque quaterque beati,

quae uobis, quae digna, uiri, pro laudibus istis

praemia posse rear solui, I quae dona parari?

accipite ergo animis: I quae uos a stirpe parentum

prima tulit tellus, eadem uos ubere laeto

accipiet. I reuocate animum maestumque timorem

mittite I et uosmet rebus seruate secundis.

quod super est, laeti bene gestis ordine rebus

pacem orate manu, I pacem laudate sedentes

magnanimi; I pacis solum inuiolabile pignus.\'

et simul his dictis faciem ostendebat et I ora,

ora manusque ambas populataque I pectora ferro:

immiscentque manus manibus I gaudentque tuentes.

nec uidisse semel satis est: iuuat usque morari

et conferre gradum I et dextrae coniungere dextram.

His demum exactis I spirantes dimouet auras:

aera per tenerum I caeloque inuectus aperto

mortales uisus medio in sermone reliquit:

atque illum I solio stellantis regia caeli

accipit I aeternumque tenet per saecula nomen.

ex illo celebratus honos, laetique minores\'

seruauere diem I tot iam labentibus annis.

I decus, i, nostrum, I tantarum gloria rerum,

et nos et tua dexter adi pede sacra secundo

annua, quae differre nefas. celebrate fauentes

hunc, socii, morem sacrorum: hunc ipse teneto,

o dulcis coniunx, I et si pietate meremur,

hac casti maneant in religione nepotes.