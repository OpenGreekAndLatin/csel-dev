AUGUSTINUS dixit: Ego iam errorem puto, quam antea 
 ueritatem putabam; utrum recte aestimem, a te praesente 
 audire cupio. 
 
 FORTUNATUS dixit: Coepta errorem exponere. 
 
 
 AUGUSTINUS dixit: In primis summum errorem puto omnipotentem 
 deum, in quo una nobis spes est, ex aliqua parte 
 uiolabilem aut coinquinabilem aut corruptibilem credere. hoc 
 uestram haeresim adfirmare scio, non quidem his uerbis, quibus 
 nunc usus sum; nam et uos interrogati confitemini deum esse 
 incorruptibilem et omni modo inuiolabilem et incoinquinabilem; 
 sed cum coeperitis cetera exponere, cogimini eum corruptibilem, 
 penetrabilem et coinquinabilem confiteri. dicitis enim aliam 
 nescio quam gentem tenebrarum aduersus dei regnum rebellasse; 
 deum autem omnipotentem cum uideret, quanta labes 
 et uastitas inmineret regnis suis. nisi aliquid aduersae genti 
 obponeret et ei resisteret, misisse hanc uirtutem, de cuius

 

 
 
 
 commixtione cum malo et tenebrarum gente mundus sit fabricatus; 
 hinc esse. quod hic animae bonae laborant, seruiunt, 
 errant, corrumpuntur, ut necessarium haberent liberatorem. 
 qui eas ab errore purgaret et a commixtione solueret et a 
 seruitute liberaret. hoc ego nefas puto credere deum omnipotentem 
 aliquam aduersam gentem timuisse aut necessitatem 
 esse passum, ut nos in aerumnas praecipitaret. 
 
 FORTUNATUS dixit: Quia te medium fuisse nostrum scio. 
 id est inter Manichaeos administrasse, ista principalia sunt 
 fidei nostrae. de conuersatione hic agitur, de quibus falsis 
 criminibus pulsamur. ex te ergo praesentes audiant boni uiri. 
 utrum sint uera, super quibus criminamur et adpetimur, an 
 sint falsa. etenim ex tua doctrina et ex tua expositione et 
 ostensione poterunt uero uerius scire nostram conuersationem. 
 si a te fuerit prodita. interfuisti orationi?

AUG. dixit: Interfui. sed alia quaestio est de fide, alia 
 de moribus; ego de fide proposui. sed si illi, qui adsunt 
 malunt audire de moribus, nec ipsam quaestionem defugio. 
 
 FORT. dixit: Purgare me prius uolo penes conscientiam 
 uestram, penes quos polluimur, ex idonei uiri testimonio, qui 
 mihi et nunc idoneus est et in futura iusti iudicii examinatione 
 Christi, si ea, quae iactantur, uidit in nobis uel consecutus 
 est.

AUG. dixit: Ad aliud uocas, cum ego de fide proposuerim. 
 de moribus autem uestris plene scire possunt, qui electi uestri 
 sunt. nostis autem me non electum uestrum, sed auditorem

 
 
 
 fuisse. itaque quamuis et orationi uestrae interfuerim, ut interrogasti, 
 utrum separatim uobiscum habeatis aliquam orationem, 
 deus solus potest nosse et uos. ego tamen in oratione, in qua 
 interfui, nihil turpe fieri uidi, sed solum contra fidem animaduerti. 
 quam postea didici et probaui, quod contra solem facitis 
 orationem. praeter hoc in illa oratione uestra nihil noui comperi. 
 quisquis autem uobis obponet quaestionem aliquam de 
 moribus, electis uestris obponit. quid autem inter uos agatis, 
 qui electi estis, ego scire non possum. nam et eucharistiam 
 audiui a uobis saepe quod accipiatis; tempus autem accipiendi 
 cum me lateret, quid accipiatis unde nosse potui ? itaque serua, 
 si placet. quaestionem de moribus. ut inter electos uestros 
 discutiatis. si discuti potest. mihi fides data est a uobis, quam 
 hodie inprobo. de ipsa proposui. ad propositum meum mihi 
 respondeatur. 
 
 
 FORT. dixit: Et nostra professio ipsa est, quod incorruptibilis 
 sit deus, quod lucidus, quod inadibilis, intenibilis, inpassibilis 
 aeternam lucem et propriam habitet, quod nihil ex 
 sese corruptibile proferat, nec tenebras nec daemones nec 
 satanam, nec aliud aduersum in regno eius reperiri possit; 
 sui similem saluatorem direxisse; uerbum natum a constitutione 
 mundi cum mundum fabricaret, post mundi fabricam 
 inter homines uenisse, dignas sibi animas elegisse sanctae suae 
 uoluntati mandatis suis caelestibus sanctificatas, fide et ratione 
 inbutas caelestium rerum ipso ductore hinc iterum easdem

 
 
 
 animas ad regnum dei reuersuras esse secundum sanctam 
 ipsius pollicitationem, qui dixit: ego sum uia, ueritas et 
 ianua et: nemo potest ad patrem peruenire, nisi per 
 me. his rebus nos credimus, quia alias animae, id est alio 
 mediante non poterunt ad regnum dei reuerti, nisi ipsum reppererint, 
 ueritatem, uiam et ianuam. ipse enim dixit: qui me 
 uidit, uidit et patrem et: qui in me crediderit, mortem 
 non gustabit in aeternum, sed transitum faciet de 
 morte ad uitam et in iudicium non ueniet. his rebus 
 nos credimus et haec est ratio fidei nostrae et pro uiribus 
 animi nostri mandatis eius obtemperare unam fidem sectantes 
 huius trinitatis, patris et filii et spiritus sancti.

AUG. dixit: Has animas, quas de morte ad uitam per 
 Christum uenire fatemini, quae causa praecipitauit in mortem ? 
 
 FORT. dixit: Hinc iam dignare prosequi et contraire, si nihil 
 praeter deum.

AUG. dixit: Immo tu dignare respondere id, quod interrogaris, 
 has animas quae causa morti dederit. 
 
 FORT. dixit: Immo tu dignare dicere, utrum aliquid sit 
 praeter deum, an omnia in deo sunt.

AUG. dixit: Illud ego respondere possum, quod me dominus 
 nosse uoluit deum necessitatem pati nullam posse neque 
 ex aliqua parte uiolari atque corrumpi. quod cum tu quoque 
 fatearis, quaero, qua necessitate huc miserit animas, quas dicis 
 per Christum redire. 
 
 
 FORT. dixit: Quod tu dixisti, quia huc usque tibi deus

 

 
 
 
 reuelauit, quod incorruptibilis sit, quemadmodum et mihi, 
 ratio quaerenda est, quemadmodum animae aut ob quam causam 
 istum in mundum uenerunt, ut merito nunc eas per unigenitum 
 filium suum ac sui similem de hoc mundo liberaret, si nil 
 praeter ipsum._

AUG. dixit: Non debemus frustrare tantos, qui praesentes 
 sunt, et de quaestione proposita ire ad aliud. si confitemur 
 ambo. si nobis concedimus esse incorruptibilem et inuiolabilem 
 deum et nihil pati potuisse — ex quo est consequens, ut falsa 
 sit haeresis uestra, quae dicit deum cum uideret inminere 
 uastitatem ac labem regnis suis, misisse uirtutem, quae cum 
 tenebrarum gente bellaret, et ex ea commixtione hic nostras 
 animas laborare — breuis ergo est ratio mea et, quantum 
 aestimo, cuiuis planissima. si deus nihil pati potuit a gente 
 tenebrarum, quia inuiolabilis est, sine causa huc nos misit, 
 ut nos hic aerumnas patiamur. si autem aliquid pati potuit, 
 non est inuiolabilis et decipitis eos, quibus dicitis esse inuiolabilem 
 deum. hoc enim uestra haeresis negat, cum cetera 
 exponitis. 
 
 FORT. dixit: Hoc sentimus, quod nos instruit beatus apostolus 
 Paulus, qui dixit: hoc sentite in uobis, quod et 
 in Christo Iesu; qui cum in forma dei esset constitutus, 
 non rapinam arbitratus est aequalem se esse 
 deo, sed semet ipsum exinaniuit formam serui accipiens 
 in similitudinem hominum factus et habitu inuentus 
 ut homo; humiliauit semet ipsum, factus est

 

 
 
 
 subditus usque ad mortem. hoc ergo sentimus de nobis, 
 quod et de Christo: qui cum in forma dei esset constitutus. 
 factus est subditus usque ad mortem, ut similitudinem animarum 
 nostrarum ostenderet. et quemadmodum in se mortis 
 similitudinem ostendit et patrem in se et in patre se esse de 
 medio mortuorum resuscitatum, eo modo sentiamus et de 
 animabus nostris futurum, quod per ipsum poterimus de hac 
 morte liberari: quae aut aliena est a deo aut. si propria est 
 dei, et misericordia eius cessat et liberatoris nomen et opera 
 liberantis.

AUG. dixit: Ego quaero, quemadmodum in mortem uenerimus. 
 et tu dicis, quemadmodum de morte liberemur. 
 
 FORT. dixit: Ita apostolus dixit, quomodo sentire debeamus 
 de nostris animis, quod Christus nobis ostendit. si fuit Christus 
 in passione et morte, et nos; si uoluntate patris descendit in 
 passionem et mortem, et nos.

AUG. dixit: Notum est omnibus catholicam fidem ita se 
 habere, quod dominus noster, id est uirtus et sapientia dei 
 et uerbum, per quod facta sunt omnia et sine quo factum 
 est nihil, ad liberationem nostram hominem suscepit. in ipso 
 homine, quem suscepit. demonstrauit illa, quae dicis. nos 
 autem nunc de ipsius dei et ineffabilis maiestatis substantia 
 quaerimus, utrum ei aliquid nocere possit. an non possit. si 
 -enim potest aliquid nocere ei, non est inuiolabilis. si non 
 potest ei aliquid nocere, quid ei factura erat gens tenebrarum, 
 contra quam dicitis bellum gestum esse a deo ante

 

 
 
 
 constitutionem mundi, in quo bello nos, id est animas, quas modo 
 indigere liberatoris manifestum est. commixtas esse omni malo 
 et morti inplicitas adseritis ? redeo enim ad illud breuissimum: 
 si poterat ei noceri, non est inuiolabilis; si non poterat, crudeliter 
 huc nos misit, ut ista patiamur. 
 
 
 FORT. dixit: Anima dei est, an non?\'

AUG. dixit: Si iustum est, ut non interrogatis meis 
 respondeatur et ego interroger, respondeo. 
 
 FORT. dixit: Si in proprio agit anima, hoc a te quaero.

AUG. dixit: Ego dicam quod interrogasti; tantum illud 
 memineris te noluisse respondere interrogatis meis, me autem 
 tuis respondere. si quaeris, utrum a deo descenderit anima, 
 magna quidem quaestio est; sed siue a deo descendit siue 
 non, illud de anima respondeo non esse deum : aliud esse 
 deum, aliud animam. deum esse inuiolabilem, incorruptibilem 
 et inpenetrabilem et incoinquinabilem, et qui nulla ex parte 
 corrumpi potest, et cui nulla ex parte noceri possit. animam 
 uero uidemus et peccatricem esse et in aerumna uersari et 
 ueritatem quaerere et liberatore indigere. haec mutatio animae 
 ostendit mihi, quod anima non sit deus. nam si anima substantia 
 dei est, substantia dei errat, substantia dei corrumpitur, 
 substantia dei uiolatur, substantia dei decipitur: quod nefas 
 est dicere. 
 
 FORT. dixit: Ergo negasti animam ex deo esse, quamdiu 
 peccatis ac uitiis et mundanis rebus deseruit et errore ducitur, 
 quod fieri non potest, aut ut deus hoc patiatur aut substantia 
 eius. est enim deus incorruptibilis et substantia eius

 
 
 
 inmaculata est et sancta. hic uero quaeritur a uobis, utrum anima 
 ex deo sit necne. quod nos fatemur et ostendimus ex saluatoris 
 aduentu, ex ipsius sancta praedicatione, ex ipsius lectione. 
 dum animis miseretur et secundum eius arbitrium anima uenisse 
 dicitur, ut eandem de morte liberaret et perduceret eam ad 
 aeternam gloriam et restitueret patri. quid uero de anima tu 
 ipse dicis aut speras, utrum sit a deo, necne? et substantiam 
 dei, ex qua neges esse animam, nullis passionibus posse subiacere 
 ?

AUG. dixit: Animam sic negaui esse substantiam dei 
 ut negem esse illam deum, sed tamen ex deo auctore esse. 
 quia facta est a deo. aliud est qui fecit, aliud quod fecit; qui 
 fecit, corruptibilis esse omnino non potest; quod autem fecit. 
 omnimodo non potest aequale illi esse. qui fecit. 
 
 FORT. dixit: Nec ego dixi animam similem esse deo. sed 
 quia dixisti facticiam esse animam et nihil praeter deum, 
 quaero, undenam deus animae. substantiam adinuenit.

AUG. dixit: Tantum memento me respondere ad ea, 
 quae interrogas, te autem ad ea, quae interrogo, non respondere. 
 animam dico factam a deo, ut cetera omnia, quae a deo 
 facta sunt, et inter illa, quae deus omnipotens fecit, principalem 
 locum datum esse animae. si autem quaeris, unde deus. 
 fecit animam, memento confiteri me tecum esse deum omnipotentem. 
 omnipotens autem non est, qui quaerit adiuuari 
 aliqua materia, unde faciat quod uelit. ex quo est consequens, 
 ut secundum fidem nostram omnia, quae deus fecit per uerbum

 
 
 
 et sapientiam suam, de nihilo fecerit. sic enim legimus: ipse 
 iussit et facta sunt; ipse mandauit et constituta sunt. 
 
 FORT. dixit: Ex iussione constant uniuersa?

AUG. dixit: Ita credo, sed uniuersa, quae facta sunt. 
 FORT.. dixit: Facta consonant, sed quia inconuenientia sibi 
 sunt haec, per hoc ergo constat non esse unam substantiam, 
 licet ex unius iussione eadem ad compositionem mundi huius 
 et faciem uenerint. ceterum rebus ipsis paret, quia nihil simile 
 tenebrae et lux. nihil simile ueritas et mendacium, nihil 
 simile mors et uita, nihil simile anima et corpus et cetera 
 istis similia, quae et nominibus et speciebus distant ab inuicem, 
 et merito dixisse dominum nostrum: arbor. quam 
 non plantauit pater meus caelestis, eradicabitur et 
 in ignem mittetur, quae non adferet fructus bonos, 
 et esse arborem radicatam. hinc uero constat et ratione rerum, 
 quod duae sunt substantiae in hoc mundo, quae speciebus et 
 nominibus distant: quarum est una corporis. alia uero aeterna, 
 patris omnipotentis quam esse credimus.

AUG. dixit: Contraria ista, quae te mouent, ut aduersa 
 sentiamus, propter peccatum nostrum, id est propter peccatum 
 hominis contigerunt. nam omnia deus et bona fecit, et bene 
 ordinauit; peccatum autem non fecit et hoc est solum, quod 
 dicitur malum, uoluntarium nostrum peccatum. est et aliud 
 genus mali, quod est poena peccati. cum ergo duo sint genera 
 malorum, peccatum et poena peccati, peccatum ad deum non

 

 
 
 
 pertinet, poena peccati ad uindicem pertinet.etenim ut bonus 
 est deus, quia omnia constituit. sic iustus est, ut uindicet in 
 peccatum. cum ergo omnia optime sint ordinata, quae uidentur 
 nobis nunc aduersa esse. merito contigit hominis lapsi, qui 
 legem dei seruare noluit. animae enim rationali, quae est in 
 homine, dedit deus liberum arbitrium; sic enim posset habere 
 merita, si uoluntate. non necessitate boni essemus. cum ergo 
 oporteat non necessitate, sed uoluntate bonum esse, oportebat, 
 ut deus animae daret liberum arbitrium. huic autem animae 
 obtemperanti legibus suis omnia subiecit sine aduersitate, ut 
 ei cetera, quae deus condidit, seruirent. si et ipsa deo seruire 
 uoluisset; si autem ipsa noluisset deo seruire, ut ea, quae illi 
 seruiebant, in poenam eius conuerterentur. quare si recte omnia 
 a deo ordinata sunt, et bona sunt et deus non patitur malum. 
 
 FORT. dixit : Non patitur, sed malum praeuenit deus.

AUG. dixit: A quo enim passurus erat ? 
 
 FORT. dixit: Hoc meum est, quia praeuenire uoluit, non 
 temere, sed uirtute et praescientia. ceterum nega malum praeter 
 deum esse, cum per praecepta ostendit, quia sunt alia, quae 
 praeter uoluntatem ipsius fiunt. praeceptum non intercedit, 
 nisi ubi est et contrarietas; libera facultas uiuendi non datur, 
 nisi ubi est lapsus secundum apostoli rationem, qui dicit: 
 et uos cum essetis mortui delictis et peccatis uestris. 
 in quibus aliquando ambulastis secundum magisterium 
 huius mundi, secundum principem potestatis 
 aeris huius. spiritus, qui nunc operatur in filiis

 

 
 
 
 diffidentiae, in quibus et nos et omnes aliquando con-. 
 uersati sumus in desideriis carnis nostrae facientes 
 uoluntates consiliorum carnis. et eramus naturaliter 
 filii irae, sicut et ceteri. deus autem, qui diues est 
 in omni misericordia, misertus est nobis. et cum 
 mortui essemus peccatis, conuiuificauit nos in Christo, 
 cuius gratia estis salui facti; et simul suscitauit et 
 cum eo collocauit in caelestibus cum Christo Iesu, 
 ut ostenderet in saeculis superuenientibus et cetera 
 usque ad id, quod scriptum est interficiens inimicitiam in 
 semet ipso. et ueniens euangelizauit pacem uobis, 
 qui longe, pacem iis, qui prope. quoniam per ipsum 
 habemus uterque in uno spiritu accessum ad patrem.

AUG. dixit: Ista apostoli lectio, quam recitare uoluisti. si 
 non fallor, pro mea plurimum et contra tuam fidem facit. 
 primo quia ipsum liberum arbitrium, quo ego dixi fieri, ut 
 anima peccet, satis hic expressum est. cum peccata nominauit 
 et cum reconciliationem nostram dixit fieri cum deo per Iesum 
 Christum. peccando enim auersi eramus a deo, tenendo autem 
 praecepta Christi reconciliamur deo, ut qui in peccatis mortui 
 eramus, seruantes praecepta eius uiuificemur et pacem habeamus 
 cum illo in uno spiritu, a quo alienati eramus non seruantes 
 mandata eius, sicuti de homine, qui primus est conditus, 
 in fide nostra praedicatur. ergo nunc quaero abs te, secundum 
 eam lectionem, quae lecta est, quomodo habeamus peccata, 
 si natura contraria nos cogit facere, quod facimus. qui enim 
 cogitur necessitate aliquid facere, non peccat; qui autem peccat, 
 libero arbitrio peccat. quare sit nobis paenitentia imperata, si

 
 
 
 nos nihil mali fecimus. sed gens tenebrarum? quaero item, 
 indulgentia peccatorum cui detur: nobis, an genti tenebrarum. 
 si genti tenebrarum datur indulgentia peccatorum, regnabit et 
 ipsa cum deo accipiens indulgentiam peccatorum; si autem 
 nobis datur indulgentia peccatorum, manifestum est, quia uoluntate 
 peccauimus. satis enim stultum est ignosci ei, qui 
 nihil mali fecit; nihil autem mali fecit, qui nihil sua uoluntate 
 fecit. hodie ergo anima pollicente sibi deo indulgentiam 
 peccatorum et reconciliationem si peccare destiterit et de peccatis 
 paenitentiam gesserit, si respondeat secundum uestram 
 fidem et dicat: quid enim peccaui? quid commerui? quid 
 me expulisti de regnis tuis, ut contra nescio quam gentem 
 pugnarem? depressa sum, permixta sum, corrupta sum, defecta 
 sum, non est mihi seruatum liberum arbitrium. tu 
 nosti necessitatem, qua pressa sum; cur mihi inputas uulnera, 
 quae suscepi ? quare me cogis ad paenitentiam, cum tu causa 
 sis uulnerum meorum; cum tu scias, quae passa sum, gentem 
 tenebrarum in me fecisse te auctore, qui uiolari non poteras 
 et tamen uolens cauere regnis tuis, quibus nihil noceri possit, 
 me in miserias praecipitasti ? si certe ego pars tua sum, 
 quae de uisceribus tuis processi, si de regno tuo et de ore 
 tuo, in hac gente tenebrarum aliquid pati non debui, ut me 
 incorrupta illa subiceretur, si pars eram domini. nunc autem

 
 
 
 cum illa temperari non posset nisi mea corruptione, quomodo 
 aut pars tua dicor aut tu inuiolabilis manes aut non es crudelis, 
 qui me pati uoluisti pro his regnis, quibus nihil noceri 
 poterat ab illa gente tenebrarum ? ad hoc responde, si placet, 
 et dignare etiam illud mihi exponere, quomodo dictum est 
 a Paulo apostolo: eramus naturaliter filii irae, quos reconciliatos 
 dicit deo. si ergo naturaliter filii. irae erant, quomodo 
 dicis naturaliter esse animam filiam dei et portionem dei? 
 
 FORT. dixit: Si secundum animam dixisset apostolus, quod 
 simus naturaliter filii irae, alienata esset anima ore apostoli 
 a deo. et hac modo tu ratione ostendis, quod anima non sit 
 dei, quia naturaliter, inquit apostolus. sumus irae filii. 
 si uero secundum quod lege tenebatur idem apostolus ex 
 semine Abraham, ut ipse contestatur, descendens, constat eum 
 corporaliter dixisse nos fuisse filios irae. sicut et cetera. 
 animae uero substantiam ostendit, quod sit ex deo, et animam 
 aliter non posse reconciliari deo nisi per magistrum, qui est 
 Christus Iesus. interfecta tamen inimicitia uidebatur anima 
 indigna extitisse deo; sed quia missa est, hoc confitemur, a deo 
 tamen omnipotente et originem trahens et missa ad ipsius 
 uoluntatem consignandam, quemadmodum et saluatorem Christum 
 credimus de caelo uenisse uoluntatem patris complere. 
 quae uoluntas patris haec erat animas nostras de eadem inimicitia 
 liberare interfecta eadem inimicitia. quae si aduersa 
 deo non fuisset, nec inimicitia uocaretur. ubi erat unitas, nec 
 interfectio diceretur aut fieret, ubi erat uita.

AUG. dixit: Memento, quod apostolus dixerit conuersatione 
 nos alienatos a deo esse. 
 
 FORT. dixit: Trado ego duas substantias fuisse: in lucis 
 substantia haberi deum, ut superius diximus, incorruptibilem: 
 fuisse uero contrariam naturam tenebrarum. eam uirtute dei 
 uinci hodieque confiteor, et ad meum regressum saluatorem 
 esse Christum emissum, ut ante idem apostolus ait.

AUG. dixit: Rationibus ut discuteremus duarum naturarum 
 fidem, interpositum est ab his, qui nos audiunt. sed 
 quoniam ad scripturas iterum confugisti, ad eas ego descendo 
 ac nihil praetermittendum esse postulo, ne quibusdam capitibus 
 utentes nebulas adferamus eis, quibus notae scripturae 
 non sunt. a capite igitur quod habet apostolus Paulus in 
 epistula sua ad Romanos consideremus. in prima enim pagina 
 est, quod uehementer contra uos est. dicit enim: Paulus 
 seruus Iesu Christi, uocatus apostolus, praedestinatus 
 in euangelium dei. quod ante promiserat per prophetas 
 suos in scripturis sanctis, de filio, qui factus 
 est ei ex semine Dauid secundum carnem, qui praedestinatus 
 est filius dei in uirtute secundum spiritum 
 sanctificationis ex resurrectione mortuorum Iesu 
 Christi domini nostri. uidemus apostolum de domino nostro\' 
 nos docere, ut et uirtute dei ante carnem praedestinatus fuerit 
 et secundum carnem factus sit ei de semine Dauid. hoc uos 
 cum semper negaueritis et negetis, quomodo scripturas flagitatis, 
 ut secundum eas potius disseramus?

 

 
 
 
 
 FORT. dixit: Secundum carnem adseritis ex semine Dauid, 
 cum praedicetur ex uirgine esse natus, et filius dei magnificetur. 
 fieri enim non potest, nisi ut quod de spiritu est, 
 spiritus habeatur, et quod de carne est, caro intellegatur. 
 contra quod est ipsa auctoritas euangelii, qua dicitur, quod 
 caro et sanguis regnum dei possidere non possunt, 
 nec corruptio incorruptelam possidebit. 
 
 Hic strepitus factus est a consedentibus, qui rationibus 
 potius agi uolebant, quia uidebant eum non omnia, quae in 
 apostoli codice scripta sunt, uelle accipere. deinde passim 
 sermocinatio ab omnibus haberi coepit, quousque diceret sermonem 
 dei ligatum esse in gente tenebrarum. quod cum exhorruissent 
 qui aderant, discessum est. 
 
 Postera die adhibito iterum notario res acta sic est. 
 
 FORT. dixit: Dico, quod nihil mali ex se proferat omnipotens 
 deus et quod quae sua sunt incorrupta maneant uno 
 ex fonte inuiolabili orta et genita; cetera uero, quae in hoc 
 mundo uersantur contraria, non ex deo manare nec principe 
 deo paruisse in hoc saeculo, id est quod non ex ipso originem 
 trahant. haec ergo in fide suscepimus, quod aliena sint mala 
 a deo.

AuG. dixit: Et nostra fides haec est, quod malorum 
 genitor non sit deus neque ullam naturam fecerit malam. sed 
 cum uterque nostrum consentiat incorruptibilem deum et incoinquinabilem, 
 prudentium est aestimare et fidelium, quae sit 
 fides purior et maiestate dei dignior: illa. ubi adseritur uel

 

 

 

 
 
 
 uirtus dei uel pars aliqua dei uel sermo dei posse commutari. 
 uiolari, corrumpi, ligari, an ea, ubi dicitur et omnipotentem 
 deum et omnem ipsius naturam et substantiam nulla parte 
 umquam posse corrumpi, sed mala esse uoluntario peccato 
 animae, cui dedit deus liberum arbitrium. quod liberum arbitrium 
 si non dedisset deus, iudicium puniendi nullum iustum 
 esse posset nec meritum recte faciendi nec praeceptum diuinum, 
 ut ageretur paenitentia de peccatis, nec ipsa indulgentia peccatorum, 
 quam nobis deus per dominum nostrum Iesum Christum 
 donauit, quia qui non uoluntate peccat, non peccat. hoc arbitror 
 omnibus apertum esse atque perspicuum. quapropter non nos 
 mouere debent, si aliqua in his, quae deus fecit, molesta 
 patimur pro meritis nostris. sicut enim ille bonus est, ut 
 constitueret omnia, sic iustus est, ut peccatis non parcat. 
 quae peccata, ut dixi, nisi libera uoluntas esset in nobis, peccata 
 non essent. si quis enim uerbi causa ligaretur ab aliquo 
 ceteris membris et de manu eius falsum scriberetur sine eius 
 propria uoluntate, quaero, si hoc iudici patefieret, possit hunc 
 hominem falsitatis crimine condemnare? quare si manifestum 
 est peccatum non esse, ubi non est liberum uoluntatis arbitrium, 
 uolo audire animam, quam dicitis aut partem aut 
 uirtutem aut sermonem aut quodlibet aliud dei, quid mali 
 fecerit, ut a deo puniatur aut paenitentiam agat peccati, ut 
 ueniam mereatur, cum nihil ipsa peccauerit. 
 
 FORT. dixit: De substantiis proposui, quod bonorum tantummodo 
 deus creator, ultor uero malorum habeatur, eo quod mala 
 ex ipso non sint. merito ergo hoc sentio et ulcisci deum mala, 
 quia ex ipso non sunt. ceterum si ex ipso essent aut daret

 
 
 
 licentiam peccandi, quod dicis liberum arbitrium dedisse deum, 
 consensor iam inueniebatur delicti mei, eo quod delicti mei 
 auctor esset, aut ignorans quod futurus essem delinquere, quem 
 ipse non se dignum institueret. hoc ergo propositum est a 
 me, et quod interrogo nunc, utrum deus mala instituerit necne, 
 et utrum ipse finem malorum instituerit. etenim quae ab ipso 
 diximus facta esse ut opifice deo, uti ab ipso creata et genita 
 incorruptibilia haberi, his rebus et paret et fides euangelica docet. 
 haec ego et proposui, quae sunt credulitatis nostrae et quae 
 a te possunt in ista professione nostra firmari, ita tamen, ut 
 non desit auctoritas fidei christianae. et quia nullo genere 
 recte me credere ostendere possum, nisi eandem fidem scripturarum 
 auctoritate firmauerim, id ergo est, quod insinuaui, 
 quod dixi. aut si mala auctore deo in mundum peruenerunt, 
 hoc ipse dicere dignare; aut si recte creditur mala ex deo 
 non esse, hoc etiam praesentium contemplatio prosequi debet 
 et suscipere. de substantiis dixi, non de peccato, quod in nobis 
 uersatur. si enim originem non haberet, quod cogitamus delicta 
 facere, non cogeremur ad peccatum uenire uel ad delictum. 
 nam quia inuiti peccamus et cogimur a contraria et inimica 
 nobis substantia, idcirco sequimur scientiam rerum. qua scientia 
 admonita anima et memoriae pristinae reddita recognoscet, ex 
 quo originem trahat, in quo malo uersetur, quibus bonis iterum 
 emendans, quod nolens peccauit, possit per emendationem

 

 
 
 
 delictorum suorum bonorum operum gratia meritum sibi reconciliationis 
 apud deum collocare auctore deo saluatore nostro. 
 qui nos docet et bona exercere et mala fugere. propositum 
 est enim nobis, quod non aliqua contraria natura. sed sua 
 sponte homo aut iustitiae seruiat aut peccatis se obnoxium 
 faciat. cum nulla contraria gente, si sola uersatur anima in 
 corpore constituta. cui deus, ut dicis, liberum arbitrium dedit. 
 sine peccato esset nec peccatis se obnoxium faceret.

AUG. dixit: Ego dico peccatum non esse, si non propria 
 uoluntate peccatur; hinc esse et praemium. quia propria uoluntate 
 recta facimus. aut si poenam meretur, qui peccat inuitus. 
 debet et praemium mereri, qui bene facit inuitus. quis autem. 
 qui dubitet non deferri praemium nisi ei. qui aliquid bona 
 uoluntate fecerit ? ex quo intellegimus et poenam inferri ei. 
 qui uoluntate mala aliquid fecerit. sed quoniam me ad priores 
 naturas et substantias reuocas. fides mea est omnipotentem 
 deum, quod maxime animaduertendum est et animo figendum, 
 omnipotentem deum iustum et bonum fecisse bona. sed ea. 
 quae ab illo facta sunt, non possunt esse talia, qualis est 
 ipse. qui fecit. iniustum est enim et stultum credere. ut opera 
 paria sint artifici et condita conditori. quapropter si pia fides 
 est, ut omnia bona deus fecerit, quibus tamen ipse est multo 
 excellentior longeque praestantior, origo et caput mali est in. 
 peccato, sicut apostolus dixit: radix omnium malorum

 

 
 
 
 est cupiditas; quam quidam sequentes naufragauerunt 
 a fide et inseruerunt se doloribus multis. si enim radicem 
 omnium malorum quaeris, habes apostolum dicentem 
 radicem omnium malorum esse cupiditatem. radicem radicis 
 quaerere non possum; aut si est aliud malum, cuius radix 
 non est cupiditas, non erit omnium malorum radix cupiditas. 
 si autem uerum est omnium malorum radicem esse cupiditatem, 
 frustra aliud aliquod mali genus quaerimus. tua uero 
 natura contraria, quam inducis — quoniam iam respondi obiectis 
 tuis, quaeso, ut et tu mihi dicere digneris — si illa 
 natura contraria est totum malum neque peccatum potest esse 
 nisi ex illa, poenam ipsa sola debet mereri, non anima, a qua 
 non est peccatum. at si dicis ipsam solam mereri poenam et 
 animam non mereri, quaero, cui data sit paenitentia, quae sit 
 iussa paenitere. si anima iussa est paenitere, ab illa peccatum 
 et ipsa uoluntate peccauit. nam si cogitur anima facere malum 
 neque illa est, quod malum fecit, nonne stultum est et plenum 
 dementiae, ut gens tenebrarum peccauerit et me paeniteat de 
 peccatis? nonne plenum dementiae est, ut gens tenebrarum 
 peccauerit et mihi detur indulgentia peccatorum ? qui possum 
 dicere secundum fidem uestram: quid feci ? quid commisi ? 
 apud te fui, integer fui, nulla labe contaminatus fui; tu me 
 huc misisti, tu necessitatem passus es, tu cauisti regnis tuis, 
 cum magna eis labes et uastitas inmineret. cum ergo noueris 
 necessitatem, qua hic obpressus sum, qua respirare non potui, 
 cui resistere non potui: quid me accusas quasi peccantem?

 
 
 
 aut quid promittis indulgentiam peccatorum? ad hoc sine 
 ambagibus responde. si placet, sicut tibi ego sine ambagibus 
 respondi. 
 
 FOBT. dixit: Haec nos dicimus, quod a contraria natura 
 anima cogatur delinquere: cui non uis esse radicem nisi hoc 
 tantum, quod in nobis malum uersatur, cum constet exceptis 
 nostris corporibus mala in omni mundo uersari. non ista, quae 
 in corporibus solum habemus sed quae in toto mundo uersantur 
 et nominibus ualent bona, mala radix habet. nam dixit 
 dignatio tua, quod haec sit radix malorum, cupiditas. quae in 
 nostris corporibus uersatur, cum quando non est cupiditas 
 mali ex nostris corporibus, ex principali illa contraria natura 
 uersatur in toto mundo. apostolus etenim id nominauit radicem 
 esse malorum cupiditatem, non unum malum, quam dixisti 
 radicem omnium malorum. cupiditas uero non uno modo intellegitur, 
 quam dixisti radicem omnium malorum, quasi quae 
 in cordibus nostris solum uersetur, cum constet hoc quod in 
 nobis uersatur malum, ex auctore malo descendere et portiunculam 
 esse mali hanc radicem, quam tu esse dicis, ut non 
 sit ipsa radix, sed sit portiuncula mali, eius mali. quod ubique 
 uersatur. quam radicem et arborem malam dominus noster 
 appellauit numquam fructus bonos adferentem, quam non 
 plantauit pater suus, ac merito eradicari et in ignem mitti. 
 nam quod dicis contrariae naturae peccatum debere inputari, 
 illa natura mali est; et id esse peccatum animae, si post: 
 commonitionem saluatoris nostri et sanam doctrinam eius a

 

 
 
 
 contraria et inimica sui stirpe se segregauerit anima, et purioribus 
 se adornans anima; aliter non posse substantiae suae 
 reddi. dictum est enim: si non uenissem et locutus eis 
 fuissem, peccatum non haberent. nunc uero quia ueni 
 et locutus sum et noluerunt mihi credere. ueniam de 
 peccato non habebunt. unde paret recte esse paenitentiam 
 datam post aduentum saluatoris et post hanc scientiam rerum, 
 qua possit anima acsi diuino fonte lota de sordibus et uitiis 
 tam mundi totius quam corporum, in quibus eadem anima 
 uersatur, regno dei, unde progressa est, repraesentari. nam 
 dictum est ab apostolo, quod prudentia carnis inimica 
 sit deo: legi enim dei non est subiecta, nec enim 
 potest. paret ergo his rebus, quod anima bona factione illius, 
 quae legi dei non est subiecta, peccare uidetur, non sua sponte. 
 namque idem sequitur, quod caro concupiscit aduersus 
 spiritum et spiritus aduersus carnem. ut non quaecumque 
 uultis, illa faciatis. dicit iterum: uideo aliam 
 legem in membris meis repugnantem legi mentis 
 meae et captiuum me ducentem in legem peccati et 
 mortis. ergo miser ego homo, quis me liberabit de 
 corpore mortis huius nisi gratia dei per dominum 
 nostrum Iesum Christum, per quem mihi mundus 
 crucifixus est et ego mundo?

AUG. dixit: Agnosco et amplector testimonia diuinarum 
 scripturarum. et fidei meae quemadmodum congruant, sicut 
 deus donare dignabitur. paucis exponam. liberum uoluntatis 
 arbitrium in illo homine fuisse dico, qui primus formatus est.

 

 
 
 
 ille sic factus est, ut nihil omnino uoluntati eius resisteret. 
 si uellet dei praecepta seruare. postquam autem libera ipse 
 uoluntate peccauit, nos in necessitatem praecipitati sumus, 
 qui ab eius stirpe descendimus. potest autem unusquisque 
 nostrum mediocri consideratione inuenire uerum esse. quod 
 dico. hodie namque in actionibus nostris antequam consuetudine 
 aliqua inplicemur, liberum habemus arbitrium 
 faciendi aliquid uel non faciendi. cum autem ista libertate 
 fecerimus aliquid et facti ipsius tenuerit animam perniciosa 
 dulcedo et uoluptas, eadem ipsa consuetudine sua sic inplicatur, 
 ut postea uincere non possit, quod sibi ipsa peccando 
 fabricata est. uidemus multos iurare nolle. sed quia iam consuetudinem 
 lingua tenuit, non posse refrenare, cum ea exeant 
 de ore ipsorum, quae non possumus dicere ad mali stirpem 
 non pertinere. ut enim uobiscum his uerbis agam, quae utinam 
 sicuti de ore uestro non recedunt, ita et corde intellegantur: 
 per paracletum iuratis. si ergo uultis experiri uerum esse. 
 quod dico, instituite non iurare, uidebitis illam consuetudinem 
 ferri quo solet. et hoc est, quod aduersus animam pugnat. 
 consuetudo facta cum carne. ipsa est nimirum carnis prudentia. 
 quae quamdiu ita est, legi dei subici non potest, quamdiu 
 prudentia carnis est; sed inluminata anima desinit illa esse 
 carnis prudentia. sic enim dictum est prudentiam carnis non 
 posse legi dei esse subiectam, quemadmodum si diceretur 
 glacialem niuem calidam esse non posse. nullo pacto enim 
 quamdiu nix est, calida esse potest. sed quemadmodum illa 
 nix calore resoluitur et desinit nix esse, ut possit calescere, 
 at

 
 
 
 sic illa carnis prudentia, id est consuetudo facta cum carne, 
 cum fuerit mens nostra inluminata et ad arbitrium diuinae 
 legis totum hominem sibi deus subiecerit, pro illa consuetudine 
 animae mala facit consuetudinem bonam. ex quo illae 
 duae arbores, bona arbor et mala arbor, quas commemorasti, 
 uerissime dictum est a domino quod suos fructus habeant, id 
 est neque bonam posse dare malos fructus neque malam bonos, 
 sed malos quamdiu mala est. accipiamus duos homines: bonum 
 hominem et malum hominem. quamdiu bonus est, malos fructus 
 dare non potest; quamdiu malus est, fructus bonos dare non 
 potest. sed ut intellegas istas duas arbores sic esse a domino 
 positas. ut ibi significaretur liberum arbitrium, non naturas 
 esse istas duas arbores, sed uoluntates nostras, ipse ait in 
 euangelio: aut facite arborem bonam aut facite arborem 
 malam. quis est, qui possit facere naturam ? si ergo 
 imperatum est nobis, ut faciamus arborem aut bonam aut 
 malam, nostrum est eligere, quid uelimus. de isto ergo peccato 
 hominis et de ista consuetudine animae facta cum carne 
 apostolus dicit: nemo uos seducat: omnis creatura, quae 
 a deo facta est, bona est. dicit idem apostolus, quem tu 
 ipse commemorasti: sicuti per unius inobaudientiam peccatores 
 constituti sunt multi, sic et per unius dicto 
 audientiam iusti constituentur multi, quoniam per

 

 
 
 
 hominem mors et per hominem resurrectio mortuorum. 
 quamdiu ergo portamus imaginem terreni hominis, id est 
 quamdiu secundum carnem uiuimus, qui uetus etiam homo 
 nominatur, habemus necessitatem consuetudinis nostrae, ut 
 non quod uolumus faciamus. cum autem gratia dei amorem 
 nobis diuinum inspirauerit et nos suae uoluntati subditos 
 fecerit, quibus dictum est: uos in libertatem uocati estis, 
 et: gratia dei liberauit me a lege peccati et mortis 
 — lex autem peccati est. ut quicumque peccat. moriatur — 
 ab ista lege liberamur, cum iusti esse coeperimus. lex mortis 
 est, qua dictum est homini: terra es et in terram ibis. ex 
 ipso enim omnes sic nascimur. quia terra sumus, et in terram 
 ibimus propter meritum peccati primi hominis. propter autem 
 gratiam dei, quae nos liberat a lege peccati et mortis, ad 
 iustitiam conuersi liberamur: ut postea eadem ipsa caro, quae 
 nos poenis torsit in peccatis manentes, subiciatur nobis in resurrectione 
 et nulla aduersitate nos quatiat, quominus legem 
 et diuina praecepta seruemus. unde quoniam ego respondi tuis, 
 dignare tu respondere illud, quod desidero, quemadmodum 
 fieri possit, ut. si est deo natura contraria, nobis inputetur 
 peccatum. qui in illam naturam non uoluntate, sed ab ipso 
 deo, cui noceri nihil poterat, missi sumus. 
 
 FORT. dixit: Hoc genere, quemadmodum et dominus dixit 
 discipulis suis: ecce mitto uos sicut oues in medio 
 luporum. hinc sciendum est, quod non inimica mente saluator 
 noster agnos suos, id est discipulos suos in medio luporum

 

 
 
 
 dirigere uoluit. nisi esset aliqua contrarietas, quae in similitudine 
 luporum eam deponeret, ubi et discipulos suos miserat, 
 ut quae forte in medio luporum animae possent decipi, ad 
 propriam substantiam reuocarentur. hinc ergo paret antiquitas 
 temporum nostrorum, quam repetimus, et annorum nostrorum 
 ante mundi constitutionem hoc more missas esse animas contra 
 contrariam naturam. ut eandem sua passione subicientes uictoria 
 deo redderetur. nam dixit idem apostolus, quod non 
 solum esset luctatio contra carnem et sanguinem, sed et 
 contra principes et potestates et spiritalia nequitiae et dominationem 
 tenebrarum. si ergo utrobique mala conuersantur et 
 nequitiae habentur. iam non solum est malum in nostris corporibus. 
 sed in toto mundo, ubi uidentur uersari animae. quae 
 sub caelo isto uersantur et inplicatae sunt.

AUG. dixit: Agnos suos dominus noster in medium luporum 
 misit, id est homines iustos in medium hominum peccatorum 
 ad praedicationem euangelii tempore hominis suscepti 
 ab inaestimabili diuina sapientia, ut a peccato ad iustitiam 
 nos uocaret. quod autem ait apostolus nobis colluctationem 
 non esse aduersus carnem et sanguinem, sed aduersus principes 
 et potestates et cetera, quae sunt commemorata. hoc 
 significat: diabolum et angelos eius sicut etiam nos peccato 
 cecidisse et lapsos esse dicimus et obtinuisse terrena, id est 
 homines peccatores, qui quamdiu peccatores sumus, sub iugo 
 eorum sumus; quemadmodum, cum iusti erimus, erimus sub

 

 
 
 
 iugo iustitiae; et contra illos luctam habemus, ut migrantes 
 ad iustitiam ab eorum dominatione liberemur. ergo et tu dignare 
 mihi breuiter ad unum, quod interrogo, respondere. 
 noceri deo non poterat, an poterat? sed quaeso mihi ut "non 
 poterat" respondeas. 
 
 
 FORT. dixit: Non poterat noceri.

AUG. dixit: Quare ergo huc nos misit secundum uestram 
 fidem ? 
 
 FORT. dixit: Professio mea haec est, quia noceri non poterat 
 deo et quod deus huc nos direxit. sed quia id tibi contrarium 
 est, tu dic, qua ratione hic adparuit anima, quam nunc cupit 
 deus noster et mandatis et proprio filio directo liberare?

AUG. dixit: Quoniam uideo te interrogatis meis respondere 
 non potuisse et me aliquid interrogare uoluisse, ecce 
 satisfacio tibi, dummodo memineris te ad id. quod interrogaui. 
 non respondisse. anima quare hic sit in mundo inuoluta miseriis, 
 non modo, sed paulo ante nescio quotiens a me dictum est. 
 peccauit anima et ideo misera est. liberum arbitrium accepit, 
 usa est libero arbitrio, quemadmodum uoluit: lapsa est. eiecta 
 de beatitudine, inplicata miseriis. ad hoc tibi testimonium 
 recitaui apostoli dicentis: sicut per unum hominem mors, 
 sic et per unum resurrectio mortuorum. quid quaeris 
 amplius? unde tu responde: cui noceri non poterat, quare 
 huc nos misit? 
 
 FORT. dixit: Causa haec quaerenda est, cur huc uenerit

 
 
 
 anima aut quare eandem deus hinc cupit liberare, quae in 
 medio malorum uiuit.

AUG. dixit: Hanc causam abs te quaero. id est: si deo 
 noceri non poterat, quare huc nos misit? 
 FORT. dixit: Quaeritur a nobis, si deo malum nocere non 
 possit, cur huc anima missa fuerit, aut qua ratione mundo 
 permixta sit. quod in eo manifestum est, quod ait apostolus: 
 numquid dicit figmentum ei. qui se finxit: cur me ita 
 formaueris? si ergo causanda est haec res, interrogandus 
 est, qui animam direxit nulla cogente se necessitate; si autem 
 necessitas fuerat mittendi animam, merito est et uoluntas 
 liberandi eam.

AUG. dixit: Premitur ergo deus necessitate V
 
 FORT. dixit: Iam hoc est: noli ad inuidiam excitare id, 
 quod dictum est, quod non necessitati facimus subditum esse 
 deum, sed uoluntarie misisse animam.

AUG. dixit: Recita, quod supra dictum est. (et recitatum 
 est: si autem necessitas fuit mittendi animam, merito 
 est et uoluntas liberandi eam). 
 
 AUG. dixit: Audiuimus [si autem necessitas fuit mittendi 
 animam. merito est et uoluntas liberandi eam]. 
 
 Tu ergo dixisti fuisse necessitatem mittendi animam. sed 
 si modo uoluntatem uis dicere, et hoc addo: cui noceri 
 nihil poterat. crudelis uoluntas fuerat mittendi animam ad 
 tantas miserias. quod refellendi causa quia loquor, ueniam

 

 
 
 
 peto ab illius unius misericordia, in quo spem liberationis 
 habemus ab omnibus erroribus haereticorum. 
 
 FORT. dixit: Nos dicere adseueras crudelem esse deum mittendo 
 animam; fecisse deum uero hominem et insufflasse in 
 eum animam; quam utique pro sua scientia animam futuram 
 inuolui et beneficio malorum non posse hereditati suae repraesentari. 
 hoc aut ignorantis est aut dantis animam ad haec 
 mala, quae supra memorata sunt. id commemoraui, quia dixisti - ante 
 tempus non multum - quod adoptauerit sibi deus animam, 
 non quod ab ipso sit; aliud est enim adoptare.

AUG. dixit: De adoptione nostra memini me ante dies 
 dixisse secundum testimonium apostoli, qui dicit nos uocatos 
 in adoptionem filiorum. non ergo meum fuit illud, sed apostolicum 
 responsum. de qua re, id est de ista adoptione suo 
 tempore, si placet, inquiramus; et de illa insibilatione respondebo, 
 cum tu meis obiectionibus responderis. 
 
 FORT. dixit: Progressum dico fuisse animae contra contrariam 
 naturam, quae natura deo nihil nocere poterat.

AUG. dixit: Quid opus erat isto progressu, ubi nihil 
 habebat deus, quod caueret, cui noceri nihil poterat? 
 
 
 FORT. dixit: Constat apud conscientiam nostram a deo 
 uenisse Christum?

AUG. dixit: Iterum me interrogas. ad interrogata 
 responde. 
 
 FORT. dixit: Sic accepi in fide, quod uoluntate dei ipse 
 huc uenerit.

AL G. dixit: Et ego dico: deus omnipotens, inuiolabilis, 
 incommutabilis, cui noceri nihil possit, quare huc animam 
 ad miserias, ad errorem, ad ista, quae patimur, misit? 
 
 FORT. dixit: Dictum est enim: potestatem habeo ponendi 
 animam meam et potestatem accipiendi eam, 
 non dixit, quod uoluntate dei progressa est anima.

AUG. dixit: Ego autem causam quaero, cum deo noceri 
 nihil possit. 
 
 FORT. dixit: Nihil noceri deo iam diximus, et in contraria 
 natura esse animam diximus, ideo ut contrariae naturae modum 
 inponeret; modo inposito contrariae naturae sumit eandem 
 deus. ipse enim dixit: potestatem habeo ponendi animam 
 meam et potestatem sumendi eam. hanc mihi pater dedit 
 potestatem ponendi animam meam et sumendi eam. deus ergo, 
 qui loquebatur in filio, de qua anima diceret ? constat esse 
 animam nostram, quae in his corporibus habetur, quod dei 
 uoluntate uenerit et de uoluntate ipsius iterum adsumatur.

AUG. dixit: Unde dixerit dominus noster "potestatem 
 habeo ponendi animam meam et potestatem habeo 
 sumendi eam" omnibus notum est, quia passurus erat et 
 resurrecturus. ego autem abs te iterum atque iterum quaero: 
 si deo noceri nihil poterat, cur huc animas misit? 
 
 FORT. dixit: Naturae contrariae modum inponere.

AUG. dixit: Et omnipotens deus et omnium

 

 
 
 
 misericordissimus, ut modum inponeret naturae contrariae. ideo illam 
 moderatam esse uoluit, ut nos inmoderatos efficeret? 
 
 FORT. dixit: Sed ideo ad se reuocat.

AUG. dixit: Si ad se reuocat ab inmoderatione, si a 
 peccato, ab errore. a miseria, quid opus erat tanta mala 
 animam pati per tantum tempus, donec mundus finiatur, cum 
 deo, a quo eam dicitis missam, noceri nihil possit? 
 
 FORT. dixit. Quid ergo dicturus sum?

AUG. dixit: Et ego noui non te habere, quid dicas, et 
 me cum uos audirem in hac quaestione numquam inuenisse. 
 quod dicerem, et inde fuisse admonitum diuinitus. ut illum 
 errorem relinquerem et ad fidem catholicam me conuerterem 
 uel potius reuocarem ipsius indulgentia. qui me huic fallaciae 
 semper inhaerere non siuit. sed si confiteris te non habere. 
 quod respondeas, omnibus audientibus et recognoscentibus, 
 quoniam fideles sunt. catholicam fidem, si permittunt et uolunt, 
 exponam. 
 
 FORT. dixit: Sine praeiudicio professionis meae dixerim: 
 illa quae a te obponuntur cum retractauero cum meis maioribus. 
 si minus responderint interrogationi huic meae, quae 
 similiter a te nunc mihi offertur, erit in mea contemplatione — quia et ego animam meam cupio certa fide liberari — 
 uenire ad huius rei inquisitionem. quae a te mihi offertur et 
 ostensurum te polliceris. 
 
 AUG. dixit: Deo gratias.