Promiseram quidem nobis ante tempus epistolam, filii carissimi, 
 quae omnium morum instituta de lege commendans summatim omnia 
 Contineret quaecumque uniuersis clericis generaliter ad dirigendam 
 regulam competunt disciplinae. sed quia nunc feminarum commoratione 
 uulgariter inter uos quidam ignominiae deuoluti sunt, etiam de hac re 
 specialiter uobis Domini correptione scribere compulsus sum: qui 
 miserum me pro uestra neglegentia cum seueritate conueniens mandare 
 praecepit, ne clerici cum feminis commorentur. et licet haec 
 admonitio sola litterarum mearum auctoritate sufficeret, tamen ne me 
 somniatorem inrideat quisquam, sicut Ioseph fratres inriserunt, 
 scripturarum addimus firmitatem, ut omnes sciant hoc etiam modo 
 per reuelationem Dominum iubere, quod litteris cognoscitur ante iussisse, 
 nec nos esse adulterantes uerbum Domini aut uolentes iactanter 
 de reuelationibus gloriari, sed sic ante conspectum Domini referendo 
 non mentiri quod loquimur: sicut a Domino confidimus nos non

 
 
 
 audisse mendacium praesumentes uocem apostoli Pauli protestantis, 
 non enim sumus, inquit, sicut plurimi adulterantes uerbum 
 Dei, sed ex sinceritate sicut ex Deo coram ipso 
 in Christo loquimur. in dolore itaque maximo constituti de quibusdam 
 tabefactis membris corporis nostri et in gemitu iacturam lamentantis 
 ecclesiae, quae per segnitiem nostram redigitur per dies 
 singulos ad nimiam paucitatem, credimus nos ex parte aliqua subleuari, 
 quod diligentiae nostrae neglegentia quorundam obesse non 
 possit, quibus numquam nostrae litterae defuerunt, quae per absentiam 
 meam frequentiam omnibus pensauerunt. dissimulationis suae 
 unusquisque contemptor reum semet ipse conscribat, nos autem libera 
 fronte contemptoribus exclamamus quod Salomon confidenter exprobrat: 
 quoniam quidem uocabam, inquit, non obaudiebatis: et 
 extendebam uerba mea, et non intendebatis, sed irrita 
 faciebatis mea consilia, meis autem increpationibus 
 non intendebatis: itaque et ego uestrae perditioni 
 superridebo. gratulabor ergo aduersum uos, cum aduenerit 
 uobis interitus, cum aduenerit uobis subito 
 tumultus, euersio autem similis procellae, et cum aduenerit 
 uobis pressura et expugnatio. erit enim cum 
 me inuocaueritis, ego autem non exaudiam uos. quaerent 
 me mali, et non inuenient: oderunt enim sapientiam. 
 uerbumautem Domini non adsumpserunt neque uoluerunt 
 meis consiliis intendere. spreuerunt enim meas 
 correptiones: ideoque edent uiae suae fructus et sua 
 impietate satiabuntur.

Ad uos nunc exhortatio nostra conuertitur quos nolumus experiri 
 talia praecipitia ruinarum. metuite quantum potestis eiusmodi casus 
 exitia et in ista subuersione labentium nos experimenta perterreant. 
 nimium praeceps est qui transire contendit conspexerit alium

 

 
 
 
 cecidisse, et uehementer infrenis est cui non incutitur timor alio pereunte. 
 amator est uero salutis suae qui euitat alienae mortis incursum. 
 et ipse est prouidus qui sollicitus fit cladibus ceterorum, sicut Salomon 
 adprobat dicens: as tutus uidens malum puniri, uehementer 
 erudietur, et iterum: cadentibus impiis iusti uehementer 
 terrebuntur. aduersaria est confidentia quae periculis 
 uitam suam pro certo commendat, et lubrica spes est quae inter fomenta 
 peccati saluari se sperat. incerta uictoria est inter hostilia arma 
 pugnare, et inpossibilis liberatio est flammis circumdari nec ardere. 
 quod Salomon abnegat dicens: quis alligabit in sinu suo 
 ignem, uestimenta autem sua non comburet? aut quis 
 ambulabit super carbones ignis, pedes uero non comburet? 
 sic qui introit ad uxorem proximi sui, non erit 
 inmunis neque omnis qui tangit eam. credite quaeso uos, credite 
 diuinae fidei quin immo quam uestrae: quia omne quicquid pollicetur 
 non potest fallere dicente Domino: facilius est, inquit, caelum 
 et terram praeterire quam de lege unum apicem 
 cadere. et iterum: caelum et terra transibunt, uerba 
 autem mea non praeteribunt. ipsi ergo nos fallimus, quotiens 
 inordinaliter credimus aestimantes per fidem nostram legis praecepta 
 posse mutari, ut inter masculos et feminas speremus passim castitatem 
 immobilem custodiri.

Difficile quis uenenum bibet ot uiuet. uerendum est dormienti in 
 ripa, ne cadat, cum dicat apostolus: qui se putat stare uideat 
 ne cadat. in hac parte expedit bene timere quam male fidere. et 
 utilius est infirmum se homo cognoscat ut fortis existat, quam fortis 
 uideri uelit, et infirmus emergat. de qua re praesumptores obiurgat 
 apostolus dicens: si qui putat se aliquid esse, cum nihil 
 sit, se ipsum inplanat. pro certo inplanator proprius suam

 

 
 
 
 animam decipit, qui non canendo contraria noxiis rebus semet ipse commiserit. 
 ille autem tutius sibi consulit, qui circa malos semper infidus 
 species quascumque noxias extimescit. quorum distantiam Salomon 
 disseruit dicens: sapiens timendo declinabit ab omni 
 malo: insipiens autem confidens sui miscetur iniquo. 
 magnum sapientiae diuinae consilium inuentum est, ubi timoris auxilio 
 liberemur. magna conpendia prouidentiae, ut aliquando fiat uirtus 
 et uictoria per timorem. magna remedia Dominus contulit ad salutem, 
 ut habeat et timidus laudem, sicut Salomon repetit dicens: 
 beatus uir qui ueretur omnia per metum. inaestimabilis 
 Domini misericordia quae undique homini suo contulit gloriam et incomprehensibilis 
 pietas quae secundum pugnas dedit et palmas, ut 
 confidendo masculorum saeuitiam superemus et timendo feminarum 
 blandimenta uincamus, dummodo et de uirtute et de infirmitate super 
 nos glorias Dominus operetur, ut in omnibus et per omnia omnipotentem 
 semet ipse testetur diuidens differentias triumphorum, ut tam 
 consiliis quam uiribus a nobis bella uincantur nec si uinceremus solius 
 fidei fortitudine contra Salomonem uacua essent opera sapientiae. 
 nunc igitur sapientiae arma gestanda, ubi feminei et uiriles sexus 
 certamen indicunt. unde Salomon sic instruit dicens: prudentiam, 
 inquit, fac notam tibi, ut te seruet a muliere aliena et 
 pessima. uidete nunc prudentiam in isto bello, non fidem nobis datam 
 esse uictricem quae nos timiditatis remedio liberasset, et contemplamini 
 quae sunt modo arma sumends, si uultis habere legis auxilia. 
 estote timidi ut sitis intrepidi: et licet timor in certamine infirmitas 
 esse uideatur, tamen secundum uerbum apostoli uirtus in infirmitate 
 perficitur. separamini deprecor, separamini a contagione 
 pestifera.

Quantumcumque fuerit unusquisque longius ab aduersis, tantum 
 non sentit aduersa. minus uoluptatibus stimulatur, qui non est, ubi frequentia 
 est uoluptatum. et minus auaritiae molestias patitur qui 
 diuitias non uidet, si admittimus apostolum pollicentem: qui uolunt, 
 inquit, diuites fieri, incidunt in temptationem et muscipula 
 et desideria multa et inutilia et noxia, quae 
 mergunt hominem in perditionem et in interitum. non 
 aliter temptationibus subiacet qui iunctus est feminae, in qua nihil est 
 aliud nisi quod feriat proximantem. aculeus peccati facta est forma 
 feminea, et mortis condicio non aliunde surrexit nisi de muliebri substantia. 
 quod Salomon ad nostram sollicitudinem memorat dicens: 
 a muliere factum eat initium peccati, et propter hanc 
 omnes morimur. inde mortales tenemur nec timemus. quid si iam 
 inmortales essemus? per mulierem liberauit nos equidem Christus, 
 sed unde adhuc morimur formidare debemus. tunc liberatio ipsa constabit 
 in femina, si a nobis mors reuincatur quae per feminam uenerat. 
 ceterum si adhuc per mulierem circa nos scandala dominantur, 
 liberationis Christi fecimus pro certo dispendium: siquidem in futurum 
 spes ista libertatis manet quam fidei nostrae Christum credimus contulisse, 
 ut tunc nobis omnino mulier non noceat, cum et ipsa mors 
 fuerit euacuata. nam si modo putamus nos intemptabiles esse muliebribus 
 iaculis, nihil ergo restat caelestibus regnis. non inmerito tales 
 sensus apostolus increpat dicens: iam satiati estis, iam diuites 
 facti estis: sine nobis regnatis, et utinam regnetis. 
 tempus ergo adhuc luctaminis geritur et mors per feminam adhuc 
 usque grassatur. mentior, si non uidemus exinde interitus plurimorum. 
 quanti et quales episcopi et clerici simul et laici post confessionum 
 uictoriarumque calcata certamina, post magnalia et signa uel 
 mirabilia usque quaque monstrata noscuntur cum his omnibus naufragasse, 
 cum uolunt in naui fragili nauigare ? quantos leones domuit una

 

 

 

 
 
 
 infirmitas delicata, quae cum sit uilis et misera, de magnis efficit praedam? 
 quod Salomon loquitur dicens: pretium meretricis quantum 
 est panis unius, mulier autem pretiosas animas 
 capit.

Ante noe ista tractantur, et nnllis terroribus coercemur: quid faceremus, 
 si opinionibus tantummodo gestas historias audiremus? sed 
 haec est semper incredulitas humanae duritiae, ut non solum audiendo 
 sed etiam uidendo non credat alteros interisse, nisi et se ipsam uideat 
 interire: nec sociorum mortibus quatitur, dum illos promeritos ant 
 inualidos opinatur. se autem multum mereri aut multum ualere fiducialiter 
 putat, nesciens praeberi cunctis exempla, cum fuerint quibusdam 
 inrogata supplicia, sicut Dominus in euangelio proponit et 
 dicit: pntatis\\quod hi Galilaei prae omnibus Galilaeis 
 fuerunt peccatores qui talia passi sunt? non. dico uobis: 
 nisi paenitentiam habueritis, similiter perietis 
 sicut illi supra quos cecidit turris in Siloa, et occidit 
 eos. putatis quoniam et ipsi debitores fuerunt prae 
 omnibus hominibus habitantibus in Hierusalem? non. 
 dico uobis: si non paenitueritis, similiter perietis.

Miramur si Adam per Euam seductus est, quem nulla morientium 
 exempla praecesserant, nisi iussio una constrinxerat, cum modo nos nec 
 innumerabiles mores nec infinita iussa conpescunt. quibus conuenienter 
 dicitur secundum increpationem Domini: si Adam uidisset mortes quae 
 factae sunt in uobis, olim in cilicio et cinere paenitentiam egisset. dico 
 autem uobis, quoniam Adae tolerabilius erit in die iudicii quam uobis. 
 longe satis longe sit pestis ista et lues et clandestina pernicies.s o quam 
 inordinalis feminae propinquitas. iaculatur cuius uicina est delictorum 
 latrocinium. non est in hac societate sinceritas adprobabilis quae conlisiones 
 habet uelut quibusdam fluctibus turbulentis. in hac

 

 
 
 
 familiaritate non habitat amica concordia, quoniam non nisi discordantes inimicitias 
 creat. fecit equidem mulierem uiro Dominus adiutricem, sed 
 serpentis inuidia personam sumpsit hostilem. quod si illa de uiro suo 
 nata usque hodie ipsum cui iungitur temptat, quanto magis illa quae 
 copulatur nulla lege coniuncta? et si illi qui duo sunt in carne una 
 concreti temptationibus mutuis inuicem pungunt, quid faciunt hi qui 
 in una carne nec nati nec iuncti sunt? praesertim quia nec Deum 
 iam inuocare permittitur qui caritate alterius auocatur, nec sinitur 
 cogitare diuina qui sibi quaesiit cui exhiberet domesticam 
 curam. propter quod sic apostolus consulit dicens: uolo uos 
 sine sollicitudine esse. qui sine uxore eat, sollicitus 
 est quomodo placeat Deo: qui autem habet uxorem, 
 cogitat quae sunt huius mundi, quomodo placeat 
 uxori. quid est nunc quod in hac coniunctione delectet, in 
 qua solae pugnae sunt? aut quae utilitas fauet, ubi non sunt officia 
 coniugalia, quando nec ipsa possunt esse secura? causale est omne 
 quod feminae est et copulatio eius semper infesta est. foedere suo magnas 
 molestias praestat et cui adhaeserit contra fas, insanabilem 
 ingerit plagam. de carbonibus scintillae dissiliunt, de ferro rubigo 
 nutritur, morbos aspides sibilant, et mulier fundit concupiscentiae 
 pestilentiam quam Salomon sic conparat dicens: de uestimentis 
 procedet tinea, et a muliere iniquitas uiri. 
 
 Volo scire quae sit affectio ista communis, quae morbi dissensio.

semper ambigua propositum suum nutantibus consiliis inpugnando 
 conturbat. ut quid sibi adhibuit mulierem qui ducere contempsit uxorem 
 ? omnis qui non manducauerit carnem , ut quid habitationem 
 suam carnis apparatibus replet? et qui non biberit uinum, quid uini 
 oblectatione perfruitur? quasi non ali quotiens habendo nec gustando

 

 

 
 
 
 copia esculentorum animus pascitur, et uini odoriferi sola fragrantia 
 saepius suscitatur animus. quid per hypocrisin uult ab hominibus abstinens 
 dici et in secreto carnibus et ebrietate distendi? habent multi 
 diuitias quas suis usibus negant sed pro cupiditate conseruant, quibus 
 si nulla cupiditas inhaesisset, nec cupiditatis insignia possiderent. 
 at uero quia cupiditate possessi sunt, perfruuntur animo quod usu non 
 tangunt. ita is qui despexit uinculum nuptiarum, et aliter femineis 
 uinculis obligatur: quamuis nullo concubitu misceatur, desiderio tamen 
 uisu conloquio coniunctione semper oblectatur. nam si desiderium 
 feminae non haberet, numquam feminam suis oblectamentis adsumeret. 
 immo uero insuper mihi suspectum placitum dedit qui non legitimam 
 duxit et legitimam recusauit: nisi fallor, in publico argumentatus est 
 hominibus promittere sanctitatem et in occulto sine uxore non esse. 
 duo argumenta libidinis et sanctitatis hinc et inde miranda sunt, quae 
 utraque inuicem tegunt et utraque inuicem produnt. ingeniosus eunuchus 
 et moechus inuidet sibi dum consulit, et dum quaerit utrumque. 
 neutrum fecit, ut sanctus minime deputetur qui non uera coniunctione 
 perfruatur, cum Paulus apostolus dicat: alligatus es uxori? ne 
 quaesieris solutionem. solutus es ab uxore? ne quaesieris 
 uxorem. sed consentio non esse castitatis huius pudicitiam 
 uiolatam: suspiciosis tamen malam porrigit famam et pudicitiae bonum 
 frustra intrinsecus laborioso agone custodit, quod forinsecus 
 efficit infamari, destruens magisterium Pauli apostoli prouidentis pariter 
 et monentis: ut quid, inquit, libertas mea iudicatur ab 
 infideli conscientia? si ego gratiae participo, ut quid 
 blasphemor pro eo quod gratias ago? peius est quam 
 moechia continentiam ducere criminosam et infamem facere sanctimoniam. 
 blasphemiam ingerit religioni quam coluit, qui quod

 

 
 
 
 confitetur non ante omnes impleuerit, ne christianitas credatur esse 
 fallacia et moechatio uideatur sanctitatis uelamento uestita. propter 
 quod Dominus in euangelio sic praemonet dicens: sic luceat lumen 
 uestrum coram hominibus, ut uidentes opera 
 uestra bona magnificent patrem uestrum qui in caelis 
 est. hoc sequitur et Paulus apostolus dicens: non ergo blasphemetur 
 bonum uestrum. et iterum: prouidentes quae 
 bona sunt non tantum coram Deo, sed etiam coram 
 hominibus. et alio loco: sine ergo manducatis sine bibitis 
 sine aliquid facitis, omnia in gloriam Dei facite 
 et estote sine scandalo Iudaeis et Graecis et ecclesiae 
 Dei, sicut et ego per omnia omnibus placeo.

Sed opponitur forsitan, quid est quod ipse iterum dixerit: si hominibus 
 placere uellem, Christi seruus non essem? 
 numquam se quaecumque dicta legis excludunt, sed certis locis responsa 
 uniuersa defixa sunt. illic placere hominibus non licet, ubi 
 uoluntas hominum non capit Domini uoluntatem: ubi uero acceptant 
 homines quod ad gloriam proficit Dei, innotescere omnibus ipse paulus 
 apostolus praecepit. unusquisque, inquit, nostrum proximo 
 suo placeat ad bonam aedificationem. quatenus 
 ergo praemium sanctitatis exspectat, qui non solum blasphemiam 
 sanctitatis ab infidelibus prouocat, sed etiam. fidelibus perniciosum 
 praebet exemplar? ut infirmi snb praetexto dilectionis subtiliter fornicentur 
 et pudicus inpudicissime castitatis praebeat magisterium destruens 
 quod Paulus apostolus comminatur: periit, inquit, frater 
 infirmus in tua scientia, propter quem Christus 
 passus est? sic autem peccantes in fratres et

 

 

 

 
 
 
 percutientes conscientiam ipsorum infirmam in Christum 
 peccatis. et quidem non hoc iuuenibus tantum sed et senibus congruit 
 fratrum inbecillitati consulere, ne senectus perire prouocet iuuentutem, 
 ex qua debent omnia salutaria documenta procedere: sicut 
 Eleazar in libro Machabaeorum profitetur et dicit: praemitti malos 
 in infernum [quam patrias leges deserere]. non enim 
 aetatem nostram dignum est fingere, ut multi adulescentium 
 arbitrati Eleazarum nonaginta annorum 
 transisse ad uitam alienigenarum et ipsi propter 
 meam simulationem et propter modicum et corruptibile 
 tempus uitae per me seducantur, et odium ac maculam 
 senectuti meae adquiram. ille maluit uitam suam tormentis 
 obicere quam cuiquam magister perditionis existere: et nos ubi nulla 
 tormenta sunt, fluxibus solis saluandos fratres nolumus anteponere, 
 nec contenti sumus sine ullis cruciatibus tam nobis prodesse quam 
 ceteris, cum ille noluit uiuere moriturus, sicut inferius prosecutus est 
 dicens: quamobrem fortiter uitam excedens senectute 
 quidem dignus adparebo, adulescentibus quidem exemplum 
 forte relinquam, ut prompto animo ac fortiter 
 pro grauibus et sanctis legibus honesta morte secedant. 
 cum hoc etiam laicos deceat, ne ant extraneis blasphemandi 
 occasiones aut fraternitati opportunitatem fornicationis opponant, tum 
 maxime clericos uehementer necessitas ista constringit, quibus ant 
 religio blasphemata ant fraternitas perdita poenas duplices inrogabit. 
 nec inuenient in iudicio Domini ullum omnino solacium qui alienigenis 
 et fratribus peccandi fomitem ministrarut. propter quod sic Paulus 
 apostolus Titum instruit dicens: te ipsum bonorum factorum 
 praebens exemplum in doctrina, in integritate, in

 

 
 
 
 grauitate, in uerbo sano atque inreprehensibili, ut 
 aduersarius reuereatur, nihil habens de nobis dicere 
 mali. et iterum, omnibus, inquit, fidem bonam ostende, ut 
 bonam doctrinam saluatoris Domini nostri praeferant 
 in omnibus. sic et ad Timotheum scribit dicens: forma esto 
 fidelibus in sermone, in conuersatione, in caritate, 
 in fide, in castitate. quod et Petrus apostolus satiat dicens: 
 conuersatio, inquit, uestra in gentibus bona sit, ut in 
 eo in* quo detrahunt de nobis quasi de malefacientibus 
 de bonis operibus uestris glorificent Dominum. et 
 iterum, quoniam sic est, inquit, uoluntas Dei, ut benefacientes 
 obmutescere faciatis stultorum hominum 
 ignorantiam.

Nec quisquam sibi proponat et dicat: habere nolo quod uincam. ho 
 est enim dicere uiuere desidero sub ruina. quis tam stultus qui artari 
 cupiat adlaborem, cui offertur delicatius triumphare? neque 
 enim duplex triumphus est sub feminae praesentia probari uictorem 
 quam. [est] in singularitate seruare sponsionem integram sanctimoniae. 
 et cum sit unus titulus gloriarum, hoc loco uanus fortis est qui satis 
 laborat et cum illo, qui parum laborando uicerit, pariter muneratur. 
 quid quod ille quin immo consummatus adscribitur, qui se omni parte 
 femineis affectibus ostentat abscisum ? quia eum Dominus in euangelio 
 perfectum uocat qui totum suis usibus amputauerit patrimonium. 
 certe etiam soli cuicumque cotidiani triumphi pro castitate non desunt, 
 quia numquam desideriis carnalibus spiritum cessat infestare corpus 
 humanum, quod apostolus adfirmat dicens: caro, inquit, concupiscit 
 aduersus spiritum et spiritus aduersus carnem: 
 haec enim inuicem aduersantur sibi ut non

 

 

 

 
 
 
 quaecumque uultis illa faciatis. habes nunc carnem tuam 
 quam superes semper: quid tibi uis alteram uel conducere ? nemo 
 super unam febrem cupit adhibere peiorem, ne incipiat hemitritaeo 
 insanabili laborare, cui nullus ualeat medicus subuenire. neque aliquis 
 super onus proprium tollit insuper alienum, ne oneribus duobus 
 oppressus usque ad inferos demergatur. unde sic Hieremias propheta 
 docet sanctitatis pondus singulariter sustinendum. bonum est, inquit, 
 uiro cum portauerit iugum graue in iuuentutem sua: 
 sedebit singulariter et silebit, quoniam tulit superse 
 iugum graue.

Sed quisquam malignus obsecutor ad dictum apostoli Pauli confugiat 
 dicens: onera uestra sustinete inuicem, et sic implebitis 
 legem Christi. non haec sunt onera quae Paulus apostolus 
 imperat subuehenda, sed ut tolerantes nosmet ipsos discordia 
 nulla discernat et in temptationibus constitutis fratribus mutua praebeamus 
 auxilia, non ut ipsi nobis temptamenta per feminas procuremus, 
 sed ut temptamentorum magis pondera subleuemus: cum sciat 
 quale sit sanctitatis iugum quod uix singulare portetur. de quo non 
 solum ipse sed et Dominus noluit certum definire praeceptum, dicens: 
 non omnes capiunt uerbum istud, sed quibus datum est. 
 et iterum: qui potest capere capiat. si ergo difficile singulariter 
 magnitudo istius ponderis toleratur, quomodo tolerabitur, si geminatis 
 ponderibus praegrauetur? et si singulares paene omnes uix 
 durant carnales insidias sustinere, quid faciunt illi qui ex utroque latere 
 gladiis impendentibus non cunctantur incumbere ? plus dico. si 
 mariti et uxores desideria coniugalia cotidie gerentes non sibi sufficiunt, 
 quid agant illi qui ad augendas inpugnationes feminis sociantur 
 ex inprouiso uel transeunter ad horam femineus aspectus occurrens 
 uelut sagittas alienis oculis iactat. quando libera non est simplex

 

 
 
 
 reuerentia, quid illic geritur, ubi libertatis sumit mulier in contubernalitate 
 constantiam? quando in domesticis negotiis nunc lacertos ac 
 femora lanificis operibus nudat, nunc aestuans detegit membra, nunc 
 fatigata iactatur aut in risu aliquando dissoluitur, nunc blanditias exhibet 
 et quod eat uenenosius super cuncta psallere delectatur ant 
 canere? cuius cantu tolerabilius est audire basiliscum sibilantem. 
 contra quam Salomon sic nos cautos efficit dicens: cum saltatrice 
 noli assiduus esse, nec audias illam, ne forte dispereas 
 in efficacia eius. taceo reliqua quae magis pudenda sunt 
 quam dicenda, solum hoc dico : in dolore uel in ira mulierem frangi 
 conspicere iam non est sine mulcedine. quid dicimus si uideas iocundantem 
 aut quod est deterius blandientem? semel dixerim: omnis inconueniens 
 sodalitas mulierum gluten est delictorum et uiscum toxicatum 
 quo diabolus aucupatur. incongrua est societas feminarum, quarum 
 sodalitatem ita nos rursum Salomon docet in omnibus praecauere: 
 cum aliena, inquit, muliere ne sedeas omnino et non 
 alterceris cum illa in uino, ne forte declinet cor tuum 
 in illam et sanguine tuo labaris in perditionem.

Postremo si animum nostrum confidimus m hac commumtate perseuerare 
 semper, uel illud apud nos debet esse suspectum, ne ipsae 
 quae nobiscum conueniunt in nos ipsos forsitan moueantur aut in 
 alteros amores prae rapida aetate incitamentis furialibus stimulentur: 
 et erit nobis causa, quod peius est, sine causa ut fornicatio nos maculet 
 aliena, apud quos suggeritur ceteris occasio lupanaris, et crimine 
 alieni reatus absorbebimur, cui nos ipsi subornamus immunditiae lenocinium. 
 propter quod apostolus paulus de similibus ita nos instruit 
 dicens: si propter escam frater tuus scandalizatur, iam 
 non in caritate ambulas. noli esca tua illum perdere,

 

 
 
 
 propter quem Christus mortuus est. et iterum: bonum 
 est non manducare carnem neque bibere uinum neque 
 in quo frater tuus offendit aut scandalizatur aut infirmatur. 
 et alio loco, hoc, inquit, iudicate magis, ne ponatis 
 offendiculum aut scandalum fratri. et de semetipso sic 
 ait: propter quod si cibus scandalizat fratrom, iam non 
 manducabo carnem in aeternum, ne fratrem scandalizem. 
 cum ergo nos pulsat coniunctionis huius molestia detestabilis, 
 etsi adulteros non potest facere, facit tamen lenones adulteris et 
 incestis. quis enim alterius cordis scrutator qualitatem uniuscuiusque 
 perpendat et pro altera persona contra satanan repugnator, circa Deum 
 uero idoneus fideiussor esse praesumat? de semet ipso demens est, 
 qui aliquid pollicetur, non dicam si etiam pro femina sponsionem 
 ponere uideatur, cum Paulus apostolus sic de ae pronuntiat dicens: 
 non quia iam accepi aut iam iustificatus sum aut iam 
 perfectus sum, sequor autem si conprehendam, inquo 
 et conprehensus sum a Christo. fratres, ego me non 
 arbitror comprehendisse adhuc: unum tamen, posteriora 
 quidem obliuiscens, ad ea quae sunt ante petens 
 ad regulam sequor ad palmam supernae uocationis 
 Domini nostri Iesu Christi. quicumque ergo perfecti sumus, 
 hoc sentiamus. et iterum, mihi, inquit, pro minimo est, ut 
 a uobis iudicer aut ab humano die: sed neque me ipsum 
 iudico. qui autem me iudicat, Dominus est. et alio loco, 
 beatus, inquit, qui non iudicat semet ipsum, in quo probat 
 alium. quamuis ergo nos nec de nostra stabilitate certum 
 aliquid habeamus qui sine cessatione concutimur inter fiuctus saeculi

 

 

 

 
 
 
 sustinentes procellosos incursus, tamen si alicui tanta flducia est de 
 immobilitate propriae firmitatis, saltim sollicitus reformidet, ne ipse 
 sit scandalum uisibus alienis et terreatur uoce Domini comminantis: 
 uae, inquit, huic mundo ab scandalis: uerumtamen uae 
 homini illi per quem scandalum uenit. si has Domini 
 comminationes religioso corde metuimus et reueremur, plus de aliis 
 quam de nobis extimescamus periculum nostrum, qui mutuis ab apostolo 
 Paulo utilitatibus obligamur. non quae sua sunt, inquit, 
 singuli cogitantes, sed aliorum. et iterum: nemo quod 
 suum est quaerat sed quod alterius.

Sed aliquis arripiens de ipso Paulo quod opponat, unusquisque, 
 inquit, nostrum pro se rationem reddet Deo et unusquisque 
 suam sarcinam portabit. qui non uult ergo pro 
 altero reddere rationem, nec causis eius ant negotiis debet particeps 
 inlicitus interesse, et qui liber uel inmunis circa sarcinas alienas 
 conatur existere, nihil alienum contraria condicione teneat infra se. 
 nam necesse est rationi alterius subiciatur qui negotium tractauerit 
 alienum. oportet eum damno perstringi uel dispendio sarcinarum, 
 apud quem sub intuta custodia fratris sarcinae perierunt, quia quicquid 
 in domo nostra sub minus idonea tutela fuerit aut latrones effregerint, 
 nostrum est et a nobis exigitur quicquid per inertiam nostram 
 male commissum est. tunc uero ab inuicem liberi sumus, si nihil 
 apud nos de re alterius reseruetur.

Foreitan aliquis dicat: ergo nec ad domum orationis debemus pariter 
 conuenire, ne aliquis aliquem scandalizet? haereticae professioonis 
 est ista contradictio calumniosa quae de bonis praescribit ut

 

 

 

 
 
 
 adserat mala, et de sanctitate praeiudicat ut immunditiam suptiliter 
 introducat, de licito calumnias facit ut obtinere inlicitum possit. 
 propter quod apostolus Paulus haeresi huic ante praescribit dicens: 
 uerumtamen neque mulier sine uiro neque uir sine 
 muliere in Domino. absit absit ut ubique feminae praescribantur 
 aut ubique permissio tribuatur. habent loca sua circa maritum 
 circa filios circa fratres circa parentes circa seruos et in domo orationis 
 tantummodo iuxta cunctos clericos. in mansione autem una sine 
 cognatione conpetenter non habent socios. haec est libra quae stat. 
 stare uero non potest quicquid inclinauerit libram dicente scriptura: 
 non declinabis in dexteram neque in sinistram, et 
 Dominus in euangelio: quod amplius est a malo est. disce 
 nunc temperantiae modum qui per licentiam quaeris excessum. ama 
 feminas inter sacra solemnia et odio habe in communione priuata, si 
 uis Salomonis tenere doctrinam: tempus, inquit, amandi et 
 tempus odiendi.

Tunc ergo canenda sunt feminae participia, quando geritur carnalium 
 curarum continua unanimitate frequentia, quoniam inter curas 
 suas caro semper incitamenta cupidinis prouocat et illic parit fomenta 
 peccandi , ubi pertractans commoda sua temporalis uitae cogitationibus 
 senserit paululum relaxari, sicut Salomon adserit dicens: d eprimit 
 terrena cogitatio sensum multa cogitantem. 
 in conuentu uero sacrorum, ubi spiritus dominatur, ancilla semet 
 ipsam cognoscens perdit suae uoluptatis usum, perdit et luxum 
 dum tractantur caelestia, dum celebrantur sancta mysteria: tota 
 humanitas occupatur, ubi non humana sed diuina sunt omnia: ubi 
 ueneratio uel terror et tremor incutitur animis uniuersis, sepulta est 
 profecto substantia carnalis. inter ipsa fere carnis mercimonia multi 
 uoluptatem corporis neglegunt, quando a legionibus exercitia

 

 

 

 
 
 
 meditantur annorum aut crepat litibus forum aut resonant litteris auditoria 
 aut negotiatores commerciis instanter incumbunt aut artifices in artificia 
 ipsa propensi sunt: quanto magis ubi non carnale opus hominum 
 sed spiritale geritur angelorum ? nihil illic inpugnationes possunt ubi 
 et ipsi daemones cedunt, et nulla sexus alicuius permittitur considerari 
 distantia , ubi nec aetas nec dignitas sed sola aequalitas regnat: 
 atque ut plenius dicam, omnes illic tales sensus accipiunt ut et ipsa 
 coniugalitas ignoretur, ubi christus loquitur auditur adtenditur et 
 per omnia et in omnibus solus eat totum testante apostolo et dicente: 
 ubi non est, inquit, Iudaeus et Graecus, circumcisio et 
 praeputium, barbarus et Scytha, masculus et femina, 
 seruus et liber sed omnia et in omnibus Christus. hunc 
 plane conuentum gloria est celebrare cum feminis, in quo nulla discretio 
 est qualitatis, cui tantum licet omnes aequare sine aliqua 
 differentia, ut nec in ipso baptismate cuiusquam nuditas erubescat, 
 ubi Adae et Euae renouatur infantia, nec exponit sed potius accipit 
 tunicam.

Quod si et illic sit aliquis diabolo peior qui feminarum aspectibus 
 feriatur, de nullo tamen congregatio nostra culpatur quae propter caelestia, 
 non propter terrena colligitur. uiderit ei quis illic improbus 
 luxuriosis optutibus fuerit, nullo modo alterum laedit qui non ad hominem 
 sed ad Christum pro salute processit. quin etiam de suis contradictionibus 
 contradictores excludam, ut non meis sed suis propositionibus 
 cedant. si inter; festa sacra potest communis conuentio scandalizari 
 ubi temptator et ipse diabolus tremit, quis illic stabilem se 
 esse promittit ubi temptator audenter occurrit? et si illic periclitamur 
 ubi Dei praecepta nos congregant, quid agimus ubi Dei iussa nos separant? 
 et si turbamur illic ubi Dei uoluntate munimur, quanto magis 
 ubi non solum diabolum sed etiam Dominum habemus aduersum ? cum

 

 
 
 
 sacrosanctis enim iussis nobis diuina protectio ministratur, sicut 
 Esaias ait, legem, inquit, in adiutorium dedit: sine iussionibus 
 uero diuinis nullum potest esse praesidium.

Aliud est quod Deus imperat facere et Aliud uoluntati eius obsistere: 
 cuius ita sunt mandata seruanda, ut si aliquid iusserit quod 
 secundum homines iniustum uideatur, iustum credatur et fiat, et si 
 iustum iusserit, iustum deputetur et fiat: cum sine uictoria non potest 
 esse quod mandat, qui potens est iniustitiam iustificando uocare 
 iustitiam et iustitiam reprobando iniustitiam probare transuersam, 
 cuius uoluntas est sola et uera iustitia. si enim totum quicquid gerimus 
 ad hoc tantummodo gerimus, ut Domino placeamus, profecto hoc 
 solum erit iustum quicquid uoluerit et iusserit et probauerit Deus cui 
 placere gestimus. nam cum serui non possint a semet ipsis scire quid 
 suis dominis placeat, nisi dominorum sequantur imperia, et utique homines 
 s* et cum ipsi homines hominum similium sibi non ualeant uoluntates 
 agnoscere, nisi acceperint quod obseruent: multo magis mortales. 
 nesciunt immortalis Dei iustitiam conprehendere, nisi ipse iustitiarum 
 suarum dignetur indicia demonstrare, sicut Salomon adprobat dicens : 
 quis enim hominum poterit scire consilium Dei? aut 
 quis poterit cogitare quid uelit Deus? cogitationes 
 mortalium timidae et incertae prudentiae nostrae. 
 corpus enim quod corrumpitur adgrauat animam et 
 deprimit terrena inhabitatio sensum multa cogitantem. 
 difficile aestimamus quae in terra sunt et quae 
 in prospectu sunt inuenimus cum labore: quae in 
 caelis autem quis inuestigabit ? sensum autem 
 tuum quis scit, nisi tu dederis sapientiam et miseris 
 sanctum spiritum de altissimis? et si

 

 
 
 
 correctae sunt semitae eorum qui in terra sunt, et quae 
 tibi placent didicerint homines, et per sapientiam 
 sanati sunt. ambulantes in tenebris sibimet ipsis lumen non possunt 
 ostendere, nisi ultroneum se ipsum non uidentibus offerat lumen. 
 ita humana caecitas ad Deum non dirigit uiam. nisi ipse lucernam legis 
 ostendat. unde Dauid sic loquitur dicens. lucerna est, inquit, 
 pedibus meis uerbum tuum et lux semitis meis. et iterum: 
 praeceptum Domini lucidum inluminans oculos. 
 hoc est ergo luciferum quodcumque a Deo fuerit intimatum: et hoc 
 Deo dignum quod ipse Deus uoluntati suae fatetur acceptum, ut 
 exerat per omnia dominatum. alioquin nec nos serui adscriberemur 
 nec ipse Dominus haberetur, si secundum uoluntatem nostram permitteremur 
 inpendere seruitutem et arbitrio nostro non Dei eligeremus 
 exercitamenta iustitiae. tales Paulus apostolus uanificat dicens, ignorantes, 
 inquit, Dei iustitiam et suam uolentes statuere, 
 iustitiae Dei non sunt subiecti. tollantur nunc e medio ambages 
 istae tam uanae et querimoniae inaniter calumniosae. ad spiritales 
 actus cum feminis Deo iuuante non metuimus adunari, qui per 
 Dei iussionem iustitiam nos credimus operari, ex qua nobis scimus 
 munimenta supponi. priuatim uero continentibus quam plurimum clericis 
 et uirginibus hospitia separanda sunt, quia quod Deus iniquum 
 iudicat iustum esse non potest. contubernium tamen etsi nulla in ipso 
 contubernio turpis consuetudo noscatur, accendit, quia inpossibile est 
 integritatem ad uictorias peruenire quae contendit contra Dei iussa 
 pugnare. quantum enim lex oboedientibus suggerit adiutorium, tantum 
 inobaudientibus incitat quin immo peccatum dicente apostolo: 
 uirtus, inquit, lex peccati. qui nos ergo iussit ut in sacris suis 
 cum feminis triumphemus, ipse nos iubet ut priuatim pugnas femineas 
 caueamus.

Samt equidem necessitates aliae, quae noe pnnatim quoque feminas 
 uidere conpellant, sed etiam ipsae diuini praecepti uel operis imperant 
 efficaciam, ut uisitemus, ut solacia praebeamus, ut hortamenta 
 uitalia salubriter intimemus : nec tamen et in his officiis minor cura 
 gerenda est pro moribus nostris, ut clarescant in nostra operatione 
 indicia puritatis. seueritas non desit quae sub clerico feminam possit 
 adstringere, ut ipsam consolationem nostram suscipiat cum tremore 
 et ita sentiat uisitationis affectum , ut clericum ueneretur. ac ne tardius 
 sit euagari per singula, totum quicquid agimus honestum esse 
 potest, si semper in nobis signa honestatis eluceant, sicut Paulus 
 apostolus uniuersa complexus est dicens: omnia uestra honeste 
 fiant. et iterum, sicut praecepimus, inquit, nobis, honeste 
 ambuletis. non bene succedit quicquid agitur passim, et sanctum 
 non est quod geritur sanctum, nisi sancte quod sanctum est peragatur, 
 sicut Salomon adserit dicens: qui enim custodierint iuste 
 insta iustificabuntur. sinceriter ergo sinceritas ipsa seruanda 
 est et omne quod uoti est etiam in actu signandum, ne aliud uota 
 commendent et aliud actus insinuent. undique probanda et institutio 
 uoluntatis et undique consummandus est cursus uniuscuiusque certaminis, 
 ne minus sit aliquid ad triumphum, si non plenius dimicetur. 
 hinc Paulus apostolus introducit documenta certaminum: sed e t qui 
 in agone, inquit, certat, non coronabitur, nisi legitime 
 certauerit. et iterum, nescitis, inquit, quoniam qui in 
 stadio currunt omnes quidem currunt, sed unus accipit 
 brauium. sic currite, ut conprehendatis. omnis 
 autem qui in agone contendit ab omnibus continens 
 est: et illi quidem ut corruptibilem coronam accipiant, 
 nos autem incorruptam. plenitudo est ergo sanctitatis

 

 

 

 
 
 
 et palma perfecta, ut ex omni parte secum non habeat quod recuset, 
 ne quod profitetur odisse tenendo uideatur amare.

Quod si aliquis dicit captinum teneo adnersarium meum cui semper 
 insultem\', uideat ne forte aduersus eum captiuus incipiat praeualere. 
 numquam securus cum thesauro latro tenetur inclusus nec intra unam 
 caueam habitans cum lupo tutus est agnus. ipse se uoluit penetrari 
 qui hostem proprium in suas portas induxit, et intestinum gladium 
 sibi ipse supposuit qui locum habitationis suae aduersarii ingressibus 
 reserauit, et qui fretus est conuersari cum scandalo sine causa 
 dicit \'pacatus uolo esse cum diabolo contra apostolum dicentem: 
 nolite locum dare diabolo. omni ergo modo muniendus est 
 locus, ubi fuerit thesaurus absconditus, ne per unam cauernam totum 
 parietem latro suffodiat. nam si deforis expugnans uix muris expellitur, 
 quantum ualebit si intra muros acceperit habitaculum ? et si illi 
 qui contra eum claudunt aliquotiens ab eodem capiuntur, quanto magis 
 ille qui ultroneus illi patefecit ingressum, cum dicat Salomon: 
 si iustus uix saluus fit, peccator et impius ubi parebit 
 ? omnes ergo rimae, non dicam portae claudendae sunt, ne per 
 unum foramen castra omnia penetrentur, et uniuersa conponenda sunt 
 munimenta, ne per modicum non munitum tota ciuitas ruat, sicut 
 Salomon repetit dicens: qui spernit modica, paulatim cadet.

Stupeo antem peruersitatis huius arbitrio, ut a olericis ad commnnitatem 
 femina magis quam masculus eligatur. numquid tantum 
 mulier utilior est commodis clerici, quantum prodest masculus continens 
 uel puer masculo continenti? aut ipsa erit decens utilitas quam 
 indecens communitas facit? et ubi erit quod Salomon ait: omne

 

 

 

 

 

 
 
 
 animal diligit simile sibi? ei iterum: uolatilia ad sibi similia 
 conueniunt. sed et si femina utilior existimaretur, non oportebat 
 carnalia. emolumenta praeponere utilitatibus spiritalium commodorum 
 et expediebat qualemcumque uirum inutilem sustinere pro existimatione 
 munienda quam bonos effectus mulieris cam existimatione 
 turpissima. quod Salomon comparat dicens: melior eat, inquit, 
 iniquitas uiri quam benefaciens mulier. artificialia sunt 
 itaque semper diaboli beneficia, quibus ingenium suae calliditatis 
 exercens sanctimoniae deditos dolosis commoditatibus iuuat ut perdat: 
 et inter continentes quasi necessaria emolumenta mutuis adiuuaminibus 
 subministrans adigit prius masculum et feminam pariter 
 [conuersari], ut postquam inseparabiles fecerit per alterutra solacia 
 possit occidere dantes simplices animos ad castitatis uota seruanda., 
 et inpugnationis suae arma subducens interim quasi placidus fautor ~ 
 suggerit sanctitatis argumenta, donec diutius inter ambos inimicam 
 nutriat amicitiam. facit affabiles inuicem sibi et deseruire, et adsentator 
 infestus impedimenta remouens uniuersa commodis eorum gaudet 
 efficaciam commodare, ut tota eos sibimet ipsis necessitate commendans 
 exhibere eos possit in alterutrum solita consolatione pendere. 
 non uult eos in aliquo inpedire, ne separet tam spiritaliter 
 quam carnaliter. inconcussos efficit uiuere, ne ipsa societatis initia 
 inmaturo tempore foedera coepta conturbent. usque adeo illos prouidentibus 
 cunctis ad perfectum sanctitatis inuitat fouet subleuat, ut 
 Dei esse computent beneficia ipsa contraria, quibus inducuntur ut 
 pereant, nescientes numquam Deum iuuare quod uetat. quibus in 
 tantum diabolus blandiens securitatem praeparat sanctimoniae, ut 
 coniunctos se magis aestiment quam disiunctos immobiles circa libidinem 
 perduraro: quos cum omni tranquillitate deducens nullis

 

 
 
 
 procellis aut fluctibus inquietat et uelut in medio mari minus cautos inducit 
 laxare uela nec quaerere gubernacula, ut subita tempestate concitatos 
 naufragos ex insperata commotione submergat. hanc primo exhibet 
 lenitatem, ut duas naues oblectet ad inuicem conuenire, quas 
 cum fecerit iunctas, repentinis turbinibus in semet ipsas elidere possit 
 frangere: et his utitur blandimentis, subtractis omnibus iaculis 
 conpescens aduersa, suggerens prospera, et tamdiu sopitum ignem sine 
 ullis flammis occultat, donec duas faculas iungens semel ambas accendat: 
 et tamdiu cessat saeuitiae suae tela supponere, donec sicut 
 peritus uenator quod occisurus est laquei sui uinculis alliget. at ubi 
 insolubili catena deuinctos adstrinxerit uelut lanista protinus duos 
 gladiatores aduersus inuicem compellit armari et subinde stimulans 
 membra statim. gladios aptat, statim succendit insaniam et in uulnificos 
 amplexus inpingens utrumque semel uno icto mortificat. sic explicat 
 quod ante praestare uidetur, sic de simplici caritate amorem 
 conflat inlicitum, sic per sanctitatem subinducit interitum, dum contentus 
 est cedere, sic ualet fortius occupare et dum submissus patitur 
 semet ipsum praebere deuictum, sic plenius deuincere gloriatur. cuius 
 uersutias Paulus apostolus sic intellegit dicens : non enim 
 ignoramus, inquit, astutias eius. male itaque in hac participatione 
 pacati sunt qui ad bella pacificante diabolo perducuntur et non 
 bene in sanctitate proficiunt, quibus ad detrimentum profectus ipse 
 inimici artificio subornatur, nec recto cursu moliuntur continentiae 
 scalas ascendere, quos ut de alto praecipitet elaborat ad culmen aduersarius 
 protelare. sed necesse est caducis lapsibus elidantur qui 
 uiam lubricam tenuerunt, de qua Salomon sic praedicat dicens: est

 

 

 
 
 
 quae uidetur apud homines recta esse: nouissima autem eius 
 ueniunt in profundum inferorum.

iSed aiunt: si de hac coniunctione clerici denotantur, notandi 
 sunt etiam sancti plerique nobiscum, siue Helias qui mansit 
 apud uiduam, siue apostoli qui mulieres secum comites circumducebant, 
 ut Iohannes qui matrem Domini adsumpsit eodem Domino delegante, 
 aut ipse Dominus, cui de suis facultatibus alimenta praestabant 
 aliquae mulieres religiosae, cui etiam Martha ministrabat ad mensam 
 et qui singulariter locutus est ad puteum sedens cum alienigena muliere 
 Samaritana uel cui recumbenti femina lacrimis pedes lauit et 
 capillis extersit\'. callidi argumentatores et iuris periti fallaces qui 
 dum cupiunt praeuaricari, controuersias actionesque causarum etiam 
 ipsa iura transuertunt, et cum nolunt conpetentibus coerceri iussionibus 
 legum, ad inludendos iudices inconuenientibus exemplis uelut 
 similes coniecturas iuris obiciunt. qui per Salomonem ipsius legis sagacitate 
 produntur: peccator, inquit, homo euitat correptionem 
 et ad uoluntatem suam inuenit comparationem. 
 tales igitur non prius per orationem sed per correptionem prius reuincendi 
 sunt, ut non ante interpretatis orationibus instruantur, quam 
 amiserint quod ad defensionis solacium reppererunt: sicut nos aduersus 
 huiusmodi homines Salomon edocet dicens: noli, inquit, respondere 
 insipienti ad ipsius insipientiam, ne similis 
 fias illi: sed responde insipienti contra ipsius insipientiam, 
 ut non uideatur sibi sapiens esse.

Re uera magni homines qui se comparant sanctis, et eximia conuersatio 
 nostra quae prophetis uel apostolis uideatur aequalis. ad occasionem 
 luxuriae nostrae in peruersum sanctos nolumus imitari et inter 
 ceteros actus uestigia iustorum nolumus sequi. in quibusdam infirmos 
 nos excusamus ad imitanda facta maiorum et in aliis aequales nos

 

 
 
 
 maioribus protestamur: cum Helias ipse in angustia constitutus inparem 
 se patribus suis ante Deum fateatur: numquid, inquid, melior 
 sum patribus meis? hoc Helias de antecessoribus suis in infirmitat« 
 sua cogitur exclamare: et nos Heliae uel prophetis et apostolis 
 et Domino uirtutem nostram non dubitamus aequare? uideo plane sic 
 apud nos calcari auaritiam, sicut apostoli propria cuncta dimiserunt. 
 uideo crapulam et ebrietatem sic nostris conuiuiis abesse, sicut apostoli 
 nihil habentes frequenter coacti sunt esurire. cognosco taliter in 
 nobis ieiunia sitim famem nuditatem propter instantiam doctrinae solius 
 ubique pollere, sicut in apostolis legimus triumphasse. et adprobatur 
 apud nos eadem exercitia feruere uirtutum, quibus apostolos 
 omnia uitia tremuerunt. plane quadraginta dierum ieiunium Domini 
 meditamur et orationes excubiasque quibus ille per solitudines etiam 
 silentia nocturna rumpebat. numquid similes agones frequentamus 
 contra luctamina uitiorum et sic agimus rigore auctoritate uigiliis 
 passionibus labore necessitatc afflictatione abstinentia, quibus peccata 
 calcantur, ut nemo de nobis mali aliquid suspicetur? per quae Paulus 
 apostolus conscientiam suam innotuisse omnibus gloriatur. in omnibus, 
 inquit, commendantes nosmet ipsos quasi Dei ministros, 
 in sustentatione multa, in pressuris, in tribulationibus, 
 in necessitatibus, in angustiis, in plagis, 
 incustodiis, in carceribus, in seditionibus, in inuocationibus, 
 in laboribus, in uigiliis, in ieiuniis, in 
 castitate, in scientia, in longanimitate, in bonitate, 
 in spiritu sancto, in caritate non ficta, inuerboueritatis, 
 in uirtute Dei, per arma iustitiae a dextris et 
 sinistris. ad has imitationes infirmi sumus, sed ad mulieres circumducendas 
 possibilitatem nobis conparandae imitationis adsciscimus. quod

 

 
 
 
 si etiam cuncta illorum quisquam se implere iactasset, me tamen nullius 
 suadela poterat inclinare, ut alios nunc apostolos crederem contra apostoli 
 Pauli professionem: numquid, inquit, omnes apostoli? numquid 
 omnes prophetae? si Christus comparare se ipsum ausus est 
 Deo qui ait : pater maior me est, aut si apostoli coaequare semet 
 ipsos ausi sunt Christo, et nos hodie hodie apostolis aequales faciat consimilis 
 fortitudo, misera humanitas, in hac aequalitate non times fulminari, 
 qui de filio Dei aut de filiis tonitrui non cunctaris peccatis tuis exempla 
 uelut similia mutuare? eam superbiae sit elata iactantia, etiam 
 minimis ecclesiae quemquam conparabilem uelle conscribi, cam Paulus 
 moneat et dicat : alter alterum superiorem existimantes 
 sibi. et inferius addidit dicens: hoc sentite de nobis quo d 
 et in Christo Iesu qui cum in formaDei essetconstitutus, 
 non rapinam arbitratus est esse se aequalem 
 Deo, sed semet ipsum exinaniuit formam serui accipiens.

\' Minns utique de nostris niribus sentieodum est, nec fortitudini 
 sanctorum nostra infirmitas comparanda est, sicut nobis apostolus 
 Paulus de semet ipso magisterium proponit et dicit: non enim audemus, 
 inquit, comparare nos aut conferre quibusdam 
 qui se ipsos commendant, sed ipsi in nobis ipsis nosmet 
 ipsos nobis commendantes: non supra mensuram 
 gloriantes sed ad mensuram gloriae. quam nobis mensus 
 est Deus. at enim contemplamur quod ipse iterum dixit: plus 
 ab illis omnibus laboraui, nihil melius, nihil aptius mihi proponitur, 
 unde uincam, nisi ut de ipso, de quo mihi praescribitur, ego 
 ipse praescribam. certe ipse plus ab omnibus laborauit, et tamen ad 
 mulieres circumducendas collegas suos imitari contremuit, ne se ad

 

 

 

 
 
 
 incertum subiceret temptationi carnali. unde ipse rationem sic reddidit 
 dicens: ego, inquit, sic curro, non quasi in incertum, sic 
 pugno, non quasi aerem caedens, sed adfligo corpus 
 meum et in seruitutem redigo, ne forte aliis praedicans 
 ipse reprobus inueniar. huic ergo te conpara, qui te apostolum 
 iactas et ex ipso disce quid metuas, qui clamat et dicit: oro uos, 
 imitatores mei estote. noluit itaque de mulieribus circumducendis 
 habere fiduciam, qui non ignorabat quantum aliae uirtutes ab 
 aliis uirtutibus differrent et aliam claritatem solis et lunae aliam, 
 aliam uero stellarum, de charismatibus ecclesiasticis similitudinem 
 conparans intimauerat. sed nos contra de apostolica nobis coaequatione 
 blandimur, non intendentes penitus quid apostoli et sancti 
 omnes inuicta uirtute gesserunt, et difficilem rumpere quaerimus 
 uiam, cum per facilia planior sit nobis apposita contra Salomonem 
 dicentem: non te credas, inquit, uiae laboriosae, ne ponas 
 animae tuae scandalum. nec ullus considerat quoniam unus 
 securus in lubrico graditur et alius qui inpar est labitur, unus per 
 rupes cursu montes ascendit et alius si se coartauerit cadit, uni contingit 
 per tempestates nauigia feliciter explicare et alteri talis felicitas 
 non potest euenire; quod Paulus apostolus decernit dicens: unusquisque, 
 inquit, proprium donum habet ex Deo, unus 
 quidem sic, alius uero sic.

Sed qui mihi de sanctorum exemplo praeiudicant, quare aliud 
 exemplum nolunt contemplare quod metuant: et qui apostolis coaequari 
 contendit quare non magis presbyteros adulteros apud Danielem 
 ad formidinem sibimet ipse proponit? haec autem non ideo propono, 
 ut quasi apostolorum imitatoribus contradicam, sed ut illos confundam 
 qui se sanctis exaequant. nec nego ipsos esse sectandos quos

 

 

 

 
 
 
 doctores accepimus cuncti, sed ego aduersus eos contendo qui cupientes 
 ad mala sua bonorum historias deprauare legem sibi aestimant 
 suffragari, sicut omnes qui perire festinant, ut sub obtentu sanctorum 
 dedecora sua uelint esse celata, ut sub imitatione maiorum contraria 
 quaeque committant: quos Paulus apostolus prodit et publicat 
 dicens: quod autem facio, et facturus sum, ut amputem 
 occasionem eorum qui uolunt occasionem, ut in 
 eo in quo gloriantur tales inueniantur quales nos 
 sumus. nam eiusmodi pseudoapostoli sunt operarii 
 dolosi, transfigurantes se in apostolos Christi. hoc 
 addunt ad perditionis cumulum cumulandum, ut bonos infament 
 quorum exemplo utuntur ad malum, quibus utile esset satis et 
 salubre, si cuiuscumque historiae se ipsos magis crederent non intellexisse 
 rationem, quam aliquid inhonestum arbitrarentur in lege. 
 quos Paulus apostolus confundit et corripit dicens: non intellegentes 
 neque de quibus dicunt neque de quibus adfirmant. 
 et iterum: si quis putat se scire aliquid, necdum cognouit 
 quemadmodum eum oporteat scire. uacant 
 itaque praeiudicia petulantium quos ingenia suae peruersitatis errabunda 
 transducunt et quaerunt conpetentes suis sensibus historias 
 quas exponant, qui male agentes mutuantur legalia patrocinia. bene 
 agentibus uero bona sunt omnia quaecumque scripta sunt, qui bene 
 dicta bene suscipiunt, sicut Paulus apostolus pollicetur: scimus, inquit, 
 quoniam bona est lex, si quis eam legitime utatur.

Optinuimus confundendo contradictores. conuertimus subinde eosdem 
 quos uicimus insuper erudire, ne aut sanctos patiamur remanere in

 

 

 

 
 
 
 crimine aut ignari deputemur in reddendo rationem, ut publice uicti 
 paenitentiam gerant: aut si noluerint, nos expunximus quod ad nostram 
 pertinet diligentiam, ut quomodo satisfecimus supra dictae sententiae 
 Salomonis, ita satisfaciamus etiam Paulo apostolo concionanti: seruum, 
 inquit, Domini non oportet litigare, sed mitem 
 esse ad omnes docibilem patientem, cum omni modestia 
 corripientem eos qui resistunt, ne forte det illisDeus 
 paenitentiam ad cognoscendam ueritatem et resipiscant 
 de diaboli laqueis, a quo captiui tenentur secundum 
 eius uoluntatem.

Omne quicquid ab auctoribus nostris gestum est rationabiliter gerebatur, 
 ut posteris nobis aduersus praeuaricatores munita undique 
 auctoritas traderetur. propter haeresim anticipandam quam superius 
 taxauimus de adsumendis feminis siue per semet ipsum sine per seruos 
 suos Dominus paululum relaxauit, ne nimio rigore in totum Domini 
 fabrica damnaretur. praeuidebantur a Domino haeretici qui nuptias 
 auferunt et quos Dominus iunxit contra naturae principium et 
 contra euangelium separare contendunt. quibus interdicens iam tunc 
 auctoritas parabatur, ne maritatae mulieres accedere uetarentur ad 
 Christum, cui in praesentia seruierunt. sed non sine moderamine fuit 
 etiam ipsa permissio procurata, quae non sibi operabatur sed ceteris 
 quod gerebat. nam si adlocutus est Dominus Samaritanam, ad horam 
 docuit et recessit nec defensionem continuandis excessibus fecit. ad 
 horam Martham quoque passus est ministrantem. sed quid erat aliud 
 Domino nisi regni caelestis prandia ministrare? numquid sub Domino 
 non fuere conuiuia? aut sub maiestate eius erat alius potus aut cibus 
 quam disciplina tantummodo quae pascebat ? testante ipso Domino et 
 dicente: meus cibus est ut faciam uoluntatem eius qui me

 

 
 
 
 misit. sic apostolos comitatus mulierum deducebat non ut perderent, 
 sed ut discerent reuerentiam, et propter humanitatis exhibendum ministerium 
 sequebantur, sicut in euangelio de Domino et de ipsis pariter 
 memoratur: et factum est, inquit, post haec et ipse iter 
 faciebat per ciuitates et castella euangelizans regnum 
 Dei, et duodecim cum illo et mulieres quae erant curatae 
 ab spiritibus immundis et infirmitatibus, Maria 
 quae uocatur Magdalene, de qua daemonia septem 
 exierant, et Iohanna uxor Ozi procuratoris Herodis et 
 Susanna et aliae multae quae et ministrabant illi de 
 facultatibus suis.

Numquid adhaerebant singularibus singulares ant indisciplinatae 
 commorationis perseuerabant inlecebroso consortio conuersantes, ubi 
 tota ecclesia propemodum uidebat, ut non ad conuiuationes inprobosas 
 sed ad discenda bonae conuersationis studia sequerentur? adeo 
 non inde describitur quod nostris conuiuationibus coaequetur, non 
 risus, non iocus dicitur adfuisse. nec sicut apud quosdam nunc usque 
 adsolet fieri chorus psallentium uirginum aures uenenosis cantibus 
 adseritur demulsisse. et ut de apostolis breuiter probem, quantum 
 illis fluxa familiaritas potuit displicere, qui conpulsi sunt et de ipso 
 Domino loquente cum femina dubitare, nisi eos maiestatis notitia 
 probata conpesceret ? sicut euangelista refert dicens: inter haec, 
 inquit, uenerunt discipuli eius et mirabantur quodcum 
 muliere loqueretur. nemo tamen dixit illi: quid quaeris 
 aut loqueris cum ea? . quid autem loquar adcessum feminae ad 
 pedes Domini prouolutae, cuius luctus et planctus ad defensionem 
 lasciuiae suae non erubescunt inprobi flagitare? usque adeo illos propria 
 caecitas rapit, ut nec de similibus causis audeant reluctari, de 
 quibus Salomon, excaecauit, inquit, eos malitia eorum et

 

 
 
 
 nescierunt sacramenta Dei. Iohannes autem matrem Domini 
 suscepisse uidetur. sed matrem cuius mores maternum indicat nomen. 
 tamen non possum et alias Christi matres admittere, nec aequanda 
 est mulieribus cunctis quae genuit maiestatem. Helias quoque 
 iussus est a Domino relinquere solitudinem et ingredi tabernaculum 
 uiduae. pro imperio Domini laborauit ut in domo mansisset, cui solitudo 
 palatium praestabat ad requiem: occasionem illi Dominus obtulit 
 ad magnalia facienda, ut famis tempore magis ipsi tam uiduae quam 
 pupillis eius sufficientia tribueret alimenta, qui ieiuniis usque quaque 
 adflictus tolerauerat indigentiam et qui missus uenerat pasci, pastus 
 quin immo conferens miseris miserias egestatis fecit excludi. et hoc 
 non potest cuiusquam fauere fluxurae, cum nulla fuerit opportunitas 
 scandali, ubi transeunter quod peius est egestosam habuit mansionem 
 quam quicumque hospes effugeret. at hic apud quos hospitatus 
 est impleuit et rediit, qui etiamsi moraretur, suspectus esse non potuit. 
 qualis illic fuit communitatis adfectus, ubi non erat uictus ? et qualem 
 ad uiduam habuit Helias introitum cui fames dedit hospitium? 
 quisquis es qui te uis Heliae de commoratione uiduae uocari discipulum, 
 prius solitudinis afflictiones et quadraginta dierum tolera ieiunus 
 exitum, et ant non quaeres feminam aut non erit qui cum 
 femina commoretur, et tamen si ualueris tibi serua. nobis autem in 
 spiritu et uirtute Heliae non alium quam Iohannem solum angelus et 
 Dominus Christus insinuat.

Pro nefos dolere cogimur quod docemus, qui usque ad hoc uenimus 
 ut in comparatione fluxorum de sanctorum tremendis uirtutibus disputemus. 
 parce iam parce, proteruitas. numquam tibi sancti consentiunt 
 qui religiosa modesta ueneranda pudica pudorata cum feminis negotia 
 peregerunt. aut si adhuc per sanctos cauillationis amfractus contendis 
 exquirere, nos tamen amicos Dei non nouimus nisi ad

 
 
 
 uenerationem tantummodo memorari, quod Dauid docuit dicens: mihi autem 
 uehementer honorificati sunt amici tui, Deus. eant 
 nunc praedones pudoris et plagiarii castitatis mulierculis suis exponere 
 molestias querelarum. apud sanctos nostros non habent omnino suffugium, 
 quibus misceri ecclesia auctoritate Pauli apostoli prohibetur. 
 et hos, inquit, deuita: ex his enim sunt qui repunt 
 in domos et captiuas ducunt mulierculas oneratas 
 peccatis quae ducuntur uariis desideriis.

Post hoc edictum utinam confidant sibi angelorum exempla conducere. 
 nos iam non ualent flectere , qui nouimus et angelos cum feminis 
 cecidisse. ab ipsis equidem bene patrocinia mutuantur, sed nos 
 nullum angelum audimus contra Paulum apostolum. sed et si nos, 
 inquit, aut angelus de caelo euangelizauerit uobis, 
 praeterquam quod euangelizauimus uobis, anathema 
 sit. insaniunt prorsus et calent incendio feminarum, quotquot huic 
 interdictioni non cedunt, et obscoenitatibus inhiantes malunt mori, 
 quam contenti sint a lateribus mulierum aliqua disiunctione diuelli, 
 ut ad explendam suae auiditatis inluuiem etiam in puncto temporis 
 non sint sine feminae uoluptate, et hunc habent in mulieribus fructum, 
 ut in illas semper defixa intentione desideria satient oculorum, ne 
 uel momentum aliquod transeat, quando indiguerunt quod adfectant. 
 sic inter eos integritas emoritur, ubi omnis commoratio seu conuiuendo 
 seu commanendo corruptis adfectionibus inquinatur. quos sanctus 
 Petrus designauerat dicens: in conuiuiis suis luxuriantes, 
 oculos habentes plenos moechationibus et incessabilibus 
 delictis, capientes animas infirmas. hos etiam

 

 

 

 
 
 
 Salomon denotat: abominatio est, inquit, coram Domino 
 defigens oculum. plane purum contra oculum se habere testatur 
 Iob qui ait: et si oculis consensit cor meum. uerum 
 enimuero ille potest suis oculis obnoxius non teneri,, cui nolenti repentinus 
 occursus mulieris scandalum mouerit, quod protinus mens 
 quod nolebat expellit. ille autem commotionem sui uisus non meretur 
 euadere qui apud se scandali materiam tenet, qui uult intentionis affectibus 
 frui, qui affectat habere quod offensionem oculis ingerit, quorum 
 auiditas inexplebilis inter offendicula continua nullo modo potest 
 omnino conpesci, quod Salomon adprobat dicens: infernus et 
 interitus non satiatur, similiter oculi hominum insatiabiles 
 sunt. et alio loco: non satiatur oculus uidendo. 
 et iterum: nequius oculo quid creatum est?

Hac castigatione non conpuncti diuina interdicta infandae familiaritatis 
 obstinatione contemnunt et adhuc insuper de caritate causantur, 
 cum secundum uerbum Esaiae qui amaritudinem pro dulcedine 
 deuorantes nudam foeditatem uelamento boni nominis tegunt, 
 apud eos sub falsa dilectione uera dilectio uioletur. sed exclamat caritas 
 et appellat: tales ego non iunxi, altera eat quae me simulando 
 confingit. numquam Dei praeceptis obsisto, numquam fluxis faueo, 
 per me sanctitatem non opto culpari. calumnias mihi aduersa germanitas 
 facit, pericula et ego inter falsos fratres incurri. succurre 
 meus praeco, succurre Paule apostole, dic testimonium meum, ne quod 
 de me adnuntias peruertatur: finis autem praecepti estcaritas 
 de corde puro et conscientia bona et fide non 
 ficta\'. dilectio deputabitur, per quam sanctitatis iniuria

 

 

 

 
 
 
 criminationibus appetitur? aut illorum erit sincera fraternitas aestimanda, 
 de quibus filiae matris ecclesiae perducuntur in culpam ? si talis 
 christiana caritas adnotatur, indubitanter odia meliora sunt quae dum 
 separant neminem maculant. haec autem parricidalis dilectio fratres 
 persecutores adunare consueuit, qui libenter patiuntur de suo consortio 
 filias ecclesiae fornicarias diffamari contra caritatem quam 
 Paulus apostolus docuit dicens: dilectio proximi malum non 
 operatur. egregia probatio caritatis, quae non tantum noxia germanitate 
 officit proximo, sed etiam subiecta non uult esse praescriptionibus 
 apostolicae iussionis. confundantur adsertores dilectionis huiuscemodi, 
 quos iudicant illi qui pro communibus commodis etiam 
 consanguineam deserunt caritatem.

In omni mundo paene totum iunctum est genus humanum et ubique 
 cognatio naturalis alterna peregrinatione discernitur. possunt parentes, 
 possunt filii, possunt fratres, possunt et ipsi quod plus est coniuges 
 a Deo concessa sibi naturae uincula disrumpere, et clerici Deo 
 non concedente insuper prohibente mulierum nexibus ancillatam recusare 
 non ualent caritatem ? optanda semper cognatis absentatur adfinitas 
 proximorum, et peregrinari ab extraneis feminis clerici reluctantur? 
 quibus faciendum fuerat, etiam si peculiare aliquid uel inconsuetum 
 Dominus imperasset, qui ad explicanda inpossibilia habent 
 spiritum sanctum, quem mundani homines non habent. unde Iohannes 
 apostolus sic admonet dicens: filioli uincite illos, quoniam 
 maior est qui in uobis est quam in hoc mundo. nunc 
 uero possibile etiam gentibus non dicam Christianis et leue prospicitur 
 et apud clericos sine ullis effectibus euacuatur, ut parum sit eis 
 Dei mandata despicere, nisi aliud dedecus habeant, quod nec sectantur 
 non dicam uincunt omnium gentium consuetudinem: quibus Dominus 
 per Ezechiel exprobrat et dicit: in legalibus meis non ambulastis 
 et iustificationos meas non fecistis, sed neque 
 secundum iustificationes gentium quae sunt in

 

 
 
 
 circuitu uestro fecistis. pudendum nescio quid dilectio ista significat, 
 cum extorqueri contra naturam putatur.

Adhnc habeo quid mirari: cum nideam de Chriutianis plerosque 
 maritos pariter et uxores continentiam destinantes domicilia singularia 
 magis eligere, ut consensus communium uotorum sine irritatione praesentiae 
 concordante secessu ualeant obtinere , [et] eunuchi nostri non 
 durant sine feminae sodalitate dormire? apud illos amor coniugalis 
 continentiae amore pensatur, et apud spadones cohabitatio feminae 
 numquam potest habere fastidium. dicat nunc eunuchorum caritas, 
 dicat, ne forte in hac secessione magis coniugalis caritas peccet, ut 
 apostoli Pauli consilium uideatur coniugibus insinuasse diuortium: 
 tempus, inquit, quod restat breue est. reliquum est ut 
 et qui habent uxores sic sint quasi non habentes. 
 quanta peruersitas dilectionis intenditur, ut qui habent quasi non 
 habentes esse nitantur et qui non habent quasi habentes esse glorientur. 
 de his ipse apostolus ait: gloria in turpitudine ipsorum.

Dilectio est, inquiunt. o dilectio quae inuidet sibi. o caritas quae 
 cupit 88 uituperatione laudari. grande miraculum, ut uirginum caritas 
 uirgines faciat uelut coniuges credi et coniugum caritas coniuges 
 faciat uelut uirgines aestimari. ecce uera dilectio quae in coniugalitate 
 diuidit, ut in castitate coniungat. ecce sancta dilectio quae coniugalibus 
 ad communem laudem inducit absentiam. hi pro certo sese inseparabiliter 
 diligunt. qui ut triumpbos sibi inferant a se ipsi discedunt 
 : quibus nec crimen nec natura nec lex nec Dominus nec apostolus 
 potestatem unius conuersationis interdixit aut tulit, sed pro tuendis 
 paribus uotis semota unanimitate absentari caritas persuasit. 
 illi uero uideant cuius sit caritas quam nouerunt, qui nec crimini nec 
 naturae nec legi nec Domino nec apostolo nec ipsi coniugalitati

 

 
 
 
 succumbunt, quos tantum uirginitas probrosa condemnat, quantum illos 
 coniugalitas castrata glorificat, quibus sufficiat ad supplicium dedecorosum, 
 quod spadones a coniugibus iudicantur. ad quorum increpationem 
 non tacendi sunt etiam filii Israel, qui apud Esdram uxores 
 et filios contra diuina iura. susceptos non cunctati depellere nec contra 
 Domini caritatem conati sunt excusare. uerum fatear, si permittor. 
 qui nunc pro dimittendis feminis alienis adiunguntur, quid facerent si 
 liberos et uxores proicere iuberentur ? aut quando ualebunt pro Christo 
 renuntiare cognatis, qui mulierculas non suas praeponunt Christi praeceptis 
 ? dico eos facile pro isdem mulierculis parentes proprios abnegare, 
 quam propter Christum relinquere ipsas mulierculas posse, despicientes 
 quod in euangelio ipse Dominus testatus est dicens: si 
 quis uenit ad me et non odit patrem suum aut matrem 
 aut uxorem et filios et fratres et sorores et animam 
 suam, non potest meus esse discipulus.

Si de abiciendia parentibus dubitantes indigni sunt Christo, quid 
 sibi promittunt quos contemptores exhibet Christo non parentalis 
 affectio ? ac per hoc illorum meritis euacuantur, quos uident contemplatione 
 Christi nullas personas excipere cognatorum. nec minus eos 
 sed peius etiam illi confundunt, qui metuentes non tantum cum aliena 
 sed etiam cum sua carne luctari, amputatis genitalibus semet ipsos 
 abscidunt. de quibus modo examinationis suspendo sententiam relinquens 
 alia disputatione promendam. sed in confusionem spadonum non 
 dubito meliores adserere, qui nec sibi quidem parcunt, non dicam 
 feminis audent temptamenta porrigere. respondeant spiritales eunuchi 
 quis furor est in dilectione mulierum uel quod in feminae contubernalitate 
 mysterium, ut in perniciem suam alienis membris indulgeant,

 

 
 
 
 cum illi sua quoque incunctanter abscidant ? hi confirmatos in se 
 artus abiciunt, et illi aduersariis artubus glutinantur. hi pro integritate 
 spiritali cum tormento non integri corporis dimicare non dubitant, 
 et illi sine tormento integri esse sine feminarum dimidietate detractant 
 sed aduersus illos comparatio nulla est facienda de nostris, ne 
 consolentur addicti quibuscumque iudiciis Christianis. peiores sunt 
 et aliqui memorandi, ut maior poena sit a damnato damnari. Iudaeos 
 considerent usque hodie pro legis imperio carnis suae partem circumcisionis 
 cruciamento truncare et sciant quid mereantur, qui euangelio 
 iubente dissimulant circumcisi mulierum praesentia peragere Domini 
 uoluntatem, non intellegentes quod ipse Dominus dixerit : nisi abundauerit 
 iustitia uestra plus quam scribarum et Pharisaeorum, 
 non intrabitis in regnum caelorum. puto etiam 
 de Gallis suis nobis idololatrae exprobranter insultent, qui abscidentes 
 semet ipsos libenter excruciant, dum modo cum damno status sui 
 simulacrorum dissimulationibus pareant. clerici autem nostri ad lucrum 
 magis corporis proprii damnum uolunt mulierum secum commorantium 
 sustinere, quas etiam de substantia propria oportebat 
 euellere , si cum illis nasci contingeret, ne comparati idololatris et 
 sacrilegis erubescerent. de quibus et Dominus contemptores arguit 
 dicens: prudentiores sunt filii saeculi huius filiis 
 lucis. ergo nostris clericis talium profana deuotio est praeponenda, 
 quibus cum tantis exitiis amabilia sunt turpia sacerdotia. clerici uero 
 pro dignitate sacerdotii caelestis non sanguinem fundunt, non tolerant 
 ferrum, non est aliquod uulnus, non est aliquis cruciatus, sed 
 solus eos contra Dominum feminae torret aspectus: sic in feminas ruunt, 
 sic feminas amant, ut non sperent manifestari dilectionis suae posse 
 quandoque pura mysteria, sicut per consimiles eorum turpiter publicata

 

 

 

 
 
 
 sunt et detecta, quos Paulus apostolus iam tunc praeuiderat dicens: 
 quorundam hominum peccata manifesta sunt praecedentia 
 ad iudicium, quosdam autem et subsequuntur. 
 similiter autem et facta bona manifesta sunt, et 
 quaecumque aliter se habent abscondi non possunt

At contra et ipsi dicunt: \'nonnulli de contemptoribus nostris similiter 
 feminas habentes in domibus martyrium consecuti sunt, ut innocens 
 inter illos conscientia probaretur. nolo mihi de martyrio quisquam 
 moueat actionem, quia saepius et moechi et sanguinarii et 
 ebriosi et omnium scelerum rei reperta pugnationis occasione conuersi 
 meruerunt ad martyrii ueniam peruenire. ideo enim martyrium appellatur 
 tam corona quam baptisma, quia baptizat pariter et coronat. 
 age nunc, si licuit quibusdam inuiolata feminarum societate martyrium 
 promereri, sine indulgentia illis quoque ipsum martyrium non 
 fuit, quos reatus prohibitae contubernalitatis non absoluit, nec innocentes 
 in ipsa innocentia potuit adprobare, quibus contemptum legis 
 et conuersationis illicitae foeditatem et quod est grauius super 
 omnia crimen ecclesiae cernitur ignouisse. etenim noxia est innocentia 
 quae sponsae Christi officit famae. et cum Christus agnus innocens 
 immo ipse caelestis innocentia, quod est uerius, totum se contempserit 
 pro ecclesia, ut eam sine macula ulla uel ruga redderet inlibatam, 
 qualis est clericus cui ad hoc sponsa Christi committitur, ut pro unius 
 feminae amore culpari totam ecclesiam patiatur? ausim dicere: a Deo 
 patre missus est filius de sinu patris et regno absens esse durauit, ut 
 ecclesiam faceret innocentem, et clericus mulieris latus deserere non 
 potest, ne Christi ecclesiam reddat infamem?

Sed aiunt: in martyrio ignoscitur nobis, sicut indultum est parentibus 
 nostris). hoc ergo et nos omnes de peccatis omnibus confidamus,

 

 
 
 
 ut qui bene agere laboramus inter luxurias euagemur et discurramus 
 per semitas peccatorum , retinacula dimittamus et frena laxemus. 
 eamus quacumque nos mundus abstulerit et ubicumque diabolus inuitauerit, 
 libere fornicemur inuideamus rapiamus fraudemus, omnia 
 mala securi committamus: martyrium subueniet et euademus. sic 
 enim Paulus apostolus pollicetur: fac.iamus mala ut ueniant 
 bona: quorum damnatio iusta est. huic martyrio spem tradant 
 quos mathematici docuerunt habere de crastino praescientiam et has 
 coronas expectent qui supra angelos et Christum per astrologos didicerunt 
 scire tempora quae pater in sua posuit potestate, ut uel tunc 
 recordentur ante martyrii tempus bene agere debuisse, cum diem Domini 
 senserint sicut furem. sed credamus super illos martyrium iam 
 iamque pendere. interim priusquam martyres fiant, legibus subiacent, 
 ut iudicio subiciantur, nisi armis exarmentur. audaciae nefas est illis 
 aduersus auctoritatem Domini parentum personas obicere: quibus ipse 
 Dominus contradictionis huius abstulit uocem. in legalibus, inquit, 
 patrum uestrorum nolite ambulare et iustificationes 
 eorum nolite custodire et in studiis eorum 
 nolite commisceri et nolite inquinari. ego Dominus 
 Deus uester. in praeceptis meis ambulate et iustificationes 
 meas custodite.

Sciant nunc adempta sibi esse parentalia patrocinia qui huc atque 
 illuc recurrentes contradictionum latebras quaerunt, ne umquam feminis 
 careant: et quia undique defensionis suffragio deseruntur, in nouissimo 
 cunctis argumentis exhaustis sententiam Pauli apostoli opitulari 
 sibi opinantur et dicunt: tu qui es, ut de seruo alieno 
 iudices? agnoscit equidem Paulus apostolus constitutionis suae 
 uerba prolata, sed constitutionarios et prolatores ipsos ignorat. illis 
 enim contulit defensionem qui nullam partem legis inpugnant, et ipsis 
 tribuit patrocinium qui ex uoto suo aliquid faciunt nec quicquam

 

 

 
 
 
 ecclesiastici iuris inpediunt. ius tractat t uiuendi et non edendi arbitrium 
 uniuscuiusque confirmans. de similibus iussit neminem iudicari, quae 
 uoluntati singulorum auctoritas diuina concedens in utraque parte 
 faciendi et non faciendi clementer indulsit. illos autem ecclesiasticis 
 tribunalibus subdidit quos transgressores ordinariae transgressionis 
 nulla inpunitas excusauit, ut qui passim (tu qui es, ut de seruo 
 alieno iudices\' aduersum nos ueluti libellum contradictorium 
 proferant, rationale simul et certum recognoscant quod accepimus ab 
 eodem Paulo apostolo repulsorium. praecipimus, inquit, uobis 
 fratres in nomine Domini nostri Iesu Christi, ut separetis 
 uos a fratribus ambulantibus inordinate et 
 non secundum traditionem quam accepistis a nobis.

Euasimus ut opinor tanta ligamina quaestionum, quibus amatores 
 eunuchos am plexus feminei ligauerunt, qui peruersis interpretationibus 
 decreta legalia demutare coguntur et malunt audiri proponentes 
 uana et fabulosa commenta, quam magis ipsi quae uera sunt audiant: 
 quos Paulus apostolus adnuntiat dicens: a ueritate quidem auertent 
 auditum, ad fabulas conuertentur. quicquiduoluntadhuc 
 exquirant, ut obsistant pro mulieribus ueritati. uictoriam non habent 
 apud quos contra Esdram mulier potius quam ueritas uicit. uos autem 
 filii carissimi non tantum persuasione sed etiam potestate conuenio. 
 tale deliramentum despicite, quorum quaestiones Paulum apostolum 
 scitis ubique damnasse, sicut ad Romanos scripsit dicens : rogo nos, 
 fratres, diligenter obseruare eos qui dissensiones et 
 offendicula praeter doctrinam quam uos didicistis 
 aut dicunt aut faciunt, et declinate ab ipsis. sic et 
 Timotheo delegat: noli, inquit, uerbis contendere: nihil

 

 

 

 
 
 
 enim utile est, nisi in subuersionem audientium. sollicite cura te 
 ipsum probabilem exhibere Deo, operarium 
 inreprehensibilem, recte tractantem uerbum ueritatis. 
 stulta autem et inania eloquia deuita: multum enim 
 proficiunt ad impietatem et sermo eorum sicut cancer 
 serpit. atque ut ostenderet clericis disponendis ad euacuandas quaestiones 
 quae sit doctrina conueniens, etiam Tito sic insinuat dicens: 
 tu autem loquere quae conueniunt sanae doctrinae, 
 maiores natu sobrios esse, prudentes, sanos in fide, 
 in caritate, in patientia sincera. ergo auditiones simplices 
 oboedientia uestra suscipiat et uersipellem contradictionum uitate 
 fallaciam. purum iter uestris gressibus mundate et supra spinas et 
 tribulos nolite calcare, ne bonum semen non possit nobis propter spinarum 
 frutices sanctitatis fructus afferre. unde propheta Hieremias 
 sic hortatur et docet dicens: nolite, inquit, serere in spinis. 
 circumcidite uos Deo uestro, circumcidite praeputium 
 cordis uestri. abscidenda sunt ergo de agro uestro cuncta quae 
 pungere et lacerare consueuerunt, ne animus agricultoris in possessione 
 sua malignis sentibus inseratur. et amputanda sunt nobis uniuersa 
 quaecumque igniferi fomitis sulphurantibus flammis scatens fornax 
 ebullientis carnis exaestuat, ne uel tenuis quidem scintilla seruata 
 maiora conflet incendia. quod Salomon manifestat dicens : ab scintilla 
 una augetur ignis. auertite occasiones inpuras, quibus 
 interiora pectoris penetrantur, ut liquida in nobis perspicuitas honoretur. 
 contenti estote singularitatem laboriosam pro pudore seruando 
 potius sustinere, quam sine labore ad dedecus peruenire.

Contemplamini quid sit populo sancto praeesse et considerate quale 
 sit diuinis sacramentis insistere. altariis placere debent qui altariis

 

 
 
 
 uiuunt, et talis conuenit sinceritatis cura sacratis qualia sunt sacra ipsa 
 quibus exhibent officia seruitutis, ne circa Dominum offendant ipsi 
 quod tractant aut circa populum incipiant inpedire quod praedicant. 
 propter quod Paulus apostolus sic testificatur et dicit: et omnia, 
 inquit, sustinemus, ne quod inpedimentum demus euangelio 
 Christi. et iterum: nemini dantes ullam offensionem, 
 ut non uituperetur ministerium nostrum. hac 
 igitur institutione uobis quam plurimum laborandum est de iis, quibus 
 ad manifestandam grauitatem singularitas magis quam parilitas testis 
 . uera est. respicite quanta mala conuersatio parilitatis huius adquirat, 
 quae non nisi corruptionem seminat, pullulat uitia, cupiditatem concipit, 
 ignominiam parit, rabiem concitat, porrigit furiam, lasciuiam 
 pascit, petulantiam nutrit, casus exaltat, ruinas aedificat; ripas erigit, 
 praecipitia instruit, periculis nauigat, naufragiis uelificat, perditione 
 gaudet, interitum fouet, confusionem mercatur, thesaurizat opprobrium, 
 criminationes exaggerat, accusationes inflammat et cateruatim 
 semel in fascem glomerans numerosas indagines captionum per infinita 
 dedecorum multiplices mortes inuehit in perniciem perditorum.

Tot itaque et tantas strages calamitatis et pessimae conuersationis 
 nemo prosternit, nemo calcat, nemo funestat, nisi singularis castitas 
 sola quae munimem inuictum est sanctimoniae et expugnatio fortis 
 infamiae, fortitudinis firmitas et lasciuiae petulantis infirmitas, probitatis 
 praesidium et inprobitatis excidium, animae uictoria et corporis 
 praeda, ubertas gloriarum et captiuitas criminum, pronuba sanctitatis 
 et repudium turpitudinis, sinceritatis indicium et abolitio 
 scandalorum, exercitium continentiae et euacuatio tota luxuriae, pax 
 secura uirtutum et debellatio quieta bellorum, puritatis culmen et libidinis 
 carcer, honestatis portus et ignominiae naufragalis locus, uirginitatis 
 mater et hostis inmunditiae, lorica pudoris et spolium

 

 
 
 
 probrositatis, corruptionis exitium, murus rigoris et destructio uulgaritatis, 
 seueritatis gladius, triumphator et occisor dissolutionis, armatura 
 uirium et exarmatio fluxurarum, integritatis dignitas et fornicationis 
 addictio, claritatis fastigium et dedecoris praecipitium, uoluntas bonorum 
 operum et afflictio uitiorum, refrigerium pudicitiae et poena 
 petulantiae, adquisitio triumphorum \'et facinorum detrimentum, requies 
 salutis et perditionis exilium, uita spiritus et carnis interitus, 
 status qualitatis angelicae, funus humanae substantiae. huius retinaculis 
 omnis obscoenitas frenatur et compedibus eius calces furentis 
 libidinis statuuntur. in hac uelut in scopulo franguntur impetus qualescumque 
 sanguinis inundantis et in illa sedatur spumans tumoris 
 insania corporalis. quae dum sibi subtrahit adminicula concupiscentiae, 
 mortua membra sua cognoscitur baiulare: de quibus apostolus 
 Paulus praemonet dicens: mortificate ergo membra uestra, 
 quae sunt super terram, fornicationem immunditiam 
 libidinem concupiscentiam malam et auaritiam, quae 
 est idolorum seruitus, propter quae uenit ira Dei.

Ab his omnibus nonnisi splendido singularitatis cultro castratur 
 humana natura, ut inlibatos spadones ad conuiuium sanctitatis 
 desponsante circumcisione introducat. cui sanctitas ita promisit 
 anuli sui nuptiale signaculum, ut sine ipsa uirginitas 
 resignetur, quae se sola contenta cupidinem domat mentemque 
 castificat, concupiscentiam subigit, desideria. ardoris extinguit, 
 artus debilitat, corpus ancillat, et ita carnalia crucifigit, ut 
 tam masculus quam femina uideatur in conuersatione mentiri, dum 
 illos operatione utriusque sexus abscidit: aut neutrum faciens de duobus 
 tertiam formam conferre gloriatur ambobus, ut ante resurrectionem 
 resurrectionis imaginem ad instar angelorum meditari noscatur. quod

 

 
 
 
 promittens Dominus in futurum, qui digni habentur, inquit, 
 saeculi illius et resurrectionis a mortuis, neque nubent 
 neque nubentur, neque enim morientur. namsunt 
 similes angelis Dei: quia resurrectionis filii sunt. 
 hoc exigit sancta singularitas meritorum, ut antequam transflguretur 
 iam transfigurata cernatur in angelicae claritatis aspectum, quae 
 omnia sibi amputans concupiscentiae certamina depraedatur: cuius 
 laudes Salomon exsequitur dicens: me Ii use s t esse sine filiis 
 cum claritate. inmortalitas eat enim in memoria illius, 
 quae et apud Deum nota est et apud homines. cum 
 praesens est imitantur illam, et desiderant eam cum 
 se abduxerit: et in perpetuum coronata triumphat 
 incoinquinatorum certaminum proelium uincens.

Non est sine filiis cum claritate nisi singularitas sola, quam non 
 solum conscientia sua nullis sordibus maculat, sed etiam nullae opiniones 
 suspectae parilitatis infamant. nam si castitas quod est difficile 
 masculum et feminam pariter in uirginitate conseruet, non habet 
 claritatem, quam communitas ipsa non potest nisi quibusdam probrositatum 
 tenebris obscurare. singularitas uero ita clara est omnibus et 
 exerta, ut cunctis splendore sui candoris pura manifestetur et lucida. 
 unde nos sic apostolus edocet dicens: sicut filii lucis ambulate: 
 fructus enim luminis est in omni bonitate et 
 iustitia et ueritate, probantes quod beneplacitum 
 sit Deo. et iterum, omnia, inquit, facite sine murmuratione 
 et haesitatione, ut sitis inreprehensibiles et 
 simplices sicut filii Dei immaculati in medio nationis 
 prauae et peruersae, inter quos lucetis sicut luminaria

 

 

 

 
 
 
 in mundo. sic ubique singularitas splendet, ut omnes pro illa 
 spondere non dubitent, et ita sanctitatem in semet ipsa clarificat, ut 
 laudem sibi ab ipsis quoque inimicis extorqueat. quod maxime de 
 praeposito quocumque Paulus apostolus mandat dicens: oportet 
 autem eum et testimonium habere bonum ab his qui 
 foris sunt, ut non in opprobrium incidat et laqueum 
 diaboli. hanc igitur amate, hanc tenete, quae sola potest 
 feminas debellare. cum adhuc concupiscentia nulla pectus inpulsat 
 et dum adhuc simplicitas incorrupta permanet uel quieta, ad 
 secretam singularitatis tutelam cito concurrite, ne postmodum non 
 ualeatis effugere.

Praeoccupandus est aditus cunctis insidils, ne hostilitas prior obrepens 
 occurrat inprouidis. salutare remedium est praeuenire potius 
 quam praeueniri et anticipare potius quam anticipari uiris fortibus 
 congruit. ubicumque fuerit prouidentia, frustrantur uniuersa contraria: 
 ubi autem prouidentia neglegitur, omnia contraria dominantur. ante 
 funem certamus, ante inopiam laborando satagimus. sic per omnia 
 calamitatibus cunctis tollimus locum, dum gerimus prouidentiam 
 temporum futurorum. quanto magis ante praeuenienda est omni prouisione 
 calamitas feminarum, cuius cupido si admittitur incipere 
 numquam prorsus accipit finem? cuius comparationem Salomon explicat 
 dicens: infernus et amor mulieris et terra quae 
 non satiatur aqua et ignis non dicit: sufficit. unusquisque 
 itaque qui securus est, quia necdum temptatur, timeat. quia 
 nihil de illo dicitur, prospiciat ne dicatur: homines sumus, fragilitatem 
 nostram carne portamus. sic iam undique nos circumspecta uiuacitate 
 circumdare debemus et cingere, ut non sit pars aliqua quae. 
 uacillet. accipimus quidem fortitudinem spiritalem, per quam substantiae 
 nostrae fragilitas roboretur. sed ita nobis spiritalis fortitudo

 

 
 
 
 conlata est, ut prouidos non ut praecipites tueatur, ut illos muniat 
 qui renuntiant inportunitatibus delictorum, non eos qui se magis inportunis 
 delictis inmergunt. custos nobis datus est spiritus, sed ut 
 contraria declinantibus adsistendo subueniat, non ut contraria eligentibus 
 faueat, nec ut uoluntarios et pronos in aduersa confortet, sed ut 
 ab aduersis nitentes separari confirmet. nam quicumque perniciosis 
 conatibus audet exercere uirtutem, iuuamen non habet spiritus sancti, 
 qui neminem uult ultroneum uirum fortem ad fraudulentas uictorias 
 coartari: nec protegit eum, quin immo sed deserit, quem periculis 
 inruentem per inlicitos euentus exquirere triumphos agnouerit, sicut 
 ipse iam tunc per Salomonem locutus est dicens: amans periculum 
 in ipso periet.

Ordine suo igitur non nostro arbitrio uirtus sancti spiritus ministratur 
 et secundum institutum eius proelia prosperantur. numquam 
 nisi praecipitatus exercitus cecidit, qui auidus fortiter facere ducis 
 uel imperatoris sui dispositiones inrupit: multo magis perperituram 
 erogat fortitudinem, qui sine armis doctrinae magistri spiritus praesumpserit 
 triumphare, cum dicat: uae qui per praesumptionem 
 suam aliquid faciunt, non per Deum

Si qua igitur in uobis est fiducia uirium spiritalium, quid 
 spiritales deceat recordetur, et si creditis uos spiritaliter 
 militare, agnoscite quod docemus non esse carnale, sicut 
 Paulus apostolus loquitur dicens: si quis putat se prophetam 
 esse aut spiritalem, cognoscat quae scribo uobis. non 
 est quod uobis in hac persuasione deceptoria blandiamini, ut quia 
 spiritales estis, uelitis inter flagitiosorum armamenta uersari, nec 
 uos inhabiles esse pro clericatus dignitate, quia maioribus maiores 
 consuerunt conflictationes occurrere. acrius diuitibus quam pauperibus 
 inuidetur et non inopes sed locupletes inquietat infestatio saeua

 

 
 
 
 latronum. plus duces et principes quam milites ab hostibus appetuntur 
 in pugna, et uiolentius propulsantur uentis et turbinibus culmina 
 quaecumque sunt altiora. ideo magis magisque, quo plus ceteris 
 unusquisque potest, sciat esse sibi metuendum ne in aliquo minoretur, 
 propter quod Salomon sic admonet dicens: qui gloriatur, inquit; 
 in diuitiis, paupertatem uereatur. rogo uos quantum ualeo 
 et ultra quam ualeo haec sint studia omnium clericorum, ut singularitatis 
 inaccusabilis secessione fungantur, ne aut ipsi per feminas 
 aut feminae per illos ad ignominiosa ludibria prouocentur. si quis 
 habet matrem uel filiam uel sororem uel coniugem uel cognatam, sic 
 habeat, ut nulla intersit ancilla neque aliqua ingrediatur extranea, 
 ne ad hoc uideatur tenere proximas suas, ut ipsarum causa libere sibi 
 adhibeat alienas. quod si non possint ipsae quae sunt proximae sine 
 famularum ministerio uel sine amicarum esse solacio, expedit ut 
 migrent ad aliud domicilium quam propter illas personae contrariae 
 teneantur. humanum est enim, ut nec clericus illas necessariis feminis 
 fraudet nec ipsae clericum per inportunas feminas sordident. 
 adsignari possunt sanctis mulieribus, cum quibus uiuant, dummodo 
 cum clerico femina nulla commaneat. non despecta, non uetula sine 
 adfinitate peculiariter suscipienda est ad domesticum obsequium: 
 quia magis illic cito delinquitur, ubi sine suspicione securum potest 
 esse delictum, maxime quia cupidini nulla deformitas, nulla despectio 
 fastidii uel uilis existit, cui diabolus pingens speciosum efficit quicquid 
 foedum uel horridum fuerit.

Si quia autem modo profectione cogente apud fratres uel apud 
 extraneos hospitatur, ubi mulieres intersunt, omnino se artet, ne 
 passibilitate aliqua uitietur. semotus ac secretus Deo uacet et sibi, 
 ne intus capiatur a diabolo, et qui foris capi non potuit apud suos

 

 
 
 
 cadat. qui hostes effugit, ad tempus pro salutaribus causis procedat ad 
 faciem et iterum cito discedere de conspectu festinet. ubique gustanda 
 est cum mulieribus, non continuanda praesentia, sed quasi 
 transeunter feminis exhibenda est accessio quodammodo fugitiua. 
 proteruitatis enim iam coepta sunt repraesentari semper in medium, 
 et perditionis meditatio est frequentatiuum inter mulieres celebrare 
 processum. de qua re nobis Salomon moderamen inposuit dicens : in 
 medio mulierum noli assiduus esse. sic igitur ambulate, 
 sic agite, ut semper in clericis ecclesiae senatus candidus constet. 
 seueritas in nobis circa feminas uigeat, auctoritas polleat, uigor teneatur, 
 grauitas ueneretur.

Vt semel omnia colligamus ad clausulam, breuiarium relegimus 
 uobis quod ad conpendiosam plenitudinem redigens apostolus Paulus 
 insinuat: de cetero, inquit, fratres, quaecumque sunt 
 uera, quaecumque pudica, quaecumque iusta, quaecumque 
 sancta, quaecumque amabilia, quaecumque bonae 
 famae, si qua uirtus, si qua laus disciplinae, haec 
 cogitate quae accepistis et didicistis et audistis et 
 uidistis in me. haec agite et Deus pacis et dilectionis 
 erit uobiscum. amen.