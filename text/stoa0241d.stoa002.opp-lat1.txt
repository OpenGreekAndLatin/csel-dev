In catalogo uirorum illustrium id est in libro, quem beatus 
 Hieronymus inchoauit, sed Paterius discipulus eius perfecit, ibi 
 legitur quia fuerit iste Sedulius. Fuit enim primo laicus saeculari 
 sapientiae deditus; postea ad Deum conuersus scripsit hunc librum 
 quasi per dirocheum id est duplicem refectionem, de ueteri et 
 nouo testamento. Et sciendum, quia prius prosaice fecit, postea 
 metrice composuit et praetitulauit eum paschali carmine, consecrans 
 Macedonio presbytero. Mos enim erat apud antiquos, ut sua 
 scripta sapientibus et nobilibus conferrent, ut eorum auctoritate 
 roborarentur et ab aemulis saluarentur. Docuit autem in Asia 
 partim in Italia. Modo facit epistolam ad Macedonium. Decurso 
 finito, participium est sine uerbi origine. Censeas iudices. 
 Seueritatis grauiditatis. Obiurges reprehendas. Suffultus 
 adiutus, fulcio est adiuuo inde fultor dicitur ab adiuuando. 
 Paschalis euaugelicae. Maiestatis i. Christi, 
 sicut apostolus ait: Pascha nostrum immolatus est

 

 

 

 
 
 

 Christus. Pelagus, pelagus dicitur profunditas maris, sed hic 
 pro profunditate diuinitatis ponitur. Tyro, nouellus miles 
 et rudis, qui nouiter ad militiam Christi uenit. Lintre, nauicula; 
 translatinis uerbis utitur metaphorice. Superius dixit \'inmensum 
 pelagus\' profunditatem mysterii paschalis, modo dicit parua 
 lintre\' pro \'paruo ingenio\'. Expurgem, excusabo. Modo se 
 excusat apud Macedonium, qualiter ausus fuit prosaice hunc librum 
 componere, post metrice. Audacem, praesumptuosum. 
 Deuotum, humilem. Portum ideo pectus nuncupat, quia sicut 
 in portum multae conueniunt naues, ita et in pectore multae 
 geruntur cogitationes. Naufragium nullam heresim incidisse. 
 Occupatus, detentus... Non utilitati non doctrinae spiritali. 
 Sed inani saeculari sapientiae. Deprehenderem tribuerem. 
 Lusibus, ludos uocat saecularia carmina. Fabricam 
 me fabricatum ab eo. Condiuit, saliuit, repleuit. Oculos 
 cordis uisum animi dicit. Dicitur autem oculus quasi ocior lux, 
 quod cito intenta respiciat, siue quod palpebris occulentibus probatur 
 occultus. Sentes: sentes sunt spinae, dum similiter dicuntur 
 truncatiue spinae et pluraliter declinantur, inde dumosi 
 agri spinosi. Per sentes dumosi agri per saecularem 
 doctrinam. Nisu conamine. Cultum obsequium. \' 
 Procella, sollicitudine; procella dicitur unda a percellendo 
 percellendo, eo quod mentes hominum percellat. Aegros anhelitus 
 suspiria similiter sicut et uos. Quamuis ipsi: 
 honorat Macedonium dicens ipsi\' pro \'ipse\'. Igniculum in 
 me: uos, inquit, cogitatis me habere aliquem igniculum prudentiae. 
 Silicis: silex est petra durissima, ex qua ignis egreditur. Ne 
 non carerem ut non carerem. Creditam datam mihi 
 a Deo. Ingenium suum uocat quantitatem unius talenti; euangelicam 
 parabolam tangit, ubi dicitur : homo quidam peregre 
 proficiscens uocauit seruos suos e. d. d. t. a. d. a. n. Per V. 
 talenta V. sensus corporis intelleguntur, per duo intellectus et 
 operatio, per <1. intellectus tantum, quia quidam sunt quibus datur 
 intellectus sine gratia operandi. Hi sunt qui quasi fodiunt illud

 
 
 
 in terram, quando aliis non manifestant, hoc est quod dicit \'lue 
 non carerem\', culpa illorum scilicet, qui talentum infodiunt. 
 Procliuioris lubrici inclinationis. Vnum accipitur pro 
 fixo, quasi diceret \'procliuioris lubricitatis\', non est in usu. 
 Lubrum dicitur rasile lignum non planum, unde lubrica res 
 non plana, unde labimur, sed hic pro peccato ponitur. Clipeus 
 dicitur maius scutum; clepte graece furari, inde clipeus α̉ϰὸ τον̃ 
 ϰλὲπτειν τὰ ϭώματα furando corpora. Mellitum, dulcoratum. 
 Viam libertatis appellat catholicam fidem, ubi est uera libertas. 
 Qua occasione sine per metrum siue per prosam; prosa 
 uero est soluta oratio. Egregius dicitur quasi e grege electus, 
 qui pro suo merito et sanctitate segregatur a grege, et sicut 
 eximius ab eximendo separando. Remissioribus alis 
 inmissioribus pennis. Aquila quando alte uolat, extensas tenet 
 alas, quando uero ad terram, retrahit sibi alas, ita et tu non debes 
 semper altas legere scripturas. Hoc dicit propter suum carmen. 
 Antistare dicimus praecellere, inde antistes dicitur eo quod 
 anteit praecellens omnes. Tyrocinio id est primo tempore; 
 tyrocinium dicimus primum tempus militiae; tyrones dicuntur 
 rudes milites pueri, qui exercebant se ad palum in campo Martio 
 et faciebant ictus aliquando caesim, aliquando punctim, et qui eos 
 instituebat campidoctor uocabatur. Pacatus pacificus, quia eo 
 tempore, quando Sedulius fecit hunc librum, Alani et Wandali 
 uastabant Italiam. Astutiam prudentiam, astutia dicitur 
 ab \'astu\' nomine indeclinabili. Gallicanum aeque similiter 
 presbyterum sicut alii. Mitissimum ualde mansuetum, mitis 
 dicitur quasi mutus. Eruditus rudis dicitur nonus, inde 
 eruditus quasi de rure sublatus ab ignorantia ductus et in doctrinae 
 sinibus collocatus. Simplicitatem columbae s. habet 
 Laurentius, quia ad hoc uigilat, ut non alium decipiat, ab alio non 
 decipiatur sicut columba. Vere felicem: alludit de nomine poeta.

 
 
 
 
 Idoneos formates, idos graece, forma latine. Hieronymus 
 ad nobilee et praeclaras feminas ecclesiasticas transmittebat 
 sua scripta, quales fuerunt Chromatius et Heliodorus, Paula et 
 Eustochium. Domicilium, domicilium dicitur solarium proprie 
 eo quod in superiore parte domus sit uelut cilium in eminentiori 
 parte corporis. Syncletices, praenomen. Ministrae, diaconissae. 
 Syncletos graece consul uel senator, inde Syncletia senatrix. 
 Allecta associata. Alludit ad nomen, cum dicit senatu, quia 
 sena uocabatur in praesenti, in futuro angelico senatu perfrui 
 mereatur. Castum restrictum; castum dicimus strictum, econtra 
 incestum dissolutum. Refertum repletum. Posset et 
 docere etiam, et apostolus prohibet mulieres docere in ecclesia 
 dicens: mulier es in ecclesia taceant. Nomine meritoque: 
 alludit de nomine. Perpetua enim erat nomine et perpetua merito. 
 Teneram, iuuenculam. Nuptae sponsatae, quia nupta 
 mulier ornatos debet habere habitus. Huc usque ea persona Mace- 
 donii loquitur, hinc ex sua persona. Deterreas timere facias; 
 deterrere enim est aliquem minando expellere. Implesti per 
 syncopam pro impleuisti. Omnia omnibus factus es, sicut 
 apostolus: Factus sumludaeis tamquam Iudaeus, gentilibus tamquam 
 gentilis. Omnia omnibus factus sum ut omnes saluos facerem. 
 Non dicebat hoc, ut eos inuitaret, sed quia uolebat, ut omnes 
 salui fierent. Iactura damnum; iactura proprie dicitur, quam 
 faciunt nautae in mari. Tempestate enim orta (onera) proiciuntur 
 in mare, ut leuigetur nanis. Ne pigeat ne pigrum te faciat. 
 Anchoram f???rmitatem. Metaphoram sernat, quia superius 
 dixit gurgitis profunditatem paschalis carminis, modo dicit \'anchora\' 
 pro fortitudine. CKVPA graece manus, inde anchora manus ferrea, 
 quae mordens terram facit stare nauim inmobilem. Pascha\' 
 nostrum. Pascha Iudaeorum erat, quod ad uesperam immolabatur. 
 Pascha nostrum est Christus, qui immolabatur pro peccatis nostris,

 

 
 
 
 sicut dicit \'Pascha nostrum\' Christianorum, non Iudaeorum 
 \'immolatus est Christus\'. Illi habebant pascha pecuinum, nos uero 
 diuinum. Cum dicit cum patre et spiritu sancto demonstrat 
 eos in diuinitate esse aequales, quia Arriani dicebant \'gratia patri 
 in filio, filium minorem patre asserentes.

IN LIBRVM I. 
 
 Paschales sollemnes. Metaphorice alloquitur lectorem sub 
 specie conuiuae inuitans ad paschale carmen ueluti ad cenam. 
 Paschales uocat dapes caelestia mysteria. Dignatus, participium 
 pro uerbo dignare. Accubitare dicit, quia antiqui cubando 
 prandebant. Supercilium: cilium dicitur pars corporis pellis, 
 qua teguntur oculi; \'cillere\' dicunt Graeci mouere, inde cilia dicuntur 
 a mouendo, sicut palpebrae a palpitando. Hinc supercilia 
 dicuntur pili, qui superminent oculis. Ponitur hic supercilium pro 
 superbia, quae maxime oculis deprehenditur. Pone pro depone, 
 et est aphaeresis. Hoc carmen ideo paschale uocat, quia illius 
 agni facta narrat, qui \'pascha nostrum immolatus est Christus\'. 
 Cognoscas intellegas; inter cognoscere et agnoscere hoc 
 distat: cognoscimus quos nunquam uidimus, agnoscimus quos iam 
 uidimus. Amicum, amicus quasi animi custos uel animi aequus. 
 Artificis artificalis. Est autem artificalis codex pompatice conpositus 
 secularem retinens eloquentiam, diuini autem libri nudis et 
 simplicibus constant uerbis. Saciare replere, ac si diceret: magis 
 debes repleri cibo spiritali quam corporali. Cibus est uictus coctus 
 esui hominum tantum aptus, nam reliquorum animalium crudis est 
 uictus. Hinc et apud Graecos et homo et cibus brosis uocatur, 
 eo quod solus in animalibus cocto cibo utatur. Cenis 

 

 
 
 
 carminibus. Sensus est: si tu deliciosus i. insolens haberis, ut no- strum carmen flocci pendatur a te eo quod sit modicum, pasce 
 animum saecularium poetarum carminibus. Caenon graece, commune 
 latine, inde caena dicitur a communicando, quia ibi multis apud 
 antiquos prandebant, sicut et conuiuium dicitur a conuiuendo, quod 
 Graeci sympusion uocant. Sed Cicero dicit melius latine conuiuium, 
 ducit a conuiuendo, quod Graeci sympusium uocant a compotando. 
 Quicquid uolat omnia genera auium. Allegorice loquitur. 
 Tres sunt species philosophiae, quas hic tangit: Ethica, Physica, 
 Logica. Per mare intellegitur Ethica inmortalis, quae de moribus 
 hominum disputat; per terram Physica, quae de rerum omnium 
 natura tractat; per astra Logica rationabilis, quae de diuinis 
 rebus narrat. Carpsimus sumpsimus. Metaphoram seruat: 
 per hortum paruum ingenium, per holus modicum carmen, per 
 testam corpus caducum, fragile uel fictile uult intellegi; unde 
 apostolus: Nos habemus thesaurum absconditum in uasis fictilibus 
 corporibus nostris. Grandisonis, grandiloquis carminibus. 
 Tres sunt caracteres: humilis, medius, grandiloquus, hos omnes 
 Virgilius tangit. Tragico uili. \'Tragos\' enim graece, hircus 
 latine; hinc \'tragemata\' graece, uilia munuscula, colobidia hebraice, 
 latine bellaria. Getae, persona comica est apud Terentium. 
 Getae ipsi sunt Mysii populi, ioculatores lusibus nimium studentes. 
 Contagia uitia, scelera. Contagium est morbus porcinus dictus, 
 quod unius contactu in plures diffunditur, idem est et porrigo 
 a porrigendo eo quod ab uno in alios porrigat. Monimenta 
 recordationes, monimentum memoria eo quod mentem moneat. 
 Niliacis biblis. Nilus est Aegypti fluuius et ibi biblus nascitur. 
 Biblus enim est maior iuncus, qui et papirus dicitur, unde fiebant 
 libri apud antiquos. Bibli enim graece, latine libri. Dicitur autem 
 \'Nilus\' quasi Neonilus nonum trahens limum. Odas laudes. 
 Resonare concrepare, sicut in psalmo legitur: In psalterio 
 decachordo psallam tibi. Sed hoc non recipitur de psalterio,

 

 

 

 
 
 
 sed de X praeceptis legis. X- chordas uocat uetus testamentum, 
 in quo X praecepta legis continentur. Psalterium est instrumentum 
 musicnm habens X chordas et percutitur ab inferioribus et resultat 
 ab inferioribus. Per \'odas\' X chordarum psalterium unlt intellegi, .X. chordas\' -X- legis praecepta. Arcibus in mansionibus. 
 Arx dicitur altius aedificium in ciuitate, dictum ab \'arcendo* 
 repellendo, eo quod longe repellat a se hostem, quia etymologia 
 etiam dicitur. Sceptrum imperium. Est autem gestamen 
 regis et pro regno ponitur. Principium deus dicitur uel quia 
 sine initio uel quia omnia quae sunt ab eo initium essendi sumpserunt. 
 Medullis mentibus. Medulla est interior pars ossium, 
 dicta eo quod sit media. Curis, cura dicta eo quod cor urat. 
 Serpit penetrat. Cecropei: Cecrops fuit rex Graecorum 
 ueneniferis imbutus doctrinis, hinc Cecropeum uenenum dicitur 
 doctrina illius mala. Spirantis odorem: Hypallage est, debuisset 
 enim dicere: sectantes odorem spirantis uitae. Pedorem 
 faetorem. Pedor proprie dicitur faetor pedum. Pagi. Page 
 graece dicitur fons, inde dicitur uilla, eo quod sit iuxta fontem 
 sita; inde pagani dicuntur uillani, eo quod longe sint a ciuitate dei 
 uel quasi ex uno fonte potantes. Laborintus fuit ypogea 
 subterranea fossa, quam fecit Daedalus. Fabula talis est. Pasiphe 
 fuit uxor Minois, regis Cretae, quae amauit taurum et per consilium 
 Daedali, qui erat artificiosissimus, concubuit cum eo, inde 
 natus est Minotaurus semihomo semitaurus, qui comedebat 
 homines. Videns autem hoc Daedalus fecit ypogeam subterraneam 
 fossam cum C. ostiis, in qua inclusus est Minotaurus, quam 
 domum Laborintum uocauit et dicitur Laborintus quasi labor intus, 
 quia qui semel ingrediebatur, nunquam reuertebatur. Hinc poeta 
 metaphorice Laborintum uocat errores Atheniensium, qui uilibus 
 delectantur carminibus magis quam ueris dictis euangelicae lectionis. 
 Reuera taurus Minois regis notarius fuit, qui cum Pasipha 
 concubuit, nomine Minotaurus. Daedalus artificiosissimus fuit, cuius

 
 
 
 Domine artificiosi uocantur. Hinc logodaedalos dicimus subdole 
 loquentes. Labruscam, labrusca uocatur agrestis uitis, dicta 
 quod in labris uiarum nascitur. Vua dicitur quasi uuida, placidis 
 unis euangelicae lectionis. Saliunca flos est rosae similis 
 fetida, dicta a saliendo eo quod cito crescat, quae graece 
 orcitunica uocatur; saliuncam mittit pro gentilitate. Fana, fone 
 graece uox; hinc fanum dicitur templum eo quod ibi responsa 
 dabantur, et profanus quasi porro a fano longe a templo dei. 
 Metallis simulacris. Iuger est quantum par boum potest 
 arare in die. Plagas climata, V. zonae sunt mundi, III. inhabitabiles 
 et duae habitabiles. Toxica autem uocat saecularia 
 carmina uilium rerum, quae ducunt hominem in tartara. Vireta 
 uirentia, amoenum dicitur quasi amunium sine officio locus 
 tantum uoluptati aptus. Per latices per baptismum. Animantur 
 uiuificantur, hoc est quod in euangelio legitur: Qui 
 sitit ueniat ad me et bibat, et de uentre eius fluent aquae uiuae; 
 hoc autem dicebat de spiritu, quem accepturi erant credentes in 
 eam. Vt messis collectio dei. Per horrea caelestes 
 mansiones. Merx mercis lucrum, merces mercedis retributio. 
 Omnipotens: oratio poetae. Omnipotens compositum est ab eo 
 nomine, quod est omnia et potens, participium quod proprie ad 
 deum pertinet. Est autem ex nominibus, quae comparatione carent, 
 quae fit in augendo aut in minuendo. Omnipotens enim est, cuius 
 potentia nec augeri nec minui potest, ideoque nec comparari. 
 Potens autem simplex dicitur quasi patens eo quod illi omnia patent. 
 Aeterne, aeternum a graeco deriuatur quod est eon, quod pro 
 perpetuo accipitur. Deus graece timor interpretatur, uenit autem 
 a graeco \'theoro\' uideo. Sedulius hic morem antiquorum seruauit 
 peetarum et maxime Virgilii, proposuit enim, inuocauit, narranit. 
 Procella dicitur eo quod percellat homines timore uel naues unda. 
 Sol dicitur eo quod solus apparet in die; luna dicitur quasi lucina, 
 ea est et Iuno. Apud gentiles dicitur lucina eo quod in lucem 
 nascentibus praeest secundum deliramenta gentilium. Luna autem

 

 

 
 
 
 corniculata est in crescendo et decrescendo. Qui stellas. Hyginus 
 et Aratus astrologi fuerunt fingentes se scire numerum stellarum, 
 sed mentiti sunt. Nullus enim hoc scit nisi deus. Potestates, 
 quia quaedam sunt quae dominantur calori, aliae frigori, aliae 
 tempestatibus. Diuersa in corpora. Corpus a corruptione dicitur, 
 quia cito resolui possit et hoc loco corpus intellegi uult omne 
 quod V sensibus percipitur uel quicquid dextra procreatur. Mysticum 
 Graeci dicunt secretum, unde mystica dicuntur secreta et 
 mysterium atque symmistes secretarius. Arca, Arca dicta, quia 
 quae continet nobis arcana sunt occulta. Modo allegorizat, quod 
 significet arca. Diluuium. Sicut, inquit, ille qui in arca salui 
 fuerunt morientibus aliis, ita nunc, per baptismum, in quo fides 
 sanctae trinitatis continetur, saluantur fideles et damnantur infideles. 
 Nam diluuium significat peccatum, aqua diluuii baptismum. Callis- 
 1 i s, callis dicitur a callo a callo pecorum, qua pecora pergunt. 
 Semita dicitur quasi semis uia. Via dicitur a uehendo quasi uehea 
 uel, sicut Augustinus dicit, uia dicitur a ui pedum, eo quod pedibus 
 teratur. Sunt autem IIII genera uiarum callis, semita, uia 
 et actus. Actus dicitur uia publica duo carpenta recipiens duo 
 plaustra, unum euntem, alterum redeuntem. Hiemps: hiemps 
 dicitur ab hemisperio, quod est dimidia pars sperae caelestis. Vernare 
 est florere, hinc uernale tempus eo quod tunc floret totus 
 mundus. Patentem apertam, patentem siluam uocat multitudinem 
 miraculorum. Side e ra a considerando dicta uelut a sidero 
 uerbo mico, quod significat moueo, quia simul cum caelo mouentur. 
 Pectus pulmonem, de pulmone enim uox egreditur. 
 Bibulus, bibulus dicitur multum bibens. Post inuocationem 
 suam facit narrationem. Chaos, chaos dicitur primordialis confusio. 
 Viuacibus diu uiuentibus. Viuax dicitur multum qui 
 uiuit, hinc Virgilius \'uiuacis cornua cerui*. Abusque et 
 adusque pro ab et ad ponitur. Naturae, quia humanae naturae 
 est ut moriatur homo uel post C. annos. Mors est priuatio uitae, 
 dicitur autem mors secundum Augustinum a morsu uetiti pomi.

 

 
 
 
 Grandaeuo situ nimia senectute, situs pro senectute ponitur, 
 proprie situs dicitur lanugo terrae in locis neglectis soli inaccessis. 
 Ponitur hic situs pro uetustate. Frigidus dicitur, quia in 
 iuuenibus sanguis calet, in senibus uero friget; frigidus ergo 
 uetulus. Cum seniore uiro, quia Abraham iam senex erat, 
 siquidem Abraham centenarius, Sara uero nonagenaria habebatur. 
 Senes dicuntur secundum Varronem quasi se nescientes, quia prae 
 nimia senectute delirant. Plus pietatis habens s. in deum. 
 In hoc crudelis fuit Abraham, quoniam filium decollare uoluit, sed 
 pius, quia deum plus quam filium dilexit. Occumberet meret. 
 Modo allegorizat: Abraham significat deum patrem, Isaac filium, 
 aries humilitatem. Duas naturas in Christo credimus, unam personam, 
 et sicut aries immolatus est et Isaac incolumis mansit, 
 ita humanitas Christi passioni succubuit, sed diuinitas inpassibilis 
 fuit. Loth interpretatur declinans, Sodoma pecus mutum, quia 
 contra naturam irrationabiliter peccabant. Chaos confusio 
 elementorum, perditionem significat mundi. Nota est historia. 
 Pluit deus ignem et sulphur super Sodomam, quoniam angelus 
 praecepit Loth et uxori eius, ut fugerent et post se uultum non 
 deflecterent. Aspiciens uxor eius retro uersa est in statuam salis, 
 et bene in statuam salis, ut hoc exemplo mentes audientium condirentur, 
 ne similia perpetrando similia paterentur. Insuaterga, 
 qui si fecerit, faciet sulcum obliquum tortuosum aut uulnerabit 
 crura iugalium. Per arantem designat praedicatorem, per arationem 
 praedicationem ipsam orationem. Sicut enim arator non 
 debet referre uultum in sua terga, ita praedicator non debet ea 
 facere, quae praedicat uitanda. Frondea pro frondosa, frondosum 
 dicitur habens frondes; frondeum uero aliquid de frondibus 
 ramis factum sicut scena umbraculum. Plexos curuos. 
 Trisulcis trifidis. Serpens tanta agilitate linguam mouet, 
 ut uideatur hominibus trisulca. Chelidrus serpens, qui uiuit 
 in terra et in aqua. Cherson graece terra, ydor aqua, inde 
 chelidrus quasi chersidrus eo quod in terra et in aqua possit 
 uiuere. Incedens ingrediens. Baptisma, baptisma hebraice,

 

 
 
 
 balneum graece, lauacrum latine. Rude nouum, hic et 
 haec rudis et hoc rude, trium generum est et significat nonam, 
 quando uero uirgam decorticatam, feminini est rudis. Rudus etiam 
 ruderis neutri generis est, trita tegula uel ruinae maceriarum. 
 Moyses typum Christi gerebat sicut in apostolo legitur: Omnes 
 in Moyse baptizati sunt in Christo. Sicut enim saluatus est 
 populus Israel in mari rubro sub Moyse et exercitus Aegyptiorum 
 deletus, ita et nos sub Christo in baptismo saluamur et diabolus 
 cum suis aduersitatibus uincitur. Clamat uox domini super aquas. 
 Quattuor sunt elementa, quorum duo sibi sociantur in leuitate 
 ignis et aer, sursum enim semper feruntur; duo sociantur sibi in 
 grauitate terra et aqua, semper enim a superioribus ad ima 
 cadunt. Abyssum, abyssum uocat nimiam profunditatem scripturarum, 
 nam abyssus nimia profunditas dicitur. Nimbis pluuiis. 
 Nimbus dicitur densa et repentina pluuia et dicitur nimbus 
 quasi nubus a nubibus, sicut imber quasi umber ab umbra. Ne ctaris 
 dulcedinis. Nectar generale nomen est omnium dulcedinum. 
 Siccus dicitur quasi sine suco. Metallum uocat omne 
 durum. Christus erat panis, quoniam dedit eis panem 
 sicut ipse dixit \'Ego sum panis uitae\'. Christus petra, quoniam 
 dedit eis aquam, sicut apostolus ait: Petra autem erat Christus. 
 Christus in undis, quoniam duxit eos per mare. Rudenti 
 uociferanti. Ruditus proprie est uox asinorum sicut balatus ouium. 
 Sol stetit ad Gabaon contra Gabaon, ciuitas est metropolis. 
 Arma dicuntur eo quod armos tegunt. Famulata obtemperantia. 
 Iesusnaue et Iosue idem est et interpretatur saluator. 
 Sine more consuetudine, quia corui prius solent rapere quam 
 ministrare. Auido cupido, guloso. Ales dicitur ab alis, cornus 
 a raucitate suae uocis. Heredem Eliseum, heres dicitur 
 ab herendo uel ab ero domino. Astra, astra dicuntur ab 
 astreo, astrologo. Sulcos rigas. Tria elementa sulcum faciunt. 
 Aer diuiditur sagitta, aqua naue, sed cito in se recurrunt, in 
 terra uero sulcus manet, ignis non recipit sulcum, sed quicquid

 

 
 
 
 inuenit in se conuertit. Helias, si mutetur a in o et accentus in ultima sit, helios sol. Helias interpretatur deus mens dominus, 
 hel deus, i mens, as dominus. Coetus apud latinos 
 masculini generis, apud graecos neutri est τον̃ ϰήτοας et pluraliter 
 τὰ ϰήτη , inde coete grandia legimus, hebraice leuiathan 
 dicitur. Depositum commendatum. Spirante auxiliante. 
 Babilonia quam Nabuchodonosor erexerat. Achemeniam. 
 Achemeniam, rex Parthorum, fuit tanti furoris, ut si semel irasceretur, 
 nullo modo placari posset, quousque XII homines immolarentur. 
 Cuius iram iste habebat. Nil urente rogo nil 
 incendente igne. Rogus est coadunatio lignorum. Vecors sine 
 corde, ue pro non ponitur, sicut uesanus non sanus. Pecudes 
 de minoribus, pecora de maribus dicimus. Septena tempora 
 VII annos. A parte totum, unus quisque enim annus IIII tempora 
 habet. Hirsutus pilosus, quia in modum aquilarum pili et 
 ungues eius excreuerant. Nec minus s. similiter, figura est quae 
 litotes dicitur. cum duo abuegatiua faciunt unum adfirmatiuum. 
 Tyranni, tyrannus apud Graecos pro rege ponitur, apud Latinos 
 uero pro inuasore alienae possessionis. Belua trissyllabum est; 
 resolutio in metro, et posuit singularem numerum pro plurali. -VII. 
 enim fuerunt leones. I n faucibus, Fauces sunt maxillae, et 
 dicuntur fauces a fage - i. comedere. Dic ubi. Per recapitulationem 
 alloquitur naturam sub interrogatione, quam poeta facit sibi 
 quodammodo respondere. Qui tartara. Modo introducit illam 
 quasi sibi respondentem. Anum uetulam. Sara duo patiebatur, 
 nam anus erat et sterilis. In anguem draconem. 
 Nimbis pluuiis. Filiis Israel Deus pluebat manna; illi 
 uidentes dixerunt manhu, quod interpretatur \'quid est hoc ?\' ideoque 
 cibus ille manna dicitur. Volucres, uolucres dicuntur a 
 crebro uolatu. Tria lustra tria quinquennia. Viro 
 Ezechiae. Graeci per Olimpiadas per quadriennium numerabant 
 sua tempora, Romani uero per lustrum per quinquennium, quia 
 quinto anno redintegrat sol suum ortum. Nam primus annus habet 
 dies CCCLXV et unum quadrantem, secundus et tertius annus

 
 
 
 similiter, quartus uero habet CCCLXVI dies, quia quattuor quadrantes 
 faciunt unum diem; ipse est bissextus qui quarto anno 
 inseritur. Quinto uero anno inchoat sol eosdem cursus. Verbi 
 gratia sol in primo anno est in fronte arietis, secundo in spatulis, 
 tertio in latere, quarto in renibus, quinto uero in frontem iterum 
 reuertitur. Lustrum etiam dicitur a Iustrando eo quod Romani 
 totam ciuitatem quinto anno lustrabant cum cereis et lampadibus 
 in honorem suorum deorum, quomodo nos facimus per singulos 
 annos mense Februario in honorem sanctae Mariae. Lustra uero 
 pluraliter dicuntur cubilia ferarum. Naufragus, naufragus 
 dicitur qui sustinet damna in mari. Naus graece, nauis latine; 
 inde naufragium dicitur nauis fractio. Caminus et clibanus 
 graeca sunt et fornax latinum. Rictus est nimia apertio oris. 
 Venit autem a uerbo \'ringo\' os aperio. Instimulante 
 prouocante. Stimulus est proprie uirga habens ferrum in summitate, 
 qua ammonentur boues. Nempe non, inquit, mirum est si 
 ista contra naturam facta sunt. Quocumque in quamcunque 
 partem. Vana uel fana idola. Sinistro peruerso. Dolet 
 poeta de erroribus paganorum. Idolum diminutiuum est ab idea 
 forma. Dementia deliramenta. Lira enim sulcus est 
 aratri, inde deliro exorbito, a uia rationis deuio. Proprie autem 
 delirare est, quando boues de sulco exorbitant, ita et senes delirare 
 dicuntur, quoniam a uera locutione recedunt. Bouem apin, 
 nam apis uocatns est taurus, qui Isidi reginae offerebatur. Semihominemque 
 simiam, simia enim semihomo et semicanis 
 est. Tria genera sunt simiarum: una est uillosa, quae spinx dicitur, 
 alia cercopithecus dicitur caudam habens, tertia sine cauda, quae 
 simia nuncupatur faciem et pedes ad similitudinem hominis habens, 
 ceterum uero corpus ad similitudinem canis. Vt uolucrem 
 ibin. Ciconias dicit Aegyptiacas domesticas, quas Aegyptii 
 colebant propter serpentes, quos deuorabant. Geminum aequalem. 
 Geminum pro aequali posuit, quia illi tres dies in initio 
 Mundi aequales fuerunt, post uero solem quarto die creatum inaequales 
 sunt dies, aut enim crescunt aut decrescunt non tantummodo 
 in aequinoctiis. Fugantur obtenebrantur, et hoc

 
 
 
 poeticum est, quia stellae a stellando dicuntur. Lignee. Ligneus 
 dicitur homo, qui lignum adorat, sicut lapideus, qui lapidem adorat. 
 Surdis ad surdos. Surdus dicitur eo quod sordes capitis 
 retineat, mutus dicitur a mugitu eo quod uocis sonum naribus 
 retinet. Culmina a culmo dicuntur. Carduus, carduus est 
 herba spinosa, quae uulgo calcatripa uocatur. Monstra idola, 
 idea forma. \'dulia\' seruitus est, inde idolatria seruitus idolorum 
 et idolatra homo dicitur seruiens idolis. Montem. Montem 
 appellat difficile carmen euangelii. Tolis, Tolus est summa 
 pars tecti, unde contignatio procedit. Vbi dantur digna 
 petenti. Illud tangit quod in euangelio dicitur: Petite et accipietis. 
 Reprobus reprobatus. Angulus populus lude.. 
 orum. Ille lapis est Christus, qui reprobatus fuit a Iudeis, 
 quando dixerunt: Nolumus hunc regnare super nos, et in psalmo: 
 Lapidem quem reprobauerunt et cet. Lapis angularis dicitur Christus, 
 quia coniungit sibi gentilem populum et Iudaicum, ueluti lapis 
 coniungit parietes. Simplet simplum faciat. HISTORIA DE 
 ARRIO. Arrius fuit doctor Alexandriae ciuitatis, quae est metropolis 
 Aegypti, quam aedificauit magnus Alexander. In qua erat 
 Petrus episcopus, sub quo iste erat doctor scholae. Qui latenter 
 docebat esse Filium minorem Patre et Spiritum sanctum minorem 
 utroque. Tunc Petrus missus est a Licinio, socio Constantini, in 
 carcerem propter fidem catholicam, quam praedicabat. Cui Christus 
 apparuit in specie pueri pulcherrimi inductus colobio candidissimo 
 adeo ut uix conspicl posset, sed dilacerato ueluti a canibus. 
 Deinde Petrus grauatus pondere catenarum, quibus erat ligatus 
 et non ualens surgere, clamauit dicens: Domine quis ita te affecit 
 dilacerauit? Cui dixit Dominus: Arrius me scidit, diuisit enim 
 me a patre meo, sed uide ne ei communices. Postea interfecto 
 Licinio a Constantino, quia eius imperium uolebat praeripere, congregauit 
 Constantinus maximam synodum trecentorum uidelicet 
 et X ei VIII episcoporum exceptis diaconibus et abbatibus, ubi

 

 
 
 
 \' iussus est uenire Arrius, ut ibi eius patesceret fides. Qui cum 
 adpropinquasset ad synodum, sancto Alexandro episcopo in oratione 
 perseuerante nimio terrore arreptus est, adeo ut omnia uiscera 
 eius dolore deficerent. Tunc iussit sibi parari latrinas. Ad quas 
 cum uenisset, diffusa sunt omnia uiscera eius, quia iusto indicio dei sicut uacuus erat mente, sic remansit uacuus uentre. Curua 
 per auia per falsitatem praui dogmatis. Auium est locus 
 sine uia, a pro sine ponitur. Nepos, nepos dicitur filius filii 
 et nepos quasi natus post. Quando filium. aut filiam significat, 
 facit hic nepos et haec neptis, quando uero luxuriosum, hic et haec 10 
 nepos. Aui, auus dicitur quasi auitus antiquus. Totum 
 commune. Communio uel communitas in sancta Trinitate est 
 exceptis relatiuis nominibus. Quod potest cathegorizari de patre, 
 hoc de filio, hoc de spiritu sancto: ut bonus, magnus, pius,. 
 omnipotens et cet. exceptis sicut supra dictum est relatiuis nomini-15 
 bus. Quo crescat ubique perfectus est non creatus. Arrius 
 dicebat esse creaturam\', sed mentitus est, non enim fuit creatus, 
 sed genitus. Nam quia qui summus excelsus. Intellege 
 uim uerborum: Non hic est filius qui et pater, sed hoc est filius 
 quod et pater una substantia. Distat inter hic et hoc, hic ad 20 
 personas, hoc ad substantiam pertinet. Vnum sumus. Non 
 dixit \'unus\' sed \'unum\' una substantia. Arrius unum 
 unam substantiam scire debet. Ille enim dicebat tres esse personas 
 bene, et tres substantias male. Dicebat enim Filium minorem Patre, 
 Spiritum sanctum minorem utroque et contra Sabellius unam sub- 25 
 stantiam bene, sed unam personam male. Dicebat enim: Pater 
 quando uult, pater est, quando uult, filius est, quando uult, spiritus 
 sanctus est. Iste Sabellius fidem ternam debet scire. Ast 
 hic Arrius. Cachinnus est dissolutus risus crispus. 
 Potest etiam hoc ad philosophos referri, nam philosophus aliquis so 
 multum loquitur sicut Epicurus, qui de creatione mundi multa 
 dixit. Dicebat enim mundum ex atomis constare. Tacet nimis 
 alter sicut Pythagorici, qui quinquennio discebant, per quinquennium

 
 
 
 silentes meditabantur; ambulat Peripateticus, stat Stoicus, amat 
 fletus Socrates. qui semper flebat eo quod uideret homines huius 
 saeculi uitia sectari, crispat cachinnum Democritus, qui semper 
 risisse dicitur, quia uidebat homines auaritiam et turpia lucra 
 huius saeculi sectari. Hinc luuenalis perpetuo risu agitare solebat 
 pulmonem Democritus\'. Vexilla dicuntur a uehendo. Vexillum 
 est signum militare. Ianua uos. Apostrophum facit ad 
 illos, qui Christo militant. Ianua dicitur Christus, quia per ipsum 
 uenitur ad ipsum. Ianua est initium domus et dicitur a Iano 
 deo, cui consecratum erat initium uniuscuiusque rei. Inde Ianuarius 
 mensis dicitur eo quod anni sit principium. In albo 
 in caelesti libro. Album est tabula, ubi scribebantur eorum nomina, 
 qui ad militiam recipiebantur, et si aliquis eorum interemptus 
 esset, ad caput nominis ipsius 8 littera scribebatur, quae mortem 
 significat. Tremit sonat atque dicit: Parate uiam domino. 
 Leo magnam uocem habet et ipse est rex bestiarum, propter quod 
 uero Marcus in similitudinem leonis pingitur, quia ea uoce suum 
 inchoauit euangelium ut uox clamantis in deserto, et regalem 
 Christi describit dignitatem. Iuuenci, uituli. Iuuencus dicitur 
 a iuuamine eo quod iuuamen praebeat ad sulcandam terram 
 hominibus. Iuuencus enim erat solitus immolari in templo, et 
 Lucas ea describit, quae dominus in templo et circa templum 
 gessit. Iohannes per aquilam designatur, quia sicut aquila in 
 reuerberatis oculis solem aspicit, ita Iohannes supra omnes caelos 
 uolitans diuinitatem Christi, quam ceteri euangelistae describebant. 
 Proceres principes. Proceres proprie dicuntur mutuli 
 capita trabium, quae eminent in aedificiis. Hinc principes 
 proceres dicuntur eo quod emineant inter ceteros. Mensis uocatur 
 a mene a luna, quia secundum cursum lunae mutantur menses. 
 Maniplos primitiuum est, inde manipulus diminutiuum, proprie 
 autem quingenti milites, idem est et cohors. Manipulos uocat 
 bona opera. Meto est colligo, inde dicitur messis, quod singulis 
 annis colligatur. Metior metiris est mensuro, metor metaris est

 

 
 
 
 eligo. Ab hoc loco incipit poeta exequi quod promisit. Promisit 
 enim se scripturum ab Adam usque ad natiuitatem Christi.

IN LIBRVM II. 
 
 Primogenitum protoplastum. Protos graece primus, 
 plastus formatus, inde protoplastus primus formatus. De 
 sede de paradyso. Paradysus interpretatur hortus deliciarum, 
 Adam terrenus homo uel terra rubra. Illecebris 
 uoluptatibus. Illecebrae dicuntur ab illiciendo decipiendo. 
 Heu. Dolet poeta de culpa mulieris. Noxia culpabilis. Interrogationem 
 facit ad mulierem.s o coniunx, fuistine magis noxia 
 an perfidus ille draco? Modo ipse sibi respondet: Perfidus ille 
 draco fraudulentus, sed tu quoque non cares culpa, quia consensisti. 
 Est autem hoc loco syllogismus integer, constans ex 
 propositione, assumptione, conclusione. Perfidus dicitur quasi 
 prodens fidem, perdit enim diabolus fidem, quando dixit: eritis 
 sicut dii. Non enim quod promisit inpleuit, quia non solum dii 
 facti non sunt, sed etiam mortales fuerunt. Demon dictus quasi 
 daimon ualde. Eua mater interpretatur. Nongentos. Adam 
 uixit nongentis XXX annis, Matusalam DCCCLXXX. Nepos 
 primi terrigenae posteri Adae. Fauces dicuntur a graeco fage 
 comedere. Difficilis tardus, quia non semper uindicat. 
 Veniale dignum uenia. Duas naturas rationabiles condidit 
 deus: angelum et hominem, quorum unus nullo suadente nec fragilitate 
 corporis circumdatus peccauit, ideo inrecurabiliter periit; 
 homo uero, quia fragilis erat corpore et diabolo suadente peccauit, 
 ideo ueniam meruit. Tensos grauidos et oneratos. 
 De limine de principio, de ingressu. Caro factum, est 
 autem synecdoche a parte totum. Homo enim carne et anima 
 constat. Clausa uirginem relinquens. Prae natis prae 
 filiis, hoc de psalmo sumpsit, ubi legitur: Speciosus forma prae

 

 
 
 
 filiis, cuius in labiis pulchris diffusa est gratia, quia etiam 
 secundum humanitatem pulchrior fuit ceteris. Obsitus cir- cumdatus. Salue. Salutat poeta matrem Christi. Tenet regit. 
 Giro circulo, sicut circulus uel corona nec initium neque finem 
 habere uidetur, ita imperium Christi. Femina. Femina et mulier 
 non sunt nomina corruptionis, sed sexus et naturae, nam uirgo 
 et femina et mulier potest appellari. Pastoribus. Pastores 
 erant in deserto ultra Bethleem iuxta turrim gregum, qui uocatur 
 Adernam. Si aliquem timorem haberent, illam ascendebant. Ibi 
 erat planities apta atque utilis pecoribus. Eous. Mobile est eous, 
 eoa, eoum. Eous fixum pars caeli. Tyrannus. Tyrannus 
 graece, latine rex. Tyrannus apud nos dicitur inuasor alienae 
 possessionis, unde et Herodem appellat tyrannum. Alienigena enim 
 fuit, patre Idumeo matre Arabica, nutritus ab Hyrcano pontifice 
 Iudeorum, quo mortuo inuasit regnum. Nubila tristitiam 
 mentis. Alens nutriens; facie laetus erat, sed mente tristis. 
 Tractat meditatur. Neglegis non intellegis, quia ille legerat 
 in lege Iudeorum, quod Christus de Iuda deberet nasci. Numina 
 potestas uel uoluntas, quia uoluntas pro effectu operis accipitur. 
 Patrandum perficiendum. Alacres laeti, festini. Thesauris. 
 Thesauros uocat thecas uel pixides, ubi munera erant. 
 Solutis aptis. Per aurum futurum regem, per thus deum, 
 per myrrham mortalem crediderunt, quia myrrha conduntur corpora 
 mortuorum. Tres magi significant genus humanum a tribus filiis 
 Noe disseminatum per tres mundi partes Asiam, Africam et 
 Europam, quia uenit ad Christum cum tribus naturalibus disciplinis: 
 Physica, Ethica, Logica. Cur tria et non ampliora ? Propter numerum 
 sanctae Trinitatis uel propter III tempora, quae deus semper 
 cernit. Postquam uenimus ad Christum non repetamus 
 iniquum non reuertamur ad diabolum, sicut magi non sunt 
 reuersi ad Herodem. Herodes interpretatur pelliceus uel pellis 
 gloria et significat diabolum, qui primos parentes exutos stola in 
 mortalitatis induit pelliceis uestibus. Postquam enim per baptismum 
 uenimus ad Christum, non debemus reuerti ad diabolum, cui

 
 
 
 abrenuntiauimus in baptismo. Aperit manifestat, illam scilicet 
 iram, quam latebat. Sicut superius dixit \'nubila mentis habens\'. 
 Facinus scelus, quod uoluit facere, non potuit perficere. Christus 
 enim ad Aegyptum fugerat. Facinus ton meson est, in bono enim 
 et in malo ponitur. Inmerito iniuste. Vixdum sicut 
 agedum: adiectio syllabica est dum. Vagitus primas uoces 
 infantium, inde uagiticanus deus dicitur, qui praeest infantibus. 
 Innumerum nefas multiplex peccatum. Orbata priuata 
 filio. Lanio crudelis. Increpatio ad Herodem. Lanio dicitur 
 lupus a lana, quia interfecit oues, nam laniare est interficere. 
 Alieno in corpore in corporibus sanctorum, sicut Paulo ipse 
 dicit: Saule, quid me persequeris? Non dixit meos sanctos, in hoc 
 manifestum est, quod deus in sanctis martyribus patitur. Emeritus 
 perfectus; merere per e breuem dicimus; milites dicuntur qui 
 expleto quinquagesimo anno cessabant a militia et dabatur eis aliqua 
 dignitas, inde emeritus dicitur totus perfectus. Nec mora 
 sine mora. Postquam Christus duodenis erat, inuentus est in templo 
 docens. Si aliquis dicat interrogando quare dixerit Cnec mora\', cum 
 magnum spatium sit inter XII et XXX annos, quantum ad hominem 
 pertinet, respondet per parenthesin interpositam dictionem 
 cum interrogatione. Fluens nascens. Alludit poeta. Non est 
 mirum, inquit, super se prophetat sine sermone, quia patrem habet 
 mutum. Spiramina. Spiras dicimus reuolutiones funium in 
 nauibus, hinc spiramina quaedam dicit uocari reuolutiones VIII. 
 mensium. Verum quia hoc exemplo caret, melius dicimus taciturna 
 spiramina, noui mensis emissiones et reciprocationes spiritus 
 prophetae sine uoce usque ad natiuitatem Iohannis. Tollere cum 
 dicit exponit, quod dicit ueniens peccatum tollere mundi. Mihi 
 omnibus, se enim pro omnibus posuit. Decutit expellit. 
 Non obfuscata non denigrata, non obscurata. Sicut enim 
 lux, cum in tenebras uenit, nihil obscuritatis accipit, sed potius ipsas 
 tenebras decutit , ita Christus quamquam carnem suscepit, nullam 
 tamen maculam carnis peccati in se ipsum accipit. Attactu 

 

 
 
 
 suo baptismate. Caro aliquando pro peccato accipitur, et Christus 
 peccatum gessisse dicitur, cum similitudinem carnis peccati suscepit. 
 Torrentum currentum et est adiectiuum nomen et fixum. 
 Limphas Graeci dicunt nimphas, nos limphas, nam eiusdem 
 nominis nota est apud Graecos N., cuius est L- apud nos 
 quinquaginta. Reflues retro fluentes: poeticum est. Factum\' 
 est autem, -quando filii Israel transierunt Iordanem pergentes ad 
 terram repromissionis. Tunc primi transierunt sacerdotes et statim, 
 ut aqua tegit pedes eorum, pars Iordanis, quae deorsum erat, 
 fugit cecidit in mare mortuum; illa uero, quae sursum erat, 
 stetit in una mole. Hoc detulit poeta ad baptismum domini. 
 Harenas: harenae dicuntur ab ariditate, quando sine aspiratione 
 scribuntur, quando uero cum aspiratione dicuntur eo quod hereant 
 fabricis. Honore honorabitur. Illa columba..... 
 Mansuetum misericordem. Mansuetus dicitur quasi manu 
 suetus pius. Mitem: mitis dicitur quasi mutus, qui prae nimia. 
 humilitate sermone carere putatur. Deus in mansuetis habitat, 
 sicut ipse dicit: Super quem requiescet spiritus mens, nisi super 
 humilem et quietum et trementem uerba mea. Per uolucrem. 
 Volucres dicuntur a crebro uolatu; ideo in columba Spiritus apparuit, 
 ut ostenderet Christum simplicem, et eorum corda replere per 
 simplicitatem et innocentiam diligunt. Probatur Pater in uoce, 
 Spiritus sanctus in specie columbae, Filius in persona hominis, 
 qui baptizabatur. Pater est ibi, Natus est ibi, Spiritus sanctus 
 est ibi, ibi Trinitatem hic demonstrat. De caute de duro lapide. 
 Cautes et cotes idem sunt. Vipereis serpentinis, ueneniferis; 
 uipera dicitur eo quod ui pariat, caret enim uulua, sed ore concipere 
 fertur. Potestas s. angelica et archangelica. Nec mirum 
 si diabolus, qui spiritus est, potuit omnia regna mundi Christo 
 ostendere, cam beatus Benedictus in corpore adhuc positus potuit 
 aspicere totum mundum, non quia mundus breuiatus sit, sed mens 
 eius per contemplationis est gratiam dilatata. Ideo diabolus post 
 baptismum dominum temptauit, ut ostenderet nos tunc acrius 
 temptari, cum se deserere et seruitio dei uiderit diligentius insistere.

 
 
 
 Delapsus dimissus uel descendens. Labere mitte 
 te deorsum. Imperatiuus est a uerbo labor. Fastigia summitate, 
 pinnae sunt cacumina sublimiores partes domus. Hic 
 autem pro tabulatis posuit templi. Templum domini tricameratum 
 erat trium tabulatorum: a terra usque ad primum XXX cubiti 
 erant, a primo usque ad secundum alii XXX, a secundo usque 
 ad tertium LX, ecce CXX. Curuauit formauit, curuauit 
 quia in modum camerae sunt caeli. Vectus deportatus sua 
 ipsius uirtute, sicut de Spiritu sancto passiue legimus \'Spiritus 
 domini ferebatur super aquas\'. A quo enim ferretur nisi sua potentia? 
 Cuspide lancea, iaculatione. Gladium dixit uerbum dei, unde 
 apostolus et gladium spiritus, quod est uerbum dei, quo tunc deus 
 aliquem percutit, cum de peccatore efficit iustum. Praecipites 
 cadentes. Confringens sapientia. Sapientia neutraliter 
 dixit. Confringit deus fortes, cum eos a timore superbiae deicit 
 et ad ueram humilitatem ducit. Perdit sapientes, cum uanam sapientiam 
 illorum destruit et ad ueram, quae Christus est, perducit. 
 Non elegit deus rhetores et sapientes et imperatores, sed pauperes 
 et humiles et piscatores. Tractare sectari. Germanum, 
 quia fratres sumus; germanus proprie dicitur, quasi de uno germine 
 patris manans. Vetusti doli antiquae fraudis. Vetus 
 dolum originale peccatum. Dolum ideo, quia fraude diaboli inmissum 
 est; ergo debemus delere inuidiam de cordibus nostris, quae 
 uere diaboli nota est. Degener dicitur qui non respondet nobilitati 
 parentum qui suis factis se ignobilem exhibet, tunc a 
 deo degeneramus, cum nos inuicem odimus. Sicut benedicier 
 idem, magna subauditio est, sic iubet se sanctificari a nobis, 
 a quo sanctificamur omnes, sicut iubet idem benedici a nobis, a 
 quo benedicimur omnes. Iam iamque aduerbium est optantis 
 cito, dominus semper et ubique regnat, petimus, ut nos ad 
 se ipsum colligens regnet in nobis. Non succedunt non 
 adueniunt. Per aeuum. Aenum pro perpetuitate ponitur, et 
 uenit a graeco quod est eon tempus, nihil aliud est nisi cursus et 
 uicissitudo rerum cum diei nox et nocti succedunt dies. Corona

 
 
 
 propter aeternam retributionem ponitur, quia sicut corona non habet 
 initium neque finem, ita illud praemium initio et fine carebit. 
 Nusquam, in nullo loco, usquam econtrario in aliquo loco, sicut 
 nunquam in nullo tempore, unquam in aliquo. Vtque polo. Per 
 polum animam intellege, per humum corpus humanum. Ydrus, 
 ydrus est serpens aquaticus. Vendicet usurpet et propriefaciat. 
 Artus membra, artus dicitur ab artando stringendo, 
 eo quod stringit corpus. Panem nostrum. Non iste panis, sed 
 spiritalis intellegitur, qui est Filius dei, qui substantialis dicitur, 
 quia omnem substantiam uel essentiam supergraditur, et licet 
 dialectici in deum categoriam quae est usia cadere dicant, deus 
 tamen ultra usiam est, et ideo secundum humanam intellegentiam 
 nihil est, quia omnem exuperat intellectum, ut ait apostolus \'pax 
 dei, quae exuperat omnem sensum\'. Annonam salarium, idem 
 est et praebenda. Annona dicitur eo quod singulis renouetur. 
 Diurno, a die diurnus unius diei, a diu diuturnus longi 
 temporis. Corpore illo spiritali mysterio. Verbumque 
 cibusque: uerbum, quia deus est ante saecula, a deo patre genitum, 
 cibus. quia cum esset deus homo factus est, ut esset cibus 
 hominum, qui erat cibus angelorum. Cautio confirmatio; 
 cauo, cauis firmo, facit praeteritum caui, inde cautio dicitur 
 firmatio, unde in euangelio accipe cautionem\' firmationem uel 
 scripturam. Tortoribus demonibus. Per decies millena 
 talenta intelleguntur maiora peccata sicut est fornicatio, adulterium, 
 homicidium, per C. denarios minora uelut ira, odium et cetera. 
 Si ergo nos dimiserimus fratribus nostris minora, dimittet nobis 
 deus maiora, si non, nectemur grauius iam soluti a peccatis. 
 Hic tangit euangelium, ubi legitur homo quidam posuit rationem 
 cum seruis suis\'. Donec finitum pro infinito posuit, quia illi qui 
 in inferno damnandi sunt, nunquam ueniam merebuntur, non sicut 
 Origenes dicit, post mille annos soluetur satanas cum suis, sed 
 magis sententia domini cauta erit, qua dicit \'ibunt impii in suppli. 
 cium aeternum*. Ergo donec pro semper posuit, sicut in psalmo

 

 

 

 
 
 
 legitur \'ita oculi nostri ad dominum deum nostrum, donec misere- 
 atur nostri semper. Breuem minimum. Amen. Haec , 
 particula signum et quoddam sigillum est dominicae orationis, 
 quo confirmantur omnia, quae supra dicta sunt. Malum diabolum. 
 Bonum Christum, deum adimus non gressu corporis 
 sed intentione mentis, deo enim non loco sed mente approximamus 
 aut elongamus. Ducit dirigit. Versus et hemistichium Virgilii 
 est unus et dimidius uersus. Et bona libertas, quia possunt 
 euadere effugere. Per pascua per mansiones caelestis 
 Hierusalem, pascua est dulcedo diuinae uisionis.

IN LIBRVM III. 
 
 Thalamis pro nuptiis: thalame graece uoluptas, inde thalamus 
 dicitur, ubi uoluptas perficitur. In ydriis. Lacus appellat 
 hydrias et dicuntur a latendo, quia ibi latebant aquae; ydor graece 
 aqua, inde ydriae dicuntur uasa receptui aquarum parata. 
 Gaudia fantasia, imaginatio quaedam poetae est, quoniam insensibili 
 rei dat sensum ut desinerent esse quod [non] erant, et inciperent 
 esse quod non erant. Inocciduas uuas indeficientes 
 fideles, nunquam perituros. Pampinus est folium uitis, quod a calore 
 solis et iniuria imbrium protegit racemos. Ita diuina protectio fideles 
 sanctae ecclesiae, ne deficiant, (ab) aduersantibus huius seculi protegit 
 et munit. Post postea, postquam in uinum conuertit aquam. 
 Febris. Febris dicitur a feruendo, et licet a calore dicatur nonnunquam 
 frigida est, et in diuina scriptura omnes infirmitates 
 febris dicuntur nomine. Quantum imperii, uirtutis. Admiratio 
 est; quantum illius rei dicimus, ut quantum uini, quantum aquae. 
 Rura uillas. Casas domos pastorales. Castellum, 
 diminutiuum a castris. Candore miser alii gaudebant 
 propter suum candorem, iste contristabatur, quia lepra gaudet 
 in corpore. Lepra graece uarietas, inde leprosus dicitur qui 
 uariis coloribus maculosum corpus habet. Quaeritur, cur leprosus 
 in uia occurrit domino; quia lex praecipiebat, ut omnis leprosus a 
 consortio communis habitationis separetur. Febris febris, licet 
 a feruore dicatur, aliquando tamen frigore corpus cruciat. In 
 
 
 funere in dubia morte. A funibus funus mors dicitur. (Funes) candelae, candelae sunt funes cera obliti. Coquebat, quia primum 
 frigida est febris, postea calida. Fontem dicit fidem mulieris, 
 quae in corde latebat. Iras uexationes nigrorun dicit, non 
 quod spiritus nigri sunt, non enim accidit color nisi corporibus, 
 sed nigros dicimus damnatos uel mortuos a graeco, quod est 
 nicros, et maligni spiritus propter malignitatem dicuntur nigri, 
 quia licet perpetualiter uiuunt, tamen mortui sunt felicitati aeternae. 
 Honorem dicit hominem, quia homo honor est omnium 
 naturarum, per illum enim omnia honorantur. Norat Christus; 
 diabolus secundum substantiam dei est, quia ipse eum creauit, 
 secundum autem id quod malus est, non est dei, quia deus eum 
 bonum creauit et cuncta ualde bona fecit. Arentes algas 
 siccas herbas. Algae dicuntur purgamenta matris uel alicuius rei, 
 ideo marina loca petiit, ut ibi quisquis deum uerum esse monstraret. 
 Cymbae nauiculae. Cymba graece, cumba latine. 
 Librabant tendebant, modificabant. Librare proprie est aliquid 
 in altum extendere. Ratis proprie est incastratura trabium uel 
 strues lignorum. Flabris uentis, inde flabellum diminutiue 
 paruus uentus. Hyems est quarta pars anni, sed abusiue pro 
 tempestate ponitur. Procellis magnis undis; procella est 
 uentus cum aqua mixtus. Vada salsa saliuae aquae maris. 
 Poeticum est quod dicit salsum, quia mare Galileae dulcem habet 
 aquam, habilem ad potandum ideo dicit hoc, quia generaliter 
 dicitur ab amaritudine, et sciendum quia nauigationes domini 
 in mari fuisse Galileae dicuntur. Naufragia periculosa 
 putabant se naufragia passuros. Dormire est quiescere, dormitare 
 ante quietem pigritare et somniculari. Citus cito; uerba 
 turbatorum, in turbatis enim non est continuus sermo sed separatus. 
 Exiliens gaudens propter Christum. Auidas 
 cupidas. Pennas dicuntur habere uenti propter suam uelocitatem. 
 Prosiluere cum impetu exilierunt; gemino dixit, quia duo 
 erant. Mala supplicia. Legio. Legio est vi-dc-LX VI demones; 
 legio keras dicitur graece, macedonice phalanx. Duplex, quia 
 35 interius erant demones peruasi, exterius uinculis inretiti. Pro

 

 
 
 meritis, quia dignum erat, ut inmundus mundum peteret. Oletum 
 et olidum idem est et sunt ton meson, unde semper egent epitheton 
 adiectiuo nomine. Phalanges multitudines et est 
 lingua Medorum, quod dicimus legiones. Horrens toruus, 
 horribilis; tria sunt epitheta sine coniunctione, quae figura uocatur 
 asyndetos. Sine usu, sine officio. Cum dicit resoluta 
 ostendit, quid sit paralisis. Lisis, solutio; paralisis, resolutio, 
 inde paraliticns per sua membra resolutus. Vincula compaginationes. 
 Nerui sunt uincula corporis, cum uero resoluuntur 
 laxum et fluuidum reddunt corpus. Malis infirmitatibus. 
 Quinque modis datur infirmitas: primo propter gloriam dei, ut laudetur 
 deus sicut in Lazaro et in caeco nato; secundo ad custodiam 
 uirtutum sicut Paulo, ne insolesceret tanta magnitudine; tertio 
 ad augmenta uirtutum sicut Tobiae et Iob, qui patienter ferentes 
 infirmitatem sanctiores fuerunt; quarto propter peccata sicut huic 
 paralitico; quintus modus est reproborum, qui hic ideo incipiunt 
 torqueri. ut per haec tormenta ueniant ad aeterna sicut contigit 
 Herodi et Antiocho. Grata mercede uicaria, quia illum, a 
 quo portatus fuerat, portabat. Haec dicta sunt per periphrasin. 
 Clauso ultimo. Functa pro defuncta. Adultae excretae, 
 quia duodenis erat, digna iam coniugio. Spem dicit, quia in 
 illa erat spes posteritatis. Funera cadauer. Inundantem 
 profluum, nomine emorreusa sanguinem fluentem. Ema 
 graece sanguis, reuo refluo. Filum uocat fimbriam uestimenti 
 Christi. Mos erat apud Iudeos ut in IIII. angulis pallii 
 fila ponerent iacintiri, ut per haec discernerentur a ceteris gentibus. 
 Lugentia. Metonymice sunt lugentia. Culmina moesti tecti 
 deflentem domum, in qua erant deflentes, per id quod continet 
 et id quod continetur. Moriens pro mortua. Trepidus 
 dubius. Vlulans ton meson est. Vlulatus dicitur exercitus insequens 
 et exercitus fugiens. Funereos funeri aptos tibia 
 sonantes. Vis est musicae artis, ut gaudentes plus gaudere faciat 
 et dolentes plus dolere. Plangor luctus. Frequens 
 magnus. Versis, subest cantilenis qui prius plorauerunt per

 
 
 
 dolorem, nunc plangunt propter insperatum gaudium. Contrarium, 
 esse uidetur, quod dicit euangelista \'mortua\' puella, et hoc quod 
 dominus non est mortua\'. Vtrumque tamen uerum est, nam hominibus 
 mortua erat, illi qui suscitare eam poterat, non erat mortua, 
 sed dormiebat. Biothanatus bis mortuus, nam thanatos mortalis, 
 athanatos, immortalis. Inclite generose, cleos enim gloria. Filius Dauid dicitur, non aliorum patrum, quia ad eum, 
 repromissiones de filio dei specialiter factae sunt. Cognosce 
 pro cognoscere. Torpens pigrescens, deficiens. Sed domus 
 Israel tantum praecepit eis in Israel ire, ne Iudei occasionem 
 haberent dicendi ad alios: Pergunt et nos dimittunt. Hoc nomine 
 ut Israel uocarentur. Verba sunt poetae per parenthesin. 
 Gratis aduerbium est a gratia. Est autem gratia spontaneum 
 donum, quod sine merito alicui impenditur, acsi diceret dominus: 
 Et uos mei estis et oues meae sunt et pascua mea sunt. Nolite 
 ergo uendere meis ouibus pascua doctrinam uel spiritum sanctum, 
 qui datur per inpositionem manus. Hoc dixit, ut sacerdotes 
 exemplum haberent, quatenus ne uenderent sacerdotale ministerium. 
 In paradyso quidam fons est, ex quo procedunt quattuor flumina : 
 Geon ipse est Nilus; Phison ipse est Ganges; Tigris et Euphrates 
 propriis nominibus uocantur. Synagoga dicitur congregatio, 
 sicut ecclesia conuocatio. Dimenso diminuto. Reduci 
 reuertenti. Nil tollit sicut solent medici quiddam praecidere 
 de membris, ut totum corpus sanetur. Instaurans reparans. 
 Chelydrus diabolus. Cherson, terra; ydor aqua, inde chelidrus 
 serpens, quia in terra et in aqua potest esse. Despectans 
 deorsum aspiciens. Iuges continuos, ideo dicit iuges, ne 
 per aliquot annos putares currere infirmitatem. Ima petunt 
 terrenis opibus inhiant; inhiare est intendere. Modo allegorizat. 
 Illa mulier significat illos, qui pondere peccatorum pressi terrenis 
 opibus delectantur. Maioribus maiora miracula quam sicut 
 fecit Moyses, plus enim fuit de duobus piscibus et quinque panibus 
 magnam multitudinem satiare quam de inmensa largitione , 
 coturnica. Coturnix idem est et ortigometra. Cophinus et corbis 
 35 et canthara idem sunt. Aucta amplificata ; tanta copia fragmentorum

 
 
 
 suscepta est, quanta non (fuerat apposita. Diem 
 solem. Pallor nigredo. Poeticum est quod dicit rapiente, poetae 
 enim dicunt solem sero mergi in oceano, mane surgere in 
 oriente. Hesperus stella est, quae surgit post occasum solis 
 et uocatur Venus media nocte, mane uero Lucifer. Arua planities 
 maris. Arua sunt quicquid sustinent aliquid, arua auium sunt 
 ager, arua nauium mare, arua hominum terra. Glaueis uiridis 
 coloris; glaucus dicitur uiridis, est autem color inter album et 
 nigrum. Sub calle pedestri sub itinere pedum. Genesar 
 regio est trans mare Galileae et dicitur Genesar, generans auram 
 sibi, sicut mare tempestatem. Quot quanti. TyrusetSidon 
 ciuitates sunt maritimae, interpretatur autem Tyrus angustia, Sidon 
 uenatio, quae etiam ante Sarra uocabatur ... Pro uitio infirmitate. 
 Cham fuit filius Noe, unde omnes Chananei dicuntur. 
 Odoratae, quia cibis odorem accipit; odorum est quod ex se 
 ipso odorem dat, odoratum quod aliunde accipit sicut uestimentum, 
 odorisecum quod insequitur odorem sicut canis. In sentibus 
 in errore gentilitatis. De gramine de doctrina euangelii de 
 scientia dininarum scripturarum, quae Hebreis datae sunt. Hebrei 
 enim tunc in deum credebant, aliae uero gentes nondum credebant, 
 unde psalmista: Notus in Iudea deus. Attemperat coaptat; 
 organum uocat officia membrorum, nostrum enim corpus quasi ex 
 officio musicae artis constat, quia sicut musica ars foris fidibus 
 temperatur, ita corpus aequalitate elementorum. Nam infirmitas 
 corporis nil aliud eat nisi inaequalitas elementorum, sanitas uero 
 aequalitas illorum est. Organa concordia membrorum ; nerui sunt 
 uincula corporis. Geminanda multiplicanda s- si ieiuni 
 reuerterentur, ipse labor itineris famem augeret. Qua turba. 
 Enorme inmensurabile; norma est regula uel mensura, inde 
 enormis, cuius per sui magnitudinem mensura non potest inueniri. 
 Secundi feminei, primus sexus uirilis, secundus muliebris. Et 
 aetatis secundae pueri uel prima aetas est infantia, secunda 
 pueritia. Reliquias suas et culmina eadem sunt, est autem

 

 
 
 
 epexegesis quae fit, quando una res aliis uerbis bis repetitur. 
 Sportarum. Sporta est uas ex foliis palmarum contextum. Poetice- 
 tice dixit expauisse ipsam famem, messem uocat ipsas reliquias. 
 Lichnus. Lichnus graece, latine lucerna. Clarum communis 
 figura est, quae graece dicitur ϰοιυου̃ . Ignotos, quia antea 
 ees non uiderunt Alfa prima littera est Graecorum, w ultima. 
 Enachos licet postea sit, non est littera sed character numeri, et 
 per haec significatur \'deus initium et finis\', sicut ipse dicit in 
 apocalypsi: Ego sum alfa et w, primus et nouissimus. Principium 
 intelligitur Christus per Moysen, qui in tertia mundi 
 aetate fuit, finis per Heliam, qui in quinta aetate fuit prope iam 
 sextam, et adhuc uiuit uel inter Heliam et Moysen stetit, quia 
 ipse initium et finis prophetiae. Limine uitae in ingressu 
 quasi in ostio resurrectionis stans, quia iam ultima aduenerat 
 aetas, in qua electi resurgentes ad uitam aeternam erant transituri. 
 Deiectus lumina. Figurata locutio deiecta lumina 
 habens, in deiectione oculorum eius humilitas ostenditur. Tributum 
 uectigal et dicitur a uehendo. Totus mundus reddebat 
 censum Caesari V. anno unum nummum aureum. Per alios V. 
 unum argenteum et per alios aereum; ter quini XV. et hoc est 
 indictum uel indictio. Gerulum portitorem, piscem uidelicet 
 qui habebat in ore staterem duo dragmata. Dragma est genus 
 nummi, quod appendit X. denarios, hinc dicitur quasi decima pars 
 dragmatis sit, dragma uero aliter est duo denarii et dimidium. 
 Idem est et stater, praeterea statera dicitur ubi aliquid ponderatur. 
 Aliter dragma dicitur graece, latine fabula; inde dragmaticum carmen 
 dicitur fabulosum. Aulae in aula in palatio. Aula 
 dicta est ab aulaeis cortinis. Est autem aula domus regalis. 
 Non annis, quia non possumus, sicut apostolus \'Estote paruuli \' 
 malitia, sensu autem perfecti\'. Nec resupina superba, resupinos 
 dicimus superbos, qui resupini et erecti solent incedere.

IN LIBRVM IIII. 
 
 Placidas tranquillas. Iudea generaliter regnum omne Iudeorum dicitur, specialiter uero illa pars meridiana, in qua erat 
 Hierusalem et tribus Iudea et Beniamin cum tribu sacerdotali, 
 quae etiam Iudea appellatur. Camelus a graeco uenit, quod est camir curuum, est enim curuum animal, curuum et gibberosum 
 aptum ferendis oneribus. Fertilitate habundantia. Velle 
 est uoluntas illius opus est. Mitescere uilescere. Sensum 
 substantiam s- auferendo ab eis sollicitudinem diuitiarum. 
 Hoc impossibile est, ut diues amator diuitiarum ingrediatur in 
 regnum caelorum. At alto deo possibile est omneuis, quia ipse 
 potest facere, ut diues diuitias suas pauperibus tribuat et pauper 
 factus deum sequatur. Aerugo et rubigo uitium est metallorum; 
 aerugo uero segetum dicta ab auro, eo quod aureum colorem in 
 se habeat. Tinea est uermis quicquid conterit adurens, et pertinet 
 ad uestes, aerugo uero ad aurum. Nec famulatur oboedit, 
 quia hic famulatur aurum furibus, cum se permittit auferri. 
 Considere a uerbo sido sidis, considere residere. Vagas 
 auras uacuum aerem. Bethania uiculus est in latere montis 
 oliueti mille passibus ab Hierusalem distans. Ficus dicitur a fecunditate, 
 aliquando enim pomum maturum habet, aliquando acerbum. 
 Frondea pro frondosa dixit. Frondeum est quod constat ex frondibus 
 ex uirgis, unde fit scena umbraculum, frondosum uero 
 quod habet frondes sicut arbor. Repperit esuriens non 
 ideo quaesiuit dominus fructum in ficu uel quod ignorat, quia non 
 erat tempus, et secundum euangelistam non erat tempus, ut haberet 
 fructum. Quid ergo peccauit arbor? Nihil, sed illa arbor significat 
 synagogam Iudeorum, ubi Dominus nullum fructum inuenit et ideo 
 maledixit illi. Stipite. Stipes est proprie truncus, de quo rami 
 procedunt hic pro tota arbore posuit. Sucis uirore, uiduare 
 est derelinquere, inde uidua derelicta. Nil fertile nutrit 
 nihil boni. Modo allegorizat. Allegoria est inuersio, quando

 
 
 
 de littera transit ad spiritalem intellectum. Amoeno pulchro. 
 Amoenus locus dicitur aptus uoluptati. Palma. Palma dicitur 
 quasi pacis alma, eo quod uictoribus datur uel eo quod ad 
 similitudinem manus sit insita. Et bene iustus comparatur 
 palmae, quia non habet palma fortitudinem et fundamentum 
 in radice, sicut aliae arbores, sed exilis est et in summitate crassa 
 ibique habet fundamentum, ita et sancti non respiciunt in 
 terram nec curant de terrenis in caelestibus habent omnem 
 fortitudinem. Libanus mons est in Iudea, ubi nascuntur cedri, 
 altissimae arbores et interpretatur Libanus dealbatio. Tacendo: 
 quia tacendo demonstrauit se mutum esse, cum solitum sit hominibus 
 suas infirmitates loquendo declarare. Pharisei interpretantur 
 diuisi, qui merito speciali sanctitatis se a cetero populo diuidebant. 
 Dicti a Phares filio Iudae. Incumbens retro stans. 
 Flagrante nardo pretioso redolente. Fouens ungens; 
 pedes domini significant eius humilia membra, ille pedes domini 
 lauat lacrimis et tergit capillis, qui pauperibus compatitur et 
 necessitatem illorum suam putat. Vnguento fouet eos cum bonae 
 opinionis odorem de se emittit. Nulla enim manus uacua a munere, 
 cuius area cordis plena fuerit bona uoluntate. Capharnaum 
 ciuitas est in monte Tabor posita. Synagoga dicitur congregatio 
 sicut ecclesia conuocatio uel conuentus. Erat domus apud 
 Iudeos, quae synagoga uocabatur, in quam conueniebant die sabbati 
 ad audiendam et docendam legem, sicut nunc in ecclesia fit. 
 Proteruo horribili, proteruus dicitur quasi porro toruus 
 ualde horribilis. Quid nobis et tibi commune est uel quod 
 nobis pertinet. Cur nos uenisti perdere damnare. Et sanctum- , 
 tu m te esse filium dei. Minora enim dicebant demonibus, quibus 
 utcumque promissum est nosse filium sanctum Dei, minora uero 
 nescierunt, usque dum gloria et fortitudo eius fregit infernum. Demones 
 enim quamuis dignitatem perdiderunt, naturam tamen non. 
 Sunt enim ut dicit Augustinus corpore aeria animalia, spiritu 
 aeterna, animo maligna et sunt naturae subtilioris ideoque futura 
 aliquando praeuident Tria latuere diabolum: partus uirginis, 
 diuinitas hominis, passio redemptoris. Demonas accentus graecus,

 
 
 
 ideoque corripitur. Prohibet non uult, ut per talem 
 testem annuntietur, quia non est pretiosa in ore peccatoris. 
 Nigrae mortis. Nigram mortem dicit a graeco, quod est nicros. 
 Nam nigros appellamus mortuos, sicut et candidos uiuentes. Amicum. 
 Amicum illius dicimus, amicum illi possessiuum est, amicus. 
 illi adquisitiuum. Legens nauigans, unde Virgilius: Legunt 
 uela nauigant. Spiramina. Spiramina uocat sensus, per quos 
 spiramus. Ruptis penetralibus interioribus reseratis; 
 penetrale est secretum penetrabile, quod penetrari potest. Procumbens 
 damnate oculis. Speciem simulatae mortis uocat 
 caecitatem, qua mortui non uident. Stagna mare. Stagnum 
 dicitur a stando, ubi aqua stat. In alno in nauicula. Alnus 
 est species arboris, de qua sunt naues, ponit autem speciem pro 
 genere. Aquosis gentibus piscibus. De piscibus gentes dicit, 
 sicut Virgilius de apibus \'gentis adultos educunt foetus\' et idem ipse de piscibus \'ibat eum uasti circum gens humida ponti\', cum 
 de Proteo loqueretur. Exequiis. Exequiae sunt officia, quae 
 mortuis inpenduntur, dicta ab exequendo. Funere morte, funus 
 dicitur mors a funibus candelis. Candelae sunt funes cera 
 obliti. Vrna sepultura uel mariti uel filii. Vrna uas erat 
 apud antiquos, ubi cineres mortuorum solebant recondi, unde pro 
 sepultura ponitur, idem est et memoria. Feretro. Feretrum graece, 
 latine capulus a capiendo. Feretrum et faretra ab uno graeco, 
 quod est foron ueniunt ferre. Vnum enim fert mortuum, alterum 
 mortem. Residens et loquens duo signa sunt uitae, et est 
 hysterologia, primum enim reuixit, deinde resedit. Candida 
 pompa i. laeta gloria. Mos antiquus erat, ut in aduersitatibus 
 et doloribus pullis uestibus nigris induerentur, in prosperitate 
 uero et in laetitia candidis, hoc est quod dicit candida pompa. 
 Squameus pro squamosus. Anguis dicitur squamosus squamas 
 habena, sicut piscis ad modum loricae, unde inuulnerabiles sunt. 
 Gehenna compositum est ex ge et enna et interpretatur uallis 
 gratuita; ge enim hebraice uallis dicitur, Hennon quidam homo

 

 
 
 
 fuit, a quo dicta est ista uallis, ad quam confugerunt filii Israel 
 recedentes a templo dei propter amoenitatem illius loci, ubi adorauerunt 
 idola, quia fons Siloa irrigabat eam. Tunc dupliciter ibi 
 perierunt: anima, quia idola coluerunt, corpore, quia ab hostibus 
 interfecti; inde gehenna ponitur pro inferno, quia ibi est duplex 
 poena: calor et frigus. Septem gyros. -VII- reuolutiones; idem 
 est septena uolumina, septenarius numerus pro plenitudine ponitur, 
 quia omne tempus huius saeculi per VII- dies uoluitur; unde VII. 
 pro plenitudine demoniorum, quae in ipsa erant, posuit. Vipereas 
 uenena diaboli. Vipera dicitur eo quod ui pariat, nam interfecta 
 matre nati exeunt. Cessante quiescente. Simulastis 
 finxistis praue uiuendo, per miracula bonos uos uoluistis ostendere 
 et cum iniquas res ageretis, diuina fingebatis uos opera facere. 
 Quidam sunt, qui cum uiderint homines facientes miracula, non 
 uitam sed miracula attendunt; deus uero potius bonam uitam quam 
 miracula respicit. Carminibus incantationibus. Figuras 
 non ueras sed falsas. Nota est historia: uirga uersa in ueracem draconem. 
 Deus enim potestatem habet creaturam suam mutare inquamcumque 
 uoluerit. Magi uero non habent potestatem creaturae, 
 sed oculos intuentium fascinant decipiunt. Fascinum dicitur laus 
 inuidiosa, inde fascino, fascinas. Post posthac. Facili 
 leni, quia mos est diuitum ut difficile inuitentur, sed dominus 
 facili precatu uenerat ad domum Pharisei. Phares fuit filius Iudae, 
 a quo Pharisei dicuntur et interpretantur diuisi. In spatium 
 uteri quasi totum effectum fuerat uenter. Ydrops: ydor 
 graece aqua, inde ydropicus aquaticus, ydrops est intercutaneus 
 morbus et dicitur latine ueternus, ydropicus morbus est ex uitio 
 uesicae natus cum turgido uentre et anhelitu foetido. Fluuidus, 
 quia quo plus bibit, eo amplius sitit. Lacum corpus ydropici; 
 lacum appellat uentrem, aqua ueluti in lacu. Adibat 
 dominus domos principum, non quo indigeret eorum epulis, sed ob 
 eorum famulos, quia seruitio detenti eum adire non poterant et eius 
 praedicationem audire, nam aeque de omnibus curabat. Portenta. 
 Portentum est quod subito apparet et aliquid praetendit. Idem est

 
 
 
 1 et prodigium, signum quod subito tantum est et nihil significat. 
 Lepra. Lepra est porrigo uel prurigo siue ebullitio,. quia humor 
 putridus a corpore defluit; ipsa lepra portentum. Obscenis 
 cum turpibus. Obscenas aues dicimus, quae malum omen augurium 
 ferunt et tunc componitur a cano uerbo. Obscenus uero 
 turpis a ceno componitur ab luto. Reduci conuerso. Redux 
 dicitur qui de aliquo periculo uenit. Christus namque est uerus 
 sacerdos, qui se ipsum et non aliam hostiam pro mundi salute in 
 ara crucis obtulit. Melchisedech interpretatur rex iustitiae. 
 Melchus rex, side iustitiae, qui nomine et actu Christum ostendit; 
 actu quia Christus panem et uinum in mysterium corporis et sanguinis 
 sui instituit, sicut enim Melchisedech legitur primum pa-. 
 nent et uinum deo in sacrificium obtulisse. Importuna infesta 
 perseuerans . Portus eat statio et requies nauium, hinc inportunus 
 dicitur quasi sine portu et sine requie. Vnanimum carum, 
 fidum. Petebat panem rogabat. Peto te illam rem, et peto 
 a te illam rem. Foribus clausis. Fores proprie sunt portae, 
 quae foris aperiuntur, ualuae quae intus. Obnixe et confidenter; 
 tot aduerbia ponit, ut ostendat instantiam negantis. Accola 
 alienigena. Accola dicitur qui aliunde ueniens alienam terram incolit. 
 Testudine. Testudo dicitur instar huius animalis facta testudo. 
 Testudo est camera curua domus, quae in templis fiebat ad similitudinem 
 scenae. Testudo etiam densitas scutorum, qua militum 
 capita protegebantur ad similitudinem animalis testudinis, quod 
 durissima testa munitur. Ad peruia ad rectitudinem boni 
 operis. Peruius est locus, ubi est uia. Reatus omnis culpa, quae 
 reum facit. Moechae adulterae. Moechus dicitur adulter, inde 
 mechanica ars uocatur, quae tanta subtilitate fit, ut oculos intuentis 
 fallat. Per claustra per orbes oculorum. Consanguinei 
 limi. Affectate dixit consanquinei, quia homo et limus 
 consanguinei sibi sunt uicini. Nam homo ex limo formatus in 
 limum reuertitur. Mystica: mysticen dicunt Graeci secretum, inde 
 mystica miracula dicuntur Christi, quia licet corporaliter fierent, 
 spiritaliter tamen aliquid insinuant. Natas, quia in tenebris 
 eramus. Iste caecus genus humanum significat. Per sputum sapientia. 
 dei designatur. Spiritus enim a capite in os defluit, similiter 
 
 
 sapientia defluit sicut ipsa dicit per Salamonem: Ego ex ore altissimi 
 prodii. Ex sputo ergo et terra dominus lutum fecit, quia 
 diuinitas humanae naturae sociata est. Allegorizat. Per sputum 
 intellegitur diuinitas, per terram humanitas, quae simul in Christo 
 coniunctae causa nostrae salutis extiterunt. Abluta causa 
 metri corripuit. Bethania ciuitatula in radice montis oliueti non 
 longe ab Hierusalem distans, stadiis XV-, et interpretatur domus 
 oboedientiae. Lazarus interpretatur adiutus. Populatio i. 
 multitudo populi et est uerbum affectatum et noue inuentum. Secundum 
 hominem flebat deus, quia diuinitas inpassibilis non subiacet 
 passioni. P ost funera post mortem. Funus est proprie cadauer 
 mortui hominis dictum a funibus candelis. Lethale chaos 
 mortalis confusio. Lex perit. Lex mortis est, ut semel acceptum 
 retineat et nunquam reddat. Caduca culmina transitorios 
 honores. Phaleris bunis. Phalei-ae dicuntur generaliter omnia 
 ornamenta equorum, graece ephippia dicuntur. Ostro purpura. 
 Ostrum dicitur purpura ab ostreis pisciculis, quorum sanguine 
 tinguitur. Aurum frenum aureum, indicium opimi equi est 
 sanguinolentas ab ore spumas eicere. Honos pro honor, Non 
 fuit impar aequalis dignitatis fuit iste asinus, cuius et ille, 
 qui agnouit Christum in praesepi. In solido duro. Alloquitur 
 gentiles.

IN LIBRVM V. 
 
 Coeperat aduenerat dies, in qua ludei pascha celebrare 
 debebant. Pascha dicitur a transitu, non a passione ut quidam 
 dicunt. Ista enim die transierunt filii Israel ex Aegypto. Pascha 
 autem erat apud Iudeos agnus, qui immolabatur ad uesperum. 
 Gloria maiestas Christi. Pulchra locutio est, quando pro persona 
 per circumlocutionem declaratur qualitas, ut Virgilius \'robur 
 Troianorum\' Hector, ita dicitur gloria domini Christus. 
 Clarificem in resurrectione. Consonam consors; quia

 

 
 
 
 patrem uocauerat, respondit ei pater. Ita uox non fnit dei patris 
 substantialiter, sicut columba non fuit Spiritus sanctus nec ex aliis 
 columbis generata, sed ex aere, ita ista nox non fuit patris substantialiter, 
 sed signum ut demonstraretur Christus filius dei. 
 Annua, quae singulis annis celebrabat; annua uniuersalis, quia 
 uno quoque anno in mense primo Aprili, qui hebraice nisan 
 uocatur, apud Iudeos pascha celebratur. Et sciendum, quia Iudei 
 non habebant computum, sed per XXX dies numerabant mensem 
 et lunam. Prima die mensis faciebant primam lunam, decima die 
 decimam, quarta decima die quartam decimam et tunc immolabatur 
 agnus et fiebat pascha. Ex more in comedendo agnum cum 
 suis discipulis secundum consuetudinem Iudeorum. Humilem. 
 Humilis dicitur quasi adclinis. Sepulchrum albae formae est 
 deforis, intus uero corruptione plenum mortuorum, dicitur autem 
 sepulchrum quasi sine pulsu sine flatu. Liuor proprie est 
 tumor plagarum, aliquando autem pro inuidia ponitur ut in hoc 
 loco. Pactus promittens, pollicens. Paciscor duo praeterita 
 habet, pepigi et pactus sum et est polissemus sermo multa 
 significans. Paciscor pacem facio et promitto sicut in hoc loco. 
 Paciscor adipiscor, ut Virgilius mortem pro laude pascisci 
 adipisci. Nomisma a nomine dicitur, quia denarius nomine regis 
 insignitur. Sterili matre utinam fuisset mater eius sterilis, 
 ut non potuisset nasci. Sors melior fortuna. Primum optat 
 poeta, ut non fuisset ille natus, et si natus, ut cito mortuus esset. 
 Fusus natus. Signifer signa ferens. Ipse enim signum 
 osculo ferebat. Premis est imprimis. Pax in enses 
 in praelia. Enses pro bello posuit. Per id quod efficit, id quod. 
 efficitur, intellegitur. Aut. Lupus numquam osculatur agnum. 
 Puero Malcho. Parce cessa. Parco multa significat 
 indulgeo uel seruo, inde parcas apes dicimus seruatrices mellis. 
 Et parco est cesso, sicut in hoc loco. Aliger alas gerens. 
 Concilium ipsa multitudo, consilium res de qua agitur, 
 conciliabulum ipse locus. M i 11 e, finitus numerus est pro infinito. 
 Vanis fauillis sententiis uel mala intentione. Fauilla est 
 cibi ignis et dicitur a graeco, quod est fage comedere.

 
 
 
 Pulsare percutere, colapte graece cudere, inde colaphus\' 
 colli incussio, uel caedere alapas dare. Plausit fauit, 
 arrisit, quia ante sub seruitute diaboli eramus. Alapa est incussio 
 faciei dicta a lata palma. Infectum inperfectum 
 sed factum. Sanctio promissio. Damnauit puniuit sillud 
 opus, quod fecit quando erat inmemor, damnauit quando 
 fuit memor. Cedunt recedunt. Delicta. Delictum est, quando 
 id quod agere debemus dimittimus, et dicitur quasi derelictum. 
 Rigeo facit praeteritum rigui, inde dirigeo durum facio. 
 Commercia pretia. Commercium commutatio mercium et 
 proiecit in corbanan. Corbanan enim est gazophilatium, ubi dona 
 populi recondebantur. Corban donum, inde corbanan donarium, ubi 
 reges et principes dona condebant in sabbato. Incassum. Casses 
 dicuntur retia aranearum, inde aduerbium incassum inutiliter., 
 Vertat subuertat. Sanior iustior. Angens constringens, 
 suffocans. Recte per guttur suspensus fuit, quia de illo male 
 locutus est, de Christo. Iudas inter caelum et terram periit, et 
 ut quidam dicunt in ficu, quia non erat dignus, ut ab his elementis 
 reciperetur. Refuga, retrorsum uadens. Apostata graece, retro 
 conuersus latine uel retro cedens. Hinc uerbum apostato, apostatas 
 et nomen apostasia ipsa res retrocessio. Et iste ludas apostata 
 fuit, quia apostolorum dimisit consortium et Iudeorum caecitati se 
 sociauit. Ad iugulum ad decollationem. Iugulum prope est 
 collum, inde est quod iugulare dicimus decollare. Lucus. Lucus 
 est locus amoenus et arborosus. Iudei in siluis et in excelsis locis 
 adorabant idola. Idolum dicitur quasi idos dulos seruitus formae 
 et deriuatur idolum ab idea sicut formula a forma. Tunc 
 antiquo tempore. Barrabbas interpretatur filius patris eorum 
 diaboli, bar graece filius, abbas pater uel barrabas per duo r. 
 filius magistri eorum. Rabbi enim hebraice, latine magister. Iussus 
 fuit, pro omnibus Christus passus fuit, etiam pro latrone. 
 Omnis enim non semper generaliter ponitur sed particulariter, quia 
 dominus passus est non pro malis. Toruafalx. Falx est ferrum 
 unde inciditur foenum, per falcem intellegitur maledictio Iudeorum,

 
 
 
 quando dixerunt: Sanguis eius super nos et super filios nostros. 
 Sicut enim falce inciditur foenum, ita Iudei ista maledictione incisi 
 sunt. Vigili sagaci. Lauisse pro lauare. Sacrum, quod 
 praestat ueniam. Implet arundo manum: cum dicit implet, demonstrat, 
 quod magna fuit. Arundo idem est et ferula. Sceptrum 
 inualidum infirmum, quia exilis et flexibilis herba est. 
 Vacuum quia non habet medullam. Moxque postquam 
 illusus fuit, Christus in alienis uestibus illusus fuit. Allegorizat. 
 Hoc accepto alieno dimisit proprium uestimentum et iterum accepit, 
 significat quod depositurus erat mortalem carnem et iterum 
 sumpturus resurgendo inmortalem. Vt mutabile mortale. 
 Vinum felle. Mirra et fel amarissimum reddunt uinum. Discriminis 
 supplicii. Supplicium tormentum. Ideo crucem 
 elegit, ut leuius nos saluaremus a diabolo et eius fraudibus 
 inposito signo crucis, quia si lapidatus fuisset, ut Iudei uoluerunt, 
 portaremus lapidem in signum eius. Cruce sua dominus continet 
 totum mundum sicut ipse dicit: Cum exaltatus fuero a terra, omnia 
 traham ad me ipsum. Positus ergo in cruce dominus uertice 
 tenuit orientem, pedibus occidentem, dextra septentrionem, laeua 
 meridiem. Hae sunt quattuor partes mundi, quae graece ita uocantur: 
 Oriens anathole, occidens disis, septentrio arctos, meridies 
 mesimbria. Colligit coniungit. Tribus linguis scriptus est 
 iste titulus: hebraice propter diuinam scripturam, ut uidelicet 
 omnis lingua secundum uocem apostoli confiteatur, quia dominus 
 Iesus Christus in gloria est dei patris. Ergo Iudei uelint nolint 
 confitentur, quia Christus rex Iudeorum est; graece propter humanam 
 sapientiam, quia Graeci multas artes inueneruut; latine propter 
 romanam potentiam, omnibus gentibus paene imperabant. Exuuiis 
 spoliis, exuuiae sunt proprie pelles ferarum exutae a membris 
 earum, sed abusiue pro omni spolio ponuntur. Scisma 
 graece scissio, hinc et scismatici haeretici, qui se scindunt a fide 
 catholica. Licet unum fuerit iudicium supplicium crucis Christo 
 uidelicet et latronibus, non fuit tamen unum meritum, quia Christus 
 propter nostram salutem pendebat. Sententia iudicium. Beas

 

 
 
 
 ton meson in bono et in malo, in malo sicut in hoc uersu, ubi 
 hi mundo damnabiles rei; in bono sicut in sequenti uersu, ubi 
 reus est mundus obnoxius et debitor, quia debet illi aeternam 
 fidelitatem. Conuicia a uicinis dicuntur, quia uicini inter se probra iactant. Colligit coadunat, facit apostropham ad paradisum. 
 Edem hebraice, paradisus graece, hortus latine. Violentum 
 pro grandi uiolentia. Facinus ton meson est, sicut et facio, 
 a quo deriuatur. Aliquando enim bonum facinus dicitur. Polum 
 caelum, non partem sed totum nuncupauit, quia eclipsis partem 
 poli tenet, quando fit secundum naturam. Sed tunc non fuit naturalis, 
 sed signum. Et sciendum quia eclipsis solis nunquam fit 
 nisi in tricesima luna uel in prima, tunc quarta decima erat. 
 Exequiis seruitiis: exequiae dicuntur, quae secuntur cadauera 
 mortuorum. Delituit abscondit. A lateo componitur deliteo. 
 Non mansura diu .8. ipsa lux solis, nisi per tres horas. Mystica 
 figurata. Per spatium trium horarum significabatur, quod 
 tribus diebus iaceret dominus in sepulchro, a sexta hora usque ad 
 nonam. Tres horae sunt, quibus occultatus est sol. Verbum de uerbo 
 transtulit, cum dixit mystica, secreta. Mysticon enim Graeci dicunt 
 secretum. Ne-c tellus sine clade fuit sine damno. Modo dicit, 
 quomodo condoluit terra, quia iam dictum habet de caelo. Supremum 
 ultimum. Suppremo per duo pp. significat ultimum et 
 uenit a uerbo supprimo, sed hic non potuit propter metrum, supremus 
 uero per unum p. summum deum significat. Apex sublimitas 
 Christi. Succumbere deorsum cadere, putans cum auctore, 
 suo ad infernum descendere. Vagas mutabiles. Perdita 
 genus humanum. Consistentia manentia mundus. Penniculo 
 spongiae, quam circumdederunt hysopo cum arundine. 
 Manzeribus de scorto natis. Ideo Iudeos de scorto natos 
 dicit, quia uirum animae suae Christum deserentes Barraban 
 latronem quasi adulterum eligendo secuti sunt. Acetum ex optimo 
 uino fit et dicitur quasi acidum acerbum. Ita et Iudei 
 de patribus de patriarchis nati sunt. Odiosa propago ini-. 
 mica generatio. Bonus Christus dicitur a graeco, quod est boo 

 

 

 
 
 
 I 
 uoco, eo quod omnes naturali bonitate uocat. Dimisit, quia 
 uoluntate mortuus est. Mors non adiit illum sicut homines. Non 
 obeunte deo non moriente diuinitate, obeo significat circumdo, 
 significat et morior. Fatiscunt habundanter resoluuntur, hio 
 hias os aperio. Facit inchoatiuum hisco, hiscis, hinc conponitur 
 fatisco ex graeco, quod est fatos multum, unde affatim aduerbium 
 et fatisco uerbum, quod significat habundanter. Fragore sonitu. 
 Fragor dicitur magnus sonitus, tractum a fractis rebus. Maius 
 templum uocat corpus Christi, quia erat plenum diuinitate. 
 Alumni socii, sicut socius gemit alterum uel discipulus magistrum, 
 ita et illud Christum. Poetice dixit ob dolorem nudasse 
 templum sua pectora uidens Christum mori et hoc secundum Iudeos, 
 apud quos uestis scindebatur, si eis accideret aliquis dolor. Sciendum 
 uero quod duo uela erant in templo: unum interius, alterum 
 exterius, quod exscissum est. Patescit aperitur, ostendit 
 quod significat scissio ueli, reserationem uidelicet legis. Sicut enim 
 facies Moysi uelamine operiebatur, ita lex ante aduentum Christi 
 carnali et litterali intellectu tecta erat Non formauit, non 
 creauit te. Vipereo serpentino. Poetice mortem patrem habuisse 
 illum serpentem, per quem primus homo seductus est, matrem 
 uero eius culpam fuisse, quam idem homo commisit. Ad tempus, 
 ideo dicit ad tempus, quia mox resurrecturus erat post tertium. 
 diem. Per ecbasin per euagationem, quando redit ad narrationem. 
 Et patenti aperto. Cruor dicitur a currendo, quamdiu 
 currit, etiam sanguis cruor uocatur. Mansore habitatore. 
 Nobilis s. locus ex eo, qui illic iacuit. Nobilior, qui inde 
 surrexit. Augebat multiplicabatur. Et referrent illi 
 discipuli dicerent. Signate anulo praesidis. Sigillauerunt 
 sepulchrum sigillo et bulla anulo ipsius Pilati. Excubiis 
 uigiliis. Excubiae dicuntur uigiliae diurnae, sicut uigiliae nocturnae. 
 Sabbata. Sabbata et sabbatum singulariter unum diem demonstrant. 
 Per hoc quod dicit septimum diem, commemorat ultimum 
 ostenditque diem dominicum, qui sequitur, primum esse, quia omne 
 tempus per . VII. dies uoluitur huius saeculi. Cum munere 
 cum unguento aromatibus perfecto. Aromatum genus est unguenti

 
 
 
 et colligitur sicut messis. Dispensans l. perficiens quae circa sepulturam domini erant. Angelica fide fideli narratione 
 angeli; ideo in specie ignis apparuit angelus, ut terreret 
 custodes. Sopitos dormientes. Exuuiae sunt uestimenta 
 mortuorum. Soluere disligare. Contectum uestitum, 
 coopertum. D euectare portare. Fur nunquam diligit moram. 
 Perituros άπὸ ϰοιυου̃ est figura a communi. Non tuba 
 festiuitas, in qua tuba canitis. Non unctus tuus rex. Nec 
 tua uictima, quia in kalendis et in neomeniis in noua luna 
 faciebant Iudei uictimas et elemosynas et magna conuiuia. F u scata 
 denigrata. Synagoga primum sponsa Christi fuit et postea 
 adoratis idolis adulterina facta est et in loco illius Christus sibi, 
 sociauit ecclesiam sicut apostolus dicit: Desponsauit sibi ecclesiam 
 non habentem maculam neque rugam. Beata uirgo Maria praesignat 
 ecclesiam, quia illa casta et uirgo fuit ante partum et post 
 partum, ita ecclesia cottidie spiritaliter filios deo gignit in baptismo 
 et tamen casta permanet fidei integritate. Diuulgans annuntians. 
 Hoc poeticum est. Index indicatrix redeuntis Christi. 
 Duobus discipulis euntibus in castellum Emaus apparuit et in 
 fractione panis se demonstrauit. Obusti assati. Apostatice 
 incredule. Thomas. Thomas interpretatur abyssus. Didym 
 u 8. Didymus interpretatur dubius uel simillimus, quia ex parte 
 similis erat Christo. Limine ianua. Quisquis magus. 
 Ars magica semper uult latere et nunquam demonstrare se nec 
 magus diligit eos, qui requirunt artem eius. Pendula pendentia. 
 Fluctiuagam pisces, qui in fluctibus uagantur. Viam 
 rationem, non uacat a mysterio. Rete plenum fuit. CLIIII. Iste 
 numerus significat numerum electorum. Ret e praedicationem uocat, 
 quia sicut reti pisces, ita animae piorum praedicationibus discipulorum 
 coniunguntur. Dignis fidelibus. Concluditur 
 capitur. Sicut illi rete miserunt in dextra, ita Christus suos in 
 dextera parte beatitudinis. Vlnis brachiis. Ad uestigia 
 imitationem. Olenos graece cubitus, inde ulna dicitur pars brachii. 
 Vnam fidem. Constare permanere. Allegorizat. Piscem aqua

 

 

 
 
 
 baptismum, Christus est panis sicut ipse, Ego sum, inquit, 
 panis uiuus. Spiritus sanctus ignis, quia Spiritus sanctus in 
 linguis igneis apparuit discipulis in die pentecostes. Hinc aqua 
 baptismatis. Epulis ad epulas edendas. Modico paratu 
 parua praeparatione; parua, non luxuriosa, sicut solent facere 
 reges et principes. Ritu ex more, quia antiqui prandentes 
 toris discumbebant. Toris herbis, ubi discubuerunt cum 
 magistro. Operario Petro, oues dicit praedicatores. Bethania 
 ciuitatula est in monte oliueti posita et interpretatur domus 
 oboediens. Dextra aequalem gloriam significat. Dominus non 
 habet dextram dextra pro aequalitate et potestate ponitur. 
 Plurima innumerabilium bonorum discipuli non scripserunt omnia, 
 quae fecit Dominus, sed tantum scripserunt, quantum pertinet 
 ad saluandum genus humanum, quia si facerent, non potuisset 
 mundus capere. Carta dicta a Cartano oppido, ubi primum 
 repertus est usus cartarum, sicut pergamentum a Pergamo oppido. 
 Cartae sunt membranae, membranae autem sunt pelles ouium et 
 dicuntur eo quod a membris ouium exuantur. Descriptis miraculis 
 hortatur poeta secum omnes canere Christo et gratias 
 referre.

IN HVMNVM I. 
 
 Honorem gloriam. O re nostro. Pio i. glorioso. Paractera 
 graece repercussio, inde paractericum carmen, dicitur repercussum 
 eo quod repercutitur unus uersus ab altero, hoc est initium 
 primi fit ultimum secundi. Vnius Adae. Ob meritum 
 ob causam. Minores i. posteri. Vnius Christi. Quae 
 patuit fuit ianua, quia per illam mors intrauit. Iudam uocat 
 iniquum fratrem, quia Christus omnes discipulos suos fratres 
 appellat. Transitus translatio Enoch. Quid amisit 
 qualem locum perdidit. Parent praeparent. De transitu Christi, 
 quia et nos ita transiemus. Aequor diluuium. Archa Noe 
 ex lignis leuigatis fuit dolatis et non habuit magnum pondus.

 

 
 
 
 Similiter iusti non habent pondera criminum. Hostia summa 
 est Isaac. Tacitis tectis, quia immolationem Christi 
 futuram tegebat. Reserat aperit. Heres Iacob, ad quem 
 uenit hereditas Isaac. De Iacob loquitur, quomodo proeliatus est 
 cum angelo. Iacob claudus fuit, quia angelus eum tetigit in neruis, 
 et propter mysterium et ideo Iudei non manducant neruos. Gens 
 Iudeorum. Claudicat in credendo. Venitus uenditus. 
 Venundatus a ueneo, is, quasi uenum eo, sed uenum non 
 est in usu. Fratrem suorum. De Ioseph loquitur. Venditus 
 a Iuda. Reppulit a nobis. Omnia totam terram 
 Aegypti. De Pharaone loquitur. Dum cessant tu similiter 
 semper peris. Sanguine suo. De agno loquitur, quem immolauerunt 
 filii Israel in pascha, de cuius sanguine fecerunt signa in 
 ostiis, quia angelus illa nocte transiebat per totam Aegyptum 
 interficiens omnia primogenita Aegypti, et ubi sanguis erat, nullum 
 malum faciebat. Obruit dimergit. Vnda baptismatis. 
 Refecta saturata. De filiis Israel loquitur, quando pluit illis 
 deus manna. Adoptat eligit. De filiis Israel loquitur, quando 
 adorauerunt idola. Sibi a se. Indicium signum, quia 
 homines ante legem nesciebant habere peccatum, non concupiscentiam, 
 nec ipsam sentiebant esse peccatum, donec insinuant, ut lex 
 dicens \'nec concupisces rem proximi tui\'. En lapis ecce de 
 lapide dicit, unde fluxerunt aquae. Iste lapis significat Christum,, 
 sicut ait apostolus petra autem erat Christus\'. Munus holocausta. 
 Seditiosa: Dathan et Abiron, De filiis Israel loquitur, 
 quando insurgentes contra Moysen uoluerunt eum lapidare, et tunc 
 descendit ignis de caelo super holocaustum et consumpsit illud et 
 maximam partem castrorum in tantum, ut, si Aaron tenens turibulum 
 cum incenso non stetit inter mortuos et uiuos, paene omnes. 
 morerentur. Heres populus, qui egressus est de Aegypto et in 
 deserto fuit mortuus excepto Iosue et Caleb. Et Iosue diuisit terram 
 populo suo; ita Christus disponit beata regna patris suis fidelibus. 
 Muros de Iericho dicit, quando filii Israel ueniebant de Aegypto

 

 
 
 
 sacerdotes portauerunt archam per sex dies, in septima ceperunt ciuitatem. Archa dei caro Christi uel ecclesia. Vellere 
 sub ; de Gedeon loquitur, qui cum uellet proeliari contra 
 Madianitas, petiit signum, ut esset ros super uellus siccata 
 terra et alia nocte esset ros super terram siccato uellero. 
 Vincis o Iephte. Gentes Madianitas; de Iephte loquitur, 
 qui cum pergeret in bellum promisit deo dare in munere quicquid 
 primum inuenisset. Qui et inuenit suam filiam dicens: Non claudam 
 os meum super te, sed deo implebo, quod dixi. Tamen dedit 
 ei spatium II- mensium, ut lugeret uirginitatem suam. Quare 
 hoc? Quia lex maledicebat omnes feminas, quae non haberent 
 semen. Affectum dilectionem, quia plus dilexit deum quam, 
 filiam. Tulit abstulit a nobis. Mandati euangelii de 
 noua lege, ubi legitur: Si aliquis percusserit te in maxillam, praebe 
 ei alteram. Temerante maculante. Mouent ad credulitatem 
 duros Iudeos, licet omnes crederent et signa mouerent, 
 sed omnes duri Iudei credere noluerunt* Tulit attulit. Seruuis 
 generi humano cum debuisset afferre poenas, attulit pro 
 poenis munera. Tulit sustinuit. Vita Christus. Tartarus 
 infernus, tartarus dicitur profunditas inferni apo tartarizin 
 a tremore, quia profunditas alicuius rei tremet. Profanus 
 Adam, quasi sacrilegus peccando. Dura rebelli, quia ex illis 
 discipuli eius fuerunt. Gustato potato, quia pro nostra gente 
 sanguis eius fuit effusus et cotidie potamus ex co. Euinxerat 
 ualde ligauerat. Vincla caritatis apostolis et martyribus, 
 quos non poterant supplicio terrere. Hostes inimici Iudei. 
 Properare aduenturn indicum priorum prophetarum. Munera 
 nostra corpus et sanguinem nostrorum. Priorum prophetarum. 
 Piis sanctis. Sectae hereses plenae sunt in 
 ecclesia. C Corui impii. Columba ecclesia. Prauis, 
 dicitur toruosus, non rectus. Visio Christi remuneratio erit electis 
 et damnatio reprobis. Spiritus longum habet spi, sed maluit poeta 
 corrumpere regulam quam minuere Trinitatem.

IN HVMNVM II. 
 
 Baiolat portat. Secreta caelestia. Collisa pignora interfectos filios. Flexus genu per genu. Centurio 
 dicitur C. homines habens, graece hecatontarchos sicut chiliarchos 
 mille homines habens. Chile mille. Fletu rogitantis supplicantis. 
 Quaedam mulieres. Cheromirram: sicca unguenta, 
 quasi manibus confecta. gero graece siccum, miron unguentum, 
 inde xerofagi sicca comedentes. Et inde miropole taberna 
 dicitur, ubi uenduntur unguenta. Idem est et farmacopole, farma 
 est unguentum, cuius uenditores atque cultores mirocopi uocantur. 
 Chira graece manus, copos labor, inde chirocopi; hinc et copia 
 dicitur, quia omnis substantia ex labore constat. Sic bibliopole dicitur 
 locus, ubi libri uenduntur, quorum uenditores Sosii uocantur. 
 Sanna est obscenus sonitus narium, unde et pro irrisione ponitur. 
 Venditus a Iuda. Leonispessimi. Leo dicitur deus propter 
 fortitudinem, et leo diabolus propter saeuitiam.