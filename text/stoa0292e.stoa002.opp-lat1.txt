Cogitanti mihi (et) una cum animo meo conferenti de 
 fabrica mundi istius, in quo clausi tenemur, etiam uelocitas 
 fabricae ipsius haec est, sicut in libro Moysi continetur, quem 
 de conditione ipsius scripsit, qui genesis appellatur. totam molem 
 istam deus sex diebus ex nihilo in ornamentum maiestatis suae 
 expressit, septimum quietus (a) labore benedictione consecrauit. 
 idcirco igitur quoniam septenario numero dierum et caelestia 
 et terrestria omnia reguntur, principii loco de hac septimana, 
 omnium septimanarum regina, meditabor et prout potuero uirtutis 
 diem in eius consummationem conabor exprimere.

In principio fecit deus lucem eamque duodenario numero 
 horarum die noctuque diuisit, idcirco uidelicet, ut laboribus 
 hominum requiei locum noctem dies superduceret, 
 rursus dies superuinceret ac sic alterna uice labor quiet(e 
 noct)is refoueretur, quies exercitatione rursus diei temperaretur. 
 quarto die fecit duo luminaria in caelo, maius et 
 minus, ut alterum praeesset diei, alterum nocti — solis

 

 

 
 

 
 et lunae — ceteraque sidera posuit in caelo, ut lucerent 
 super terram et discernerent tempora et annos et menses 
 et dies et horas per stationes.

Nunc ratio ueritatis ostenditur, quare dies IIII. tetras 
 nuncupatur, quare usque ad horam nonam ieiunamus (aut) 
 usque ad uesperum aut superpositio usque in alterum diem 
 fiat. mundus itaque iste ex quattuor elementis constat: igne 
 aqua caelo terra. haec igitur quattuor elementa [temporum 
 tetradem faciunt. sol quoque et luna per anni spatium quattuor 
 tempora efficiunt: ueris aestatis autumni hiemis, et 
 haec tempora tetradem faciunt. et ut ex ea re longius enarrem: 
 ecce quattuor animalia ante thronum dei, quattuor euangelia, 
 IIII flumina in paradiso fluentia, IIII generationes populorum 
 ab Adam usque ad Noe, a Noe usque ad Abraham, ab Abraham 
 usque ad Moysen, a Moyse usque ad Christum dominum 
 filium dei. et quattuor animalia: hominis uituli leonis aquilae, 
 et quattuor flumina: Fison Geon Tigris et Eufrates. homo 
 Christus Iesus auctor eorum quae supra memorauimus tetrade 
 ab impiis conprehensus est. itaque ob captiuitatem eius 
 tetradem, ob maiestatem operum suorum et (ut) tempora 
 humanitati salubria, frugibus laeta, tempestatibus tranquilla 
 decurrant, ideo (aut stationem) aut superpositionem facimus.

Die quinto terra et aqua fetus suos ediderunt. die sexto 
 creata sunt quae deerant. ac sic deus hominem de humo 
 instruxit dominum omnium rerum, quas super terram et super 
 aquam creauit. prius tamen angelos atque archangelos creauit,

 

 
 

 
 [hominem finxit] spiritalia terrenis anteponens. prius enim lux, 
 quam caelum et terra. hic dies sextus parasceue appellatur, 
 praeparatio scilicet regni. Adam enimque ad imaginem et 
 similitudinem suam consummauit. idcirco autem prius 
 opera sua consummauit, quam angelos crearet et hominem 
 fabricauit, ne forte adiutores se fuisse falsa dictione adseuera(re)ut. 
 hoc quoque die ob passionem domini Iesu 
 Christi aut stationem deo aut ieiunium facimus.

Die septimo requieuit ab omnibus operibus suis 
 et benedixit eum et sanctificauit. hac die solemus 
 superponere, idcirco, ut die dominico cum gratiarum actione 
 ad panem exeamus. et parasceue superpositio fiat, nequid cum 
 Iudaeis sabbatum obseruare uideamur, quod ipse dominus 
 sabbati Christus per prophetas suos odisse animam suam dicit, 
 quod sabbatum corpore suo resoluit. prius autem, cum ipse 
 Moysi praeciperet, ne circumcisio diem octauam praeteriret, 
 quae die sabbato plerumque incurrit, sicut in euangelio scriptum 
 legimus, Moyses prospiciens duritiam populi illius idcirco die 
 sabbati leuauit manus et se ipsum crucifixit in proelio, quod 
 ab allophylis sabbato (factum est), ut caperentur et [uelut] 
 seueritate legis ad deuitandum disciplinam formarentur.

Et ideo Dauid in psalmo VI. pro die octauo dominum rogat, 
 ne in ira neque in furore suo arguat eum aut iudicet. hic 
 est enim reuera futuri illius iudicii dies octauus, qui extra 
 ordinem septimanae dispositionis excessurus est.

 

 

 
 
 
 Iesus quoque Naue successor Moysi et ipse sabbatum 
 resoluit. die enim sabbati praecepit filiis Israel, ut muros 
 ciuitatis Hiericho tubicinibus circuirent et bellum allophylis 
 indicarent. Matthias autem princeps Iudae sabbatum resoluit. 
 nam praefectum Antiochi regis Syriae sabbato occidit 
 et allophylos sua persecutione subiecit. et apud Mattheum 
 scriptum legimus. Esaias quoque et ceteri collegae eius sabbatum 
 resoluerunt, ut uerum illud et iustum sabbatum septimo 
 miliario annorum obseruaretur. quamobrem septem diebus istis 
 dominus singula milia annorum adsignauit. sic enim cautum 
 est: in oculis tuis, domine, mille anni ut dies una. 
 ergo in oculis dei singula milia annorum constituta sunt: 
 septem enim habeo oculos domini. quapropter, ut memoraui, 
 uerum illud sabbatum est septimum miliarium, in quo Christus 
 cum electis suis regnaturus est.

Septem quoque caeli [sunt] illis diebus conueniunt. sic enim 
 cautum est: uerbo domini caeli firmati sunt et spiritu 
 oris eius omnis uirtus eorum. hi septem spiritus. nomina 
 sunt eorum spiritus, qui supra Christum dei requieuerunt. ut 
 apud Esaiam prophetam cautum est: et requiescit super 
 eum spiritus sapientiae et intellectus, spiritus consilii 
 et uirtutis, spiritus scientiae et pietatis, et 
 repleuit illum spiritus timoris dei. summum ergo caelum 
 sapientiae, secundum intellectus, tertium consilii, quartum 
 uirtutis, quintum scientiae, sextum pietatis, septimum timoris 
 dei. ex hoc ergo tonitrua mugiunt, fulmina extenduntur, ignes

 

 
 

 
 conglobant(ur), trabes ardentes apparent, sidera radiant, comae 
 horribiles coruscant, nonnunquam accedit etiam sol et luna: inuicem 
 uisitantur atque illa ultra formidabilia lumina, radiantia 
 in acie aspectu eius, efficiunt. auctori autem totius creaturae 
 istius—\'uerbo\' cognomen est ei. sic enim dicit pater eius: 
 eructatum est cor meum uerbum bonum. Iohannes 
 euangelista sic dicit: in principio erat uerbum et uerbum 
 erat apud deum et deus erat uerbum. hoc erat in 
 principio apud deum. omnia per ipsum facta sunt et 
 sine eo factum est nihil. ergo primus factus creaturae 
 est, secundus hominis (uel) humani generis, ut ait apostolus. 
 hoc igitur uerbum, cum lucem fecit, sapientia uocatur; cum 
 caelum, intellectus; cum terram et mare, consilium; cum 
 solem et lunam ceteraque clara, uirtus; cum terrae ac mari 
 (fetus) excitat, scientia; cum hominem finxit, pietas; cum 
 hominem benedicit et sanctificat, timor dei nomen habet.

Ecce septem cornula agnuli, septem oculi dei, septem 
 oculi stagnei, [septem oculi], septem spiritus, septem faces 
 ardentes ante thronum dei, septem candelabra aurea, septem 
 ouiculae, septem mulieres apud Esaiam, septem ecclesiae apud 
 Paulum, septem diacones, septem angeli, septem tubae, septem 
 signacula libri, septem septimanae quibus pentecoste concluditur, 
 septem septimanae apud Danihelum, item sexaginta tres

 

 
 

 
 septimanae apud Danihelum, apud Noe septem omnia munda in 
 arca, septem uindictae de Cain, septem anni remittendi debiti. 
 lucerna cum septem orificiis, septem columnae sapientiae 
 in domum Salamonis.

Nunc igitur de ine(na)rrabili gloria dei et prouidentia 
 uideas memorari: tamen, ut mens parua poterit, conabor 
 ostendere. ut Adam illum per septimanam reformauerit atque 
 uniuersae suae creaturae subuenerit, natiuitate filii sui Iesu 
 Christi domini nostri factum est. quis itaque lege dei doctus. 
 quis plenus spiritu sancto non respiciat corde, ea die Gabrihel 
 angelum Mariae uirgini euangelizasse, qua die draco Euam 
 seduxit; ea die spiritum sanctum Mariam uirginem inundasse, 
 qua lucem fecit; ea die in carne esse conuersum, qua terram 
 et aquam fecit; ea die in lacte esse conuersum, qua stellas 
 fecit;. ea die in sanguine, qua terra et aqua fetus suos ediderunt; 
 ea die in carne esse conuersum, qua die hominem de 
 humo instruxit; ea die natum esse Christum, qua hominem 
 finxit; eadem die esse passum, qua Adam cecidit; ea die 
 resurrexisse a mortuis, qua lucem fecit? humanitatem quoque 
 suam septenario numero consummat: natiuitatis, infantiae, 
 pueritiae, adulescentiae, iuuentutis, perfectae aetatis, occasus. 
 Iudaeis quoque humanitatem suam etiam his modis ostendit: 
 cum esurit, sitit, cibum potumque cepit; cum ambulat et 
 secessit: cum super ceruicale dormiuit. cum autem freta orta 
 procella pedibus ingreditur, uentis imperat, aegros 25 
 curat, et clodos reformat, caecos (illuminat, surdos auditione

 

 
 

 
 et mutos) eloquentia instituit, uide eum dominum se esse nuntiare 
 eis.

De duodenario numero dies, ut supra memoraui, per 
 duodenas horas bifarie diuisus est: lucis et noctis. per has 
 5 namque horas menses et anni et tempora et saecula conputantur. 
 constituti sunt itaque sine dubietate diei angeli 
 duodecim, noctis angeli duodecim, pro numero scilicet horarum. 
 hi sunt namque XXIIII testes dierum et noctium, 
 qui sedent ante thronum dei, coronas aureas in capitibus suis 
 10 habentes, quos [in] apocalypsis Iohannis apostoli et euangelistae 
 seniores uocat, idcirco, quia seniores sunt et aliis angelis 
 et hominibus.