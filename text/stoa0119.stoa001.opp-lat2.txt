DOMINO SANCTO AC MERITO VENERABILI PASCASIO DIACONO EVGIPPIVS IN DOMINO SALVTEM. 
 
 Ante hoc ferme biennium, consulatu scilicet Inportuni, 
 epistola cuiusdam laici nobilis ad quondam directa presbyterum 
 nobis oblata est ad legendum, continens uitam Bassi 
 monachi, qui quondam in monasterio montis, cui uocabulum 
 est Titas, super Ariminum commoratus, post in Lucaniae 
 regione defunctus est, uir et multis et mihi notissimus. quam 
 epistolam cum a quibusdam describi cognoscerem, coepi mecum 
 ipse tractare nec non et uiris religiosis edicere, tanta per 
 beatum Seuerinum diuinis effectibus celebrata non oportere 
 celari miracula.

Quae cum auctor epistolae praefatae rescisset, animo prompto 
 remandauit, ut aliqua sibi per me eiusdem sancti Seuerini 
 mitterentur indicia, quibus instructus libellum uitae eius scriberet 
 posterorum memoriae profuturum. hac ego protinus 
 oblatione compulsus commemoratorium nonnullis refertum 
 indiciis ex notissima nobis et cotidiana maiorum relatione 
 composui, non sine magno maerore animi, iniustum scilicet 
 reputans, ut te superstite laicus la nobis hoc opus efficere 
 rogaretur, cui et modus et color operis non sine praesumptione 
 quadam possit iniungi, ne forsitan saeculari tantum litteratura 
 politus tali uitam sermone conscriberet, in quo multorum 
 plurimum laboraret inscitia et res mirabiles, quae diu quadam 
 silentii nocte latuerant, quantum ad nos attinet ignaros liberalium 
 litterarum, obscura disertitudine non lucerent.

sed non 
 ultra lucernae illius igniculum te uelut sole splendente perquiram: 
 tantum ne mihi peritiae tuae radios nube quadam 
 excusationis obducas, imperitiam propriam uidelicet accusando. 
 noli, obsecro, tam duris me uerberare sermonibus, dum dicis: 
 quid tibi aquas expectare de silice? iam utique non expecto 
 de silice plateae saecularis, sed a te, qui spiritalibus spiritalia

 
 
 
 comparans nos de firmissima petra illo quo profluis orationis 
 melle recreabis: de quo iam nectareum suauissimae promissionis 
 gustum dirigens praecipis, ut commemoratorium uel indicia 
 uitae saepe dicti sancti Seuerini transmitterem: quae donec in 
 tuae constructionis libellum transire mereantur, nequaquam 
 animum recensentis offendant.

quisquis enim ad construendam 
 domum architectum requirit, necessariam sollicitus materiem 
 praeparat: quod si moles instar parietum impolitis componatur 
 artifice tardante lapidibus, numquid aedificasse dicendus est, ubi 
 nulla magistri structura prorsus interuenit, nulla rite subicitur 
 fundamenti munitio? sic ego quoque pretiosam materiem ingenio 
 uestro uilissima compositione uix praeparans num putari 
 debeo conscripsisse quod cupio, ubi disciplinae liberalis nulla 
 constructio, nullus grammatici culminis decor extitit?

habet 
 plane certum fundamentum solius fidei, quo sanctum uirum 
 mirandis constat claruisse uirtutibus, quod per manus linguae 
 tuae nunc offero collocandum, de tui operis fastigio laudes 
 Christo debitas redditurus.

IIIa. quoque, precor, uirtutum beneficia sanitatumque remedia, 
 quae uel in itinere uel hic apud eiusdem beatissimi patris 
 memoriam diuina sunt peracta uirtute, digneris adnectere: 
 quae quoniam fidelis portitor, filius uester Deogratias, optime 
 nouit, uerbo commendauimus intimanda, sperantes nos baiuli 
 nomen etiam de tui operis perfectione iugiter esse ducturos,

 

 
 
 
 ut dei fidelissimus famulus tantis uirtutibus opulentus, sicut 
 ad sanctorum gloriam suis per Christi gratiam meritis uehitur, 
 sic ad humanam memoriam tuis litteris consecretur.

Sane patria, de qua fuerit oriundus, fortasse necessario a 
 nobis inquiritur, ut inde, sicut moris est, texendae cuiuspiam 
 uitae sumatur exordium, de qua licet me fatear nullum euidens 
 habere documentum, tamen quid hinc ab ineunte aetate cognouerim 
 non tacebo.

cum multi igitur sacerdotes et spiritales 
 uiri nec non et laici nobiles atque religiosi, uel indigenae uel 
 de longinquis ad eum regionibus confluentes, saepius haesitarent 
 inter se quaerentes, cuius nationis esset uir, quem tantis cernerent 
 fulgere uirtutibus, nec ullus ab eo penitus auderet 
 inquirere, tandem Primenius quidam, presbyter Italiae, nobilis 
 et totius auctoritatis uir, qui ad eum confugerat tempore, quo 
 patricius Orestes inique peremptus est, interfectores eius metuens, 
 eo quod interfecti uelut pater fuisse diceretur, — post 
 multos itaque familiaritatis adeptae dies erupit quasi pro omnibus 
 et ita sciscitatus est dicens: \'domine sancte, de qua prouincia 
 deus his regionibus tale lumen donare dignatus est?\' 
 cui uir dei faceta primum hilaritate respondit:

csi fugitiuum 
 putas, para tibi pretium, quod pro me possis, cum fuero 
 requisitus, offerre\\ his talia serio mox subiciens: \'quid prodest\'

 
 
 
 inquit \'seruo dei significatio loci uel generis sui, cam possit 
 id tacendo facilius uitare iactantiam, utpote sinistram, qua 
 nesciente cupit omne opus bonum Christo donante perficere, 
 quo mereatur dextris socius fieri et supernae patriae cinis 
 adscribi? quam si me indignum ueraciter desiderare cognoscis, 
 quid te necesse est terrenam cognoscere, quam requiris? uerum 
 tamen scito, quia deus, qui te sacerdotem fieri praestitit, ipse 
 me quoque periclitantibus his hominibus interesse praecepit\'.

tali memoratus presbyter responsione conticuit nee quisquam 
 ante uel postea beatum uirum super hac parte percontari praesumpsit. 
 loquela tamen ipsius manifestabat hominem omnino 
 latinum, quem constat ad quandam orientis solitudinem feruore 
 perfectioris uitae fuisse profectum atque inde post ad Norici 
 Ripensis oppida, Pannoniae superiori uicina, quae barbarorum 
 crebris premebantur incursibus, diuina compulsum reuelatione 
 uenisse, sicut ipse clauso sermone tamquam de alio aliquo referre 
 solitus erat, nonnullas orientis urbes nominans et itineris inmensi 
 pericula se mirabiliter transisse significans. haec igitur 
 sola quae retuli, quotiens de beati Seuerini patria sermo ortus 
 est, etiam ipso superstite semper audiui.

indicia uero mirabilis 
 uitae eius huic epistolae coniuncto praelatis capitulis

 

 

 
 
 
 commemoratorio recensita fient, ut rogaui, libro uestri magisterii 
 clariora. superest, ut eius orationibus tuas sociare non desinas 
 et indulgentiam mihi poscere non desistas.

Tempore, quo Attila, rex Hunnorum, defunctus est, utraque 
 Pannonia ceteraque confinia Danuuii rebus turbabantur 
 ambiguis ac primum inter filios eius de optinendo regno 
 magna sunt exorta certamina, qui morbo dominationis inflati 
 materiam sui sceleris aestimarunt patris interitum. tunc itaque 
 sanctissimus dei famulus Seuerinus de partibus orientis 
 adueniens in uicina Norici Ripensis et Pannoniorum paruo, 
 quod Asturis dicitur, oppido morabatur, ubi uiuens iuxta euangelicam 
 apostolicamque doctrinam, omni pietate et castitate 
 praeditus, in confessione catholicae fidei uenerabile propositum 
 sanctis operibus adimplebat.

dum ergo talibus exercitiis roboratus 
 palmam supernae uocationis innocue sequeretur, quodam 
 die ad ecclesiam processit ex more. tunc presbyteris, clero 
 uel ciuibus requisitis coepit tota mentis humilitate praedicere, 
 ut hostium insidias imminentes orationibus et ieiuniis ac 
 misericordiae fructibus inhiberent. sed animi contumaces ac 
 desideriis carnalibus inclinati praedicentis oracula infidelitatis 


 
 
 
 
 suae discrimine probauerunt.

famulus autem dei reuersus ad 
 hospitium, quo ab ecclesiae fuerat custode susceptus, diem et 
 horam imminentis excidii prodens: de contumaci\' ait oppido 
 et citius perituro festinus abscedo\'. inde ad proximum, quod

Comagenis appellabatur, oppidum declinauit hoc barbarorum 
 intrinsecus consistentium, qui cum Romanis foedus inierant, 
 custodia seruabatur artissima nullique ingrediendi aut egrediendi 
 facilis licentia praestabatur. a quibus tamen famulus dei, 
 cum esset ignotus, nec interrogatus est nec repulsus. itaque 
 mox ingressus ecclesiam cunctos de salute propria desperantes 
 ieiunio et orationibus atque elemosynis hortabatur armari, 
 proponens antiquae salutis exempla, quibus diuina protectio 
 populum suum contra opinionem omnium mirabiliter liberasset.

cumque salutem omnium in ipso discriminis articulo promittenti 
 credere dubitarent, senex, qui dudum in Asturis tanti hospitis 
 susceptor exstiterat, uenit atque a portarum custodibus sollicita 
 interrogatione discussus interitum sui oppidi habitu uerboque 
 monstrauit, adiciens eadem die, qua quidam homo dei 
 praedixerat, barbarorum uastatione deletum. quo audito solliciti 
 responderunt: putas non ipse est, qui desperatis rebus dei 
 nobis subsidia pollicetur?\' mox igitur in ecclesia recognito dei 
 famulo senex pedibus eius prostratus aiebat ipsius se meritis 
 liberatum, ne cum ceteris oppidaneis subiret excidium.

His auditis habitatores oppidi memorati incredulitati 
 ueniam postulantes monitis uiri dei sanctis operibus paruerunt 
 ieiuniisque dediti et in ecclesia per triduum congregati errata 
 praeterita castigabant gemitibus et lamentis. die autem tertio, 
 cum sacrificii uespertini sollemnitas impleretur, facto subito 
 terrae motu ita sunt barbari intrinsecus habitantes exterriti, 
 ut portas sibi Romanos cogerent aperire uelociter.

exeuntes 
 igitur conciti diffugerunt, aestimantes se uicinorum hostium 
 obsidione uallatos, auctoque terrore diuinitus, noctis errore 
 confusi, mutuis se gladiis conciderunt. tali ergo aduersariis 
 internecione consumptis diuino plebs seruata praesidio per 
 sanctum uirum armis didicit pugnare caelestibus.

Eodem tempore ciuitatem nomine FauianiB saeua fames 
 oppresserat, cuius habitatores unicum sibi remedium affore 
 crediderunt, si ex supra dicto oppido Comagenis hominem dei 
 religiosis precibus inuitarent. quos ille ad se uenire praenoscens 
 a domino ut cum eis pergeret commonetur. quo cum uenisset, 
 coepit ciuibus suadere dicens:

\'paenitentiae fructibus poteritis 
 a tanta famis pernicie liberari. qui cum talibus proficerent 
 institutis, beatissimus Seuerinus diuina reuelatione cognouit 
 quandam uiduam nomine Proculam fruges plurimas occultasse. 
 quam productam in medium arguit uehementer. \'cur\' inquit 
 \'nobilissimis orta natalibus cupiditatis te praebes ancillam et

 
 
 
 extas auaritiae mancipium, quae est docente apostolo seruitus 
 idolorum? ecce domino famulis suis misericordia consulente 
 tu quid de male paratis facias non habebis, nisi forte frumenta 
 dure negata in Danuuii fluenta proiciens humanitatem piscibus 
 exhibeas, quam hominibus denegasti. quam ob rem subueni 
 tibi potius quam pauperibus ex his quae adhuc te aestimas 
 Christo esuriente reseruare. quibus auditis magno mulier 
 pauore perterrita coepit seruata libenter erogare pauperibus.

igitur non multo post rates plurimae de partibus Raetiarum 
 mercibus onustae quam plurimis insperatae uidentur in litore 
 Danuuii, quae multis diebus crassa Heni fluminis glacie fuerant 
 colligatae: qua dei imperio mox soluta ciborum copias fame 
 laborantibus detulerunt. tunc coeperunt omnes deum insperati 
 remedii largitorem continuata deuotione laudare, qui se tabe 
 diuturnae famis interire crediderant, fatentes euidentius rates 
 extra tempus glaciali solutas frigore serui dei precibus aduenisse.

Per id tempus inopinata subreptione praedones barbari, 
 quaecumque extra muros hominum pecudumque reppererant, 
 duxere captiua. tunc plures e ciuibus ad uirum dei cum 
 lacrimis confluentes inlatae calamitatis exitium retulerunt, 
 simul ostendentes indicia recentium rapinarum.

ille uero

 

 
 
 

 Mamertinum percontatus est, tunc tribunum, qui post episcopus 
 ordinatus est, utrum aliquos secum haberet armatos, cum 
 quibus latrunculos sequeretur instantius. qui respondit: milites 
 quidem habeo paucissimos, sed non audeo cum tanta hostium 
 turba confligere. quod si tua ueneratio praecipit, quamuis 
 auxilium nobis desit armorum, credimus tamen tua nos fieri 
 oratione uictores\'.

dei famulus ait: \'etiam si inermes sunt tlli, 
 milites, nunc ex hostibus armabuntur: nec enim numerus aut 
 fortitudo humana requiritur, ubi propugnator deus per omnia 
 comprobatur. tantum in nomine domini perge uelociter, perge 
 fidenter: nam deo misericorditer praeeunte debilis quisque fortissimus 
 apparebit: dominus pro uobis pugnabit et uos tacebitis. 
 uade ergo festinus, hoc unum ante omnia seruaturus, ut ad me, 
 quos ex barbaris ceperis, perducas incolumes\'.

exeuntes igitur 
 in secundo miliario super riuum, qui uocatur Ticuntia, praedictos 
 latrones inueniunt: quibus in fugam repente conuersis 
 arma omnium sustulerunt, ceteros uinctos ad dei famulum, ut 
 praeceperat, adduxerunt captiuos. quos absolutos uinculis, 
 cibo potuque refectos paucis alloquitur: ite et uestris renuntiate 
 complicibus, ne auiditate praedandi ultra huc audeant propinquare: 
 nam et statim caelestis uindictae iudicio punientur, 
 deo pro suis famulis dimicante, quos ita consueuit superna 
 uirtute protegere, ut tela hostium non eis inferant uulnera, 
 sed arma potius subministrent*.

dimissis itaque barbaris ipse 
 de Christi miraculis gratulatur, de cuius et miseratione

 

 

 
 
 
 promittit numquam illud oppidum hostium praedas ulterius experturum: 
 ciues tantum ab opere dei nec prospera nec aduersa 
 retraherent.

Deinde beatus Seuerinus in locum remotiorem secedens, qui 
 ad Vineas uocabatur, cellula parua contentus, ad praedictum 
 oppidum remeare diuina reuelatione compellitur, ita ut, quamuis 
 eum quies cellulae delectaret, dei tamen iussis obtemperans 
 monasterium haud procul a ciuitate construeret, ubi plurimos 
 sancto coepit informare proposito, factis magis quam uerbis 
 instituens animas auditorum.

ipse uero ad secretum habifcaculum, 
 quod Burcum appellabatur ab accolis, uno a Fauianis 
 distans miliario, saepius secedebat, ut hominum declinata 
 frequentia, quae ad eum uenire consueuerat, oratione continua 
 deo proprius inhaereret. sed quanto solitudinem abditam incolere 
 cupiebat, tanto crebris reuelationibus monebatur, ne 
 praesentiam suam populis negaret afflictis.

proficiebat itaque 
 per singulos dies eius meritum crescebatque fama uirtutum, 
 quae longe lateque discurrens caelestis in eo gratiae signa 
 pandebat. nesciunt enim latere quae bona sunt, cum iuxta 
 sententiam saluatoris nec lucerna sub modio contegi nec in 
 monte posita ciuitas possit abscondi.

inter cetera enim

 

 
 
 
 magnalia, quae illi saluator indulserat, praecipuum abstinentiae 
 munus accipiens carnem suam plurimis subiugabat inediis, 
 docens corpus cibis abundantioribus enutritum animae interitum 
 protinus allaturum.

calciamento nullo penitus utebatur: 
 ita media hieme, quae in illis regionibus saeuiore gelu torpescit, 
 nudis pedibus ambulare contentus singulare patientiae 
 dabat indicium, ad cuius immanitatem frigoris comprobandam 
 testem constat esse Danuuium, ita saepe glaciali nimietate 
 concretum, ut etiam plaustris solidum transitum subministret.

qui tamen talibus per dei gratiam uirtutibus sublimatus intima 
 humilitate fatebatur dicens: ne putetis mei meriti esse quod 
 cernitis: uestrae est potius salutis exemplum. cesset humana 
 temeritas, elationis supercilium comprimatur. ut aliquid boni 
 possimus, eligimur, dicente apostolo: qui elegit nos ante 
 mundi constitutionem, ut essemus sancti etimmaculati 
 in conspectu eius. orate immo pro me, ut non 
 ad condemnationis cumulum, sed ad iustificationis augmentum 
 saluatoris dona proficiant.

haec et his similia solebat proferre 
 eum fletibus, miro erudiens homines humilitatis exemplo, cuius 
 uirtutis fundamento munitus tanta diuini muneris claritate 
 fulgebat, ut ipsi quoque ecclesiae hostes haeretici reuerentissimis 
 eum officiis honorarent.

Rugorum siquidem rex, nomine Flaccitheus, in ipsis 
 regni sui coepit nutare primordiis, habens Gothos ex inferiori 
 Pannonia uehementer infensos, quorum innumera multitudine 
 terrebatur. is ergo beatissimum Seuerinum in suis periculis 
 tamquam caeleste consulebat oraculum. ad quem, dum uehementius 
 turbaretur, adueniens deflebat se a Gothorum principibus 
 ad Italiam transitum postulasse, a quibus se non dubitabat, 
 quia hoc ei denegatum fuerat, occidendum.

tunc ergo a uiro 
 dei hoc responsum praedictus accepit: si nos una catholica 
 fides annecteret, magis me de uitae perpetuitate debuisti 
 consulere: sed quia de praesenti tantum salute sollicitus, quae 
 nobis est communis, interrogas, instruendus ausculta. Gothorum 
 nec copia. nec aduersitate turbaberis, quia cito securus eis 
 discedentibus tu desiderata prosperitate regnabis: tantum ne 
 humilitatis meae monita praetermittas. non te itaque pigeat 
 pacem appetere etiam minimorum, numquam propriis uirtutibus 
 innitaris. maledictus, inquit scriptura, qui confidit 
 in homine et ponit carnem brachium suum et a 
 domino recedit cor eius. disce igitur insidias cauere, 
 non ponere: in lectulo quippe tuo pacifico fine transibis\'.

qui 
 dum tali animatus oraculo laetus abscederet, perlato sibi, 
 quod turba latronum aliquos captiuasset ex Rugis, uirum dei 
 misit protinus consulendum. qui sanctis eum mandatis, ne

 

 
 
 
 praedones sequeretur, domino reuelante praemonuit dicens: si 
 eos secutus fueris, occideris. caue, ne amnem transeas et insidiis, 
 quae tibi in tribus locis paratae sunt, improuida mente 
 succumbas: nam cito nuntius fidelis adueniet, qui te de his 
 omnibus efficiat certiorem).

tunc duo captiuorum ab ipsis 
 hostium sedibus fugientes ea per ordinem retulerunt, quae 
 beatissimus uir Christo sibi reuelante praedixerat. igitur frustratis 
 insidiis aduersantum Flaccitheus incrementis auctus 
 prosperioribus uitam rebus tranquillissimis terminauit.

Post haec autem quidam Rugus genere per annos duodecim 
 incredibili ossuum dolore contritus omni caruerat 
 incolumitate membrorum, cuius cruciatus intolerabilis circumquaque 
 uicinis factus erat ipsa diuturnitate notissimus. itaque 
 nihil proficiente diuersitate remedii tandem uidua mater ad 
 sanctum uirum uehiculo filium deduxit impositum et ante 
 ianuam monasterii proiciens desperatum continuatis fletibus 
 reddi sibi unicum filium precabatur incolumem.

sed uir dei 
 sentiens a se magna deposci fletu commotus aiebat: \'quid 
 opprimor opinione fallaci? cur aestimor posse quod nequeo? 
 non est uirtutis meae praestare tam grandia: consilium tamen 
 do tamquam misericordiam consecutus a deo. tunc mandat 
 mulieri, ut pauperibus aliquid pro suis uiribus largiretur. illa 
 nihil morata uestem, quam induta fuerat, se uelociter exuens 
 egentibus diuidere properabat.

quo audito uir dei feruorem 
 eius admirans iterum mandat, ut suis operiretur amictibus,

 
 
 
 dicens: \'cum filius tuus tec am domino sanante perrexerit, 
 opere uota supplebis\'. indicto igitur paucorum dierum de more 
 ieiunio, fusis ad deum precibus ilico sanauit infirmum atque 
 incolumem suis gressibus ambulantem remisit ad propria.

qui cum postea nundinis frequentibus interesset, stupendum 
 miraculum cunctis uidentibus exhibebat. nonnulli enim dicebant: 
 \'ecce ille, qui fuerat totius corporis putredine tabefactus\': aliis 
 autem, quod ipse esset, omnino negantibus grata contentio 
 nascebatur.

ex illo igitur tempore, quo est reddita sanitas 
 desperato, uniuersa Rugorum gens ad dei famulum frequentans 
 coepit gratulationis obsequium reddere et opem suis postulare 
 langoribus. de aliis etiam gentibus, ad quas tanti miraculi 
 fama peruenerat, multi Christi militem uidere cupiebant.

qua 
 deuotione etiam ante hoc factum quidam barbari, cum ad 
 Italiam pergerent, promerendae benedictionis ad eum intuitu 
 deuerterunt.

Inter quos et Odoacar, qui postea regnauit Italiae, 
 uilissimo tunc habitu iuuenis statura procerus aduenerat. qui 
 dum se, ne humillimae tectum cellulae suo uertice contingeret, 
 inclinasset, a uiro dei gloriosum se fore cognouit. cui

 

 
 
 
 etiam ualedicenti: cuade) inquit cad Italiam, uade, uilissimis 
 nunc pellibus coopertus, sed multis cito plurima largiturus\'.

Feletheus quoque rex, qui et Feba, memorati filius 
 Flaccithei, paternam secutus industriam sanctum uirum coepit 
 pro regni sui frequentare primordiis. hunc coniux feralis et 
 noxia, nomine Giso, semper a clementiae remediis reuocabat. 
 haec ergo inter cetera iniquitatis suae contagia etiam rebaptizare 
 quondam est conata catholicos, sed, ob sancti reuerentiam 
 Seuerini non consentiente uiro, a sacrilega quantocius intentione 
 defecit.

Romanos tamen duris condicionibus aggrauans quosdam 
 etiam Danuuio iubebat abduci. nam cum quadam die in 
 proximo a Fauianis uico ueniens aliquos ad se transferri 
 Danuuio praecepisset, uilissimi scilicet ministerii seruitute 
 damnandos, dirigens ad eam uir dei ut eos dimitteret postulab 
 at. uerum illa facibus feminei furoris exaestuans mandata 
 reportari iussit asperrima. \'ora\' inquit \'tibi, serue dei, in tua 
 cellula delitescens: liceat nobis de seruis nostris ordinare 
 quod uolumus\'.

haec igitur audiens homo dei: \'conifdo* inquit, 
 in domino meo Iesu Christo, quia necessitate compelletur explere 
 quod praua uoluntate despexit*. uelox itaque secuta 
 correptio prostrauit animos arrogantis. quosdam enim aurifices 
 barbaros pro fabricandis regalibus ornamentis clauserat arta 
 custodia. ad hos filius memorati regis admodum paruulus,

 
 
 
 nomine Fredericus, eodem die, quo regina senium dei contempserat, 
 puerili motu concitus introiuit. tunc aurifices infantis 
 pectori gladium imposuere dicentes, quod, si quis ad eos absque 
 iuramenti praesidio ingredi conaretur, paruulum regium 
 primitus transfigentes semet ipsos postea trucidarent, quippe 
 cum sibi nullam spem uitae promitterent, macerati diuturnis 
 ergastulis.

his auditis regina crudelis et impia, uestibus dolore 
 conscissis, talia clamitabat: \'o serue domini, Seuerine, sic, 
 sic a deo tuo inlatae uindicantur iniuriae! hanc mei contemptus 
 ultionem effusis precibus postulasti, ut in mea uiscera 
 uindicares\'! itaque multiplici contritione ac miserabili lamentatione 
 discurrens fatebatur se pro scelere contemptus, quod 
 in seruum dei commiserat, plagae praesentis ultione percelli 
 confestimque directis equitibus ueniam poscens et Romanos, 
 quos eodem die tulerat, pro quibus et rogantem contempserat, 
 retransmisit et aurifices accipientes protinus sacramentum ac 
 dimittentes infantulum pariter et ipsi dimissi sunt.

his auditis 
 reuerentissimus Christi seruus gratias creatori referebat inmensas, 
 qui ob hoc interdum differt uota poscentium, ut fide, 
 spe et caritate crescente, dum minora petitur, maiora concedat. 
 id namque egit omnipotentia saluatoris, ut, dum liberos saeua 
 mulier subicit seruituti, seruientes cogeretur reddere libertati.

quibus mirabiliter impetratis regina statim ad seruum dei 
 properans cum marito monstrat filium, quem fatebatur illius

 

 
 
 
 orationibus de mortis confinio liberatum, promittentes se nequaquam 
 ultra eius iussionibus obuiare.

Magna quoque famulo dei prophetiae gratia praedito 
 in redimendis erat captiuis industria. studiosus etenim insistebat 
 barbarorum dicione uexatos genuinae restituere libertati. 
 interea cuidam cam coniuge liberisque redempto praecepit 
 transuadare Danuuium, ut hominem ignotum in nundinis 
 quaereret barbarorum, quem in tantum diuina reuelatione 
 didicerat, ut etiam signa staturae capillorumque colorem, 
 uultus eius ac uestis habitum indicaret et in qua parte nundinarum 
 reperturus eum foret ostenderet, addens, ut, quicquid 
 ei reperta diceret persona, reuersus sibi maturius intimaret.

profectus itaque cuncta, sicut uir dei praedixerat, miratus 
 inuenit. is igitur ab eodem homine, quem repperisse se 
 mirabatur, interrogatus audiuit dicentem: \'putasne possum 
 inuenire hominem, qui me ad uirum dei, cuius ubique fama 
 diffunditur, qua uoluerit mercede perducat? diu est enim, 
 quod ipsos sanctos martyres, quorum reliquias fero, suppliciter 
 interpello, ut a tali ministerio tandem aliquando soluar indignus, 
 quod huc usque non temeraria praesumptione, sed religiosa 
 necessitate sustinui\'.

tunc nuntius hominis dei eius se aspectibus 
 praesentauit reliquiasque sanctorum ab eo suscipiens uiro 
 dei detulit. qui debito sanctorum Geruasii et Protasii martyrum 
 reliquias honore suscipiens in basilica, quam in monasterio

 
 
 
 construxerat, collocauit officio sacerdotum. quo loco martyrum 
 congregauit sanctuaria plurimorum, quae tamen praeeunte 
 semper reuelatione promeruit, sciens aduersarium saepe subripere 
 sub nomine sanctitatis.

Episcopatus quoque honorem ut susciperet postulatus praefinita 
 responsione conclusit, sufficere sibi dicens, quod solitudine 
 desiderata priuatus ad illam diuinitus uenisset prouinciam, ut 
 turbis tribulantium frequentibus interesset. daturus nihilominus 
 monachis formam sollicitius admonebat beatorum patrum 
 uestigiis inhaerere, quibus sanctae conuersationis adquireretur 
 instructio, adhibendamque operam, ne is, qui parentes reliquit 
 et saeculum, pompae saecularis inleoebras retrorsum 
 aspiciendo cuperet, quas uitauerat, et ad hoc uxoris Loth 
 exemplum terribile proponebat.

memorabat etiam timore 
 domini mortificanda esse incentiua libidinum nec aliter superanda 
 corporeae delectationis asserebat incendia, nisi fuissent 
 per dei gratiam lacrimarum fonte restincta.

Quidam uero, nomine Maurus, basilicae monasterii fuit 
 aedituus, quem beatus Seuerinus redemerat de manibus 
 barbarorum. huic quadam die praecepit dicens: caue, ne 
 hodie digrediaris alicubi: alioquin ab imminenti periculo non 
 cauebis. hic ergo contra praeceptum tanti patris saecularis

 
 
 
 cuiusdam hominis persuasu meridie ad colligenda poma in 
 secundo a Fauianis miliario egressus mox a barbaris Danuuio 
 transuectus est cum suo persuasore captiuus.

in illa hora uir 
 dei, dum in cellula legeret, clauso repente codice: *Maurum* 
 ait \'cito requirite\'. quo nusquam reperto ipse quantocius Histri 
 fluenta praetermeans latrones properanter insequitur, quos 
 uulgus scamaras appellabat. cuius uenerandam praesentiam non 
 ferentes supplices quos ceperant reddidere captiuos.

Dum adhuc Norici Ripensis oppida superiora constarent 
 et paene nullum castellum barbarorum uitaret incursus, tam 
 celeberrima sancti Seuerini flagrabat opinio, ut certatim eum 
 ad se castella singula pro suis munitionibus inuitarent, credentes 
 quod eius praesentia nihil eis eueniret aduersi. quod 
 non sine nutu diuini muneris agebatur, ut omnes eius monitis 
 quasi caelestibus terrerentur oraculis exemploque illius bonis 
 operibus armarentur.

in castellum quoque, cui erat Cucullis 
 uocabulum, deuotionibus accolarum uir sanctus aduenerat 
 euocatus, ubi factum grande miraculum nequeo reticere: quod 
 tamen Marciani, post presbyteri nostri, cinis eiusdem loci, 
 stupenda relatione cognouimus. pars plebis in quodam loco 
 nefandis sacrificiis inhaerebat. quo sacrilegio comperto uir dei 
 multis plebem sermonibus adlocutus ieiunium triduanum per 
 presbyteros loci persuasit indici ac per singulas domos cereos 
 afferre praecepit, quos propria manu unusquisque parietibus

 
 
 
 
 affixit ecclesiae.

tunc psalterio ex more decurso ad horam 
 sacrificii presbyteros et diaconos uir dei hortatus est tota 
 cordis alacritate secum communem dominum deprecari, quatenus 
 ad sacrilegos discernendos lumen suae cognitionis ostenderet. 
 itaque cum multa largissimis fletibus cum eis fixis genibus 
 precaretur, pars maxima cereorum, quos fideles attulerant, 
 subito est accensa diuinitus, reliqua uero eorum, qui praedictis 
 sacrilegiis infecti fuerant uolentesque latere negauerant, 
 inaccensa permansit.

tunc ergo qui eos posuerant diuino 
 declarati examine, protinus exclamantes secreta pectoris satactionibus 
 prodiderunt et suorum testimonio cereorum manifesta 
 confessione conuicti propria sacrilegia testabantur.

o 
 clemens potentia creatoris cereos animosque flammantis! accensus 
 est ignis in cereis et refulsit in sensibus: uisibilis lux 
 naturam cerae liquauit in flammas, at inuisibilis corda 
 fatentum soluebat in lacrimas. quis credat amplius eos quos 
 sacrilegus error inuoluerat postea claruisse bonis operibus, 
 quam eos, quorum cerei fuerant accensi diuinitus?

Alio rursus tempore in finibus eiusdem castelli locustae, 
 frugum consumptrices, insederant copiosae, noxiis morsibus 
 cuncta uastantes. tali ergo peste perculsi mox presbyteri ceterique 
 mansores sanctum Seuerinum summis precibus adierunt 
 dicentes: ut tantae plagae auferatur atrocitas, orationum 
 tuarum experta suffragia postulamus, quae magno dudum

 
 
 
 miraculo in accensis caelitus cereis multum apud dominum 
 ualere conspeximus\'.

quos ipse religiosius allocutus: cnon 
 legistis\' ait \'quid auctoritas diuina peccanti populo praeceperit 
 per prophetam: conuertimini ad me in toto corde 
 uestro, in ieiunio et in fletu, et post pauca: sanctificate, 
 inquit, ieiunium, uocate coetum, congregate 
 ecclesiam et cetera, quae secuntur? explete itaque dignis 
 operibus quae docetis, ut malitiam facile praesentis temporis 
 euadatis: nullus sane ad agrum exeat, quasi humana locustas 
 sollicitudine uetiturus, ne diuina amplius indignatio prouocetur\'.

nee mora, omnibus in ecclesia congregatis unusquisque in 
 ordine suo psallebat ex more. omnis aetas et sexus, qui etiam 
 uoce non poterat, precem deo fletibus offerebat, elemosynae 
 fieri non cessabant, quicquid bonorum operum praesens necessitas 
 exigebat, sicut famulus dei praeceperat, implebatur.

omnibus 
 igitur huiusce modi studiis occupatis quidam pauperrimus opus 
 dei coeptum deserens ad agrum propriae segetis inuisendae 
 causa, quae perparua inter aliorum sata iacebat, egressus est 
 totoque anxius die locustarum nubem impendentem qua potuit 
 exturbauit industria moxque ecclesiam communicaturus intrauit, 
 sed segetem eius exiguam, multis uicinorum circumdatam

 

 
 
 
 frugibus, locustarum densitas deuorauit. quibus ex ea nocte ab 
 illis finibus exterminatis imperio diuino probatum est, quanti 
 ualeat fidelis oratio.

mane quippe sancti operis temerator atque 
 contemptor rursus ad agrum suum male securus egrediens eum 
 locustarum pernicie funditus inuenit abrosum et omnium circumquaque 
 sationes integras: uehementer admirans ad castellum 
 luctuosa uociferatione reuertitur, cumque id quod acciderat indicasset, 
 ad huiusce modi uidendum cuncti exiere miraculum: ubi 
 quasi ad lineam regularem contumacis hominis segetem locustarum 
 morsus ostenderant.

tunc omnium uestigiis prouolutus intercessionibus 
 eorum delicti sui ueniam fusa lamentatione poscebat. 
 ob quam rem monendi occasionem homo dei reperiens 
 docebat uniuersos, ut omnipotenti domino discerent oboedire, 
 cuius imperiis obtemperant et locustae. pauper uero praedictus 
 flebiliter allegabat posse se mandatis oboedire de cetero, si 
 ulla spes sibi, qua uiueret, remansisset.

tunc ergo uir dei 
 ceteros allocutus: \'iustum est\' inquit ut qui proprio supplicio 
 humilitatis uobis et oboedientiae dedit exemplum liberalitate 
 uestra anni praesentis alimenta percipiat\'. collatione itaque 
 fidelium et correptus homo pauperrimus et ditatus didicit, 
 quantum dispendii incredulitas inferat, quantum beneficii suis 
 cultoribus conferat diuina largitio.

Item iuxta oppidum, quod Iuuao appellatur, cum 
 quadam die intrantes basilicam aestatis tempore sollemnitatem 
 uespere reddituri ad accendenda luminaria ignem minime 
 repperissent, flammam concussis ex more lapidibus elicere nequiuerunt, 
 in tantum alterutra hac petrae. conlisione tardantes, 
 ut tempus uespertinae sollemnitatis efflueret. at uir dei genibus 
 humi fixis orabat attentius.

mox igitur in conspectu trium 
 spiritalium qui aderant tunc uirorum cereus, quem manu 
 idem sanctus Seuerinus tenebat, accensus est. quo lucente 
 sacrificio uespertini temporis ex more suppleto gratiae deo 
 referuntur in omnibus, quod factum licet memoratos, qui 
 huic interfuere miraculo, celare uoluerit sicut et multa magnalia, 
 quae per illum diuinis sunt effectibus celebrata, claritas tamen 
 tantae uirtutis occultari non potuit, sed ad magnam fidem 
 ceteros excellenter accendit.

Accidit etiam eiusdem loci quandam mulierem 
 diutino langore uexatam iacere seminecem, exequiis iam paratis, 
 cuius proximi maesto silentio uoces funereas quodam fidei 
 clamore presserunt et ante ostium cellulae sancti uiri corpus 
 iam paene exanime deposuere languentis.

uidens itaque homo 
 dei clausum aditum oppositione lectuli ait ad eos: \'quidnam

 
 
 
 est, quod facere uoluistis\'? responderunt: ut oratione tua uitae 
 reddatur exanimis. tunc ipse lacrimabundus: \'quid* inquit la 
 paruo magna deposcitis? agnosco me prorsus indignum. utinam 
 merear ueniam pro meis inuenire peccatis!\' et illi: \'credimus 
 inquiunt \'quod, si oraueris, reuiuescet.

tunc sanctus 
 Seuerinus fusis ilico lacrimis in oratione prostratus est et 
 muliere protinus assurgente allocutus est eos: nolite quicquam 
 horum meis operibus applicare: hanc enim gratiam fidei uestrae 
 feruor emeruit, et hoc fit in multis locis et gentibus, ut 
 cognoscatur, quod unus sit deus, faciens in caelo et in terra 
 prodigia, excitans perditos in salutem et mortuos uitae restituens. 
 mulier uero sanitate recepta opus agrale die tertio 
 iuxta morem prouinciae propriis coepit manibus exercere.

Quintanis appellabatur secundarum municipium Raetiarum, 
 super ripam Danuuii situm: huic ex alia parte paruus 
 fluuius, cui Businca nomen est, propinquabat. is crebra inundatione 
 Danuuii superfluentis excrescens nonnulla castelli 
 spatia, quia in planum fundatum fuerat, occupabat. ecclesiam 
 etiam loci eius mansores extra muros ex lignis habuere constructam, 
 quae pendula extensione porrecta defixis in altum 
 stipitibus sustentabatur et furculis, cui ad uicem soli tabularum

 
 
 
 erat leuigata coniunctio, quam, quotiens ripas excessisset, 
 aqua superfluens occupabat.

Quintanensium itaque fide sanctus 
 Seuerinus illuc fuerat inuitatus. ubi, cam tempore siccitatis 
 uenisset, interrogat, cur tabulata nudatis obstaculorum tegminibus 
 apparerent. accolae responderunt, quod frequenti 
 fluminis alluuione quicquid fuisset , superstratum continue 
 laberetur. at ipse:. \'sternatur\' inquit super. tabulata nunc in 
 Christi nomine pauimentum: iam uidebitis amodo inuium. 
 caelesti iussione prohibitum\'.

pauimento itaque perfecto ipqe 
 subter naui descendens accepta securi postes facta oratione 
 percussit atque ad aquam fluminis uenerandae. crucis expresso 
 signaculo dixit: (non te sinit dominus meus Iesus Christus 
 hoc signum crucis excedere\'.

ex illo itaque tempore, cum ex 
 more fluuius creuisset in cumulos ambissetque uiciniam, quam 
 solebat, ita spatiis ecclesiae erat inferius, ut numquam saneti 
 patibuli signaculum, quod impresserat homo dei, prorsus 
 excederet.

Accidit autem, ut castelli presbyter memorati admodum 
 uenerabilis, Siluinus nomine, moreretur, et cum in ecclesia 
 feretro posito noctem psallentes duxissent ex more peruigilem, 
 iam claresceute diluculo regauit uir dei fessos presbyteros et 
 diacones uniuersos parumper abscedere, ut post laborem uigiliarum 
 somno se aliquantulum recrearent.

quibus egressis homo 
 dei ostiarium, Maternum nomine, interrogat, utrum omnes, ut

 

 


 
 
 
 dixerat, abscessissent. at illo respondente cunctos abisse: 
 \'nequaquam\' ait sed latet hic quaedam\'. tunc ianitor ecclesiae 
 saepta secundo perlustrans nullum intra ea remansisse testator. 
 uerum Christi miles domino sibi reuelante: \'nescio quis\' ait 
 hic delitescit*. tertio itaque diligentius perscrutans quandam 
 inuenit uirginem consecratam locis se occultioribus abdidisse.

hanc ergo memoratus sic increpauit aedituus: cur istic famulo 
 dei posito tuam credideras posse latere praesentiam\'? at illa: 
 \'pietatis\' inquit \'amor talia me facere persuasit: uidens enim 
 cunctos foras expelli cogitaui mecum, quod senilis Christi 
 inuocata diuina maiestate praesentem . mortuum suscitaret*.

exeunte igitur memorata uirgine homo dei cum presbytero et 
 diacono ianitoribusque duobus in oratione curuatus orauit fletu 
 largissimo, ut opus solitae maiestatis superna uirtus ostenderet. 
 tuno orationem complente presbytero ita cadauer uir beatus 
 alloquitur: \'in nomine domini nostri Iesu Christi, sancte 
 presbyter Siluine, loquere cum fratribus tuis\'.

at ubi oculos 
 defunctus aperuit, uix praesentibus homo dei tacere prae gaudio 
 persuasit. et denuo ad eum: uis) inquit (rogemus dominum, 
 ut te adhuc seruis suis in hac uita condonare dignetur\'? at 
 ille ait: \'per dominum te coniure., ne hic diutius tenear et 
 frauder quiete perpetua, in qua me esse cernebam\'.

statimque 
 reddita oratione quieuit exanimis. hoc autem factum ita 
 sancti Seuerini adiuratione celatum est, ut ante mortem eius 
 non potuisset agnosci: ego tamen haec quae retuli Marci

 
 
 
 subdiaconi et Materni ianitoris relatione cognoui. nam presbyter 
 et diaconus, tanti testes miraculi, ante uirum sanctum, cui 
 iurauerant nulli se quod uiderant prodituros, obisse noscuntur.

Talibus igitur beatus Seuerinus per Christi gratiam 
 muneribus opulentus captiuorum etiam egenorumque tantam 
 curam ingenita sibi pietate susceperat, ut paene omnes per 
 uniuersa oppida uel castella pauperes ipsius industria pascerentur: 
 quibus tam laeta sollicitudine ministrabat, ut tunc se 
 crederet tantummodo saturari uel abundare bonis omnibus, 
 quando uidebat egentum corpora sustentari.

et cum hebdomadarum 
 continuatis ieiuniis minime frangeretur, tamen 
 esurie miserorum se credebat afflictum. cuius largitionem \'tam 
 piam in pauperes plurimi contemplantes, quamuis ex duro 
 barbarorum imperio famis angustias sustinerent, deuotissime 
 frugum suarum decimas pauperibus impendebant. quod mandatum 
 licet cunctis ex lege notissimum, tamen quasi ex ore 
 angeli praesentis audirent, grata deuotione seruabant

Frigus quoque uir dei tantam in nuditate pauperum sentiebat, 
 siquidem specialiter a deo perceperat, ut in frigidissima regione, 
 mirabili abstinentia castigatus, fortis et alacer maneret.

pro 
 decimis autem, ut diximus, dandis, quibus pauperes alerentur, 
 Norici quoque populos missis exhortabatur epistolis. ex qua 
 consuetudine cum ad eum nonnullam erogandarum uestium 
 copiam direxissent, interrogauit eos qui uenerant, si ex oppido

 

 
 
 
 quoque Tigurniae similis collatio mitteretur. respondentibus 
 etiam inde protinus affuturos uir dei nequaquam eos uenire 
 signauit, sed dilatam eorum oblationem praedixit barbaris 
 offerendam. itaque non multum post ciues Tigurniae uario cum 
 obsidentibus Gothis certamine dimicantes uix initi foederis 
 pactione inter cetera etiam largitionem iam in unum collatam, 
 quam mittere famulo dei distulerant, hostibus obtulerunt.

Qiues quoque ex oppido Lauriaco crebra quondam 
 sancti Seuerini exhortatione commoniti frugum decimas pauperibus 
 offerre distulerant. quibus fame constrictis iam maturitate 
 messium flanescente uicina subsidia monstrabantur. at ubi 
 frugibus inprouisae corruptio frugibus nocitura comparuit, 
 mox ad ipsum conuenere prostrati, poenas suae contumaciae 
 confitentes.

miles uero Christi fesads uerbis spiritalibus alleabat 
 dicens: \'si decimas obtulissetis pauperibus, non solum 
 aeterna mercede frueremini, uerum etiam commodis possetis 
 abundare praesentibus. sed quia culpam confessione propria 
 castigatis, de domini pietate polliceor, quod rubigo praesens 
 tam ualida penitus non nocebit: tantum fides uestra ulterius 
 DQV uacillet, uerum ciues ad persoluendas ex illo decimas

 
 
 
 haec promissio reddidit promptiores. tunc, ut solebat, hortatus 
 est indici ieiunium: quo expleto placidus imber desperata» 
 messis amputauit incommoda.

Batauis appellatur oppidum inter utraque flumiJia, 
 Henum uidelicet atque Danuuium, constitutum, ubi beatus 
 Seuerinus cellulam paucis monachis solito more fundauerat, 
 eo quod ipse illuc saepius rogatus a ciuibus adueniret, maxime 
 propter Alamannorum incursus assiduos, quorum rex Gibuldus 
 summa eum reuerentia diligebat.

qui etiam quodam tempore 
 ad eum uidendum desideranter occurrit. cui sanctus obuiam, 
 ne aduentu suo eandem ciuitatem praegrauaret, egressus est, 
 tantaque constantia regem est allocutus, ut tremere coram eo 
 uehementius coeperit, secedensque suis exercitibus indicauit 
 numquam se nee in re bellica nec aliqua formidine tanto 
 fuisse tremore concussum.

cumque dei famulo daret optionem 
 imperandi quae uellet, rogauit doctor piissimus, ut sibi potius 
 praestaturus gentem suam a Romana uastatione cohiberet et 
 captiuos, quos sui tenuerant, gratanter absolueret. tunc rex 
 constituit, ut ex suis aliquem dirigeret ad id opus maturius 
 exsequendum, statimque missus Amantius diaconus e uestigio 
 regem subsequitur eiusque prae foribus excubans multis diebus 
 non potuit nuntiari.

cui re, pro qua directus fuerat, non 

 
 
 
 peracta tristissimo reuertenti apparuit quidam, effigiem sancti 
 praeferens Seuerini, qui eum minaci compellatione perterritum 
 sequi se iussit. cum que pauens et concitus sequeretur, peruenit 
 ad ianuam regis statimque dux ille praeuius ex oculis 
 mirantis euanuit. uerum regis internuntius diaconum unde 
 esset uel quid speraret interrogat. ille rem breuiter insinuans 
 oblatis regi receptisque remeauit epistolis.

dimissus igitur 
 reuexit fere septuaginta captiuos, insuper promissionem regis 
 gratam deferens, qua se spopondit, cum diligenter prouinciam 
 peragrauerit, remissurum quantos in eadem reperturus fuisset 
 numeros captiuorum. pro qua re sanctus Lucillus presbyter 
 postmodum destinatus magnam miserorum copiam ex captiuitate 
 reuocauit.

Per id temporis, quo Romanum constabat imperium, 
 multorum milites oppidorum pro custodia limitis publicis 
 stipendiis alebantur. qua consuetudine desinente simul militares 
 turmae sunt deletae, cum limite Batauino utcumque 
 numero perdurante: ex quo perrexerant quidam ad Italiam 
 extremum stipendium commilitonibus allaturi, quos in itinere 
 peremptos a barbaris nullus agnouerat.

quadam ergo die, dum 
 in sua cellula sanctus Seuerinus legeret, subito clauso codice 
 cum magno coepit lacrimare suspirio, astantes iubens ad fluuium

 
 
 
 properanter excurrere, quem in illa hora humano firmabat 
 oruore respergi, statimque nuntiatum est corpora praefatorum 
 militum \'fluminis impetu ad terram fuisse delata..

Paulinus quidam presbyter ad. sanctum Seuerinum 
 fama eius latius excurrente peruenerat. hic in consortio beati 
 uiri diebus aliquot remoratus, cum redire uellet, audiuit ab 
 eo: \'festina, uenerabilis presbyter, quia cito dilectionem tuam, 
 populorum desideriis, ut credimus, obluctantem, dignitas episcopatus 
 ornabit.

moxque, remqante ad patriae, sermo in eo 
 praedicentis impletus est. nam ciues Tigurniae, quae est metropolis 
 Norici, elegerunt praedictum uirum summi sacerdotii 
 suscipere principatum.

Basilicae extra muros oppidi Batauini in loco nomine 
 Boiotro trans Henum fluuium constitutae, ubi cellulam paucis 
 monachis ipse construxerat, martyrum reliquiae quaerebantur. 
 ingerentibus ergo se presbyteris, ut mitterentur ad sanctuaria 
 deferenda, haec beatus Seuerinus monita proferebat: \'quamuis 
 cuncta mortalium opere constructa praetereant, (haec tamen 
 aedificia prae ceteris celerrime relinquenda sunt\': et ideo pro 
 reliquiis sanctorum nullum laborem debere suscipere, quia et 
 ultro eis sancti Iohannis benedictio deferretur.

interea beatum 

 
 
 
 uirum - ciues oppidi memorati suppliciter adierunt, at pergens 
 ad Febanem, Rugerum principem, mercandi eis licentiam postularet 
 quibus ipse: tempus\' inquit huius oppidi propinquauit, 
 ut desertum, sicut cetera superiora castella cultore 
 destituta, remaneat. quid ergo necesse est locis mercimonia

prouidere, ubi ultra non poterit apparere mreator p) respondentibus 
 illis non se debere contemni, -sed. consueto subleuari 
 regimine quidam presbyter haec : diabolico spiritu - repletus 
 adiecit: \'perge, quaeso, sancte, perge uelociter, ut tuo discessu 
 parumper a ieiuniis et uigiliis I quiescamus)., quo dicto uir dei 
 lacrimis urguebatur\' ingentibus, quod in ridiculam uanitatem 
 cunctis audientibus sacerdos eruperit. aperta namque scurrilitas 
 latentium est testificatio delictorum. sanctus itaque uir cur 
 ita fleret interrogatus a fratribus: uideo inquit plagam 
 grauissimam nobis absentibus huic loco protinus euenturam, 
 et Christi sacraria, quod non sine gemitu cogor exprimere, 
 humano sanguine redundabunt in tantum, at etiam locus iste 
 uiolandus sit\'.

nam in baptisterio loquebatar. ad antiquum 
 itaque , et omnibus maius monasterium suum iuxta muros 
 oppidi Fauianis, quod centum et ultra milibus aberat, Danuuii 
 nauigatione descendit. mox igitur eo descendente Hunumundus 
 paucis barbaris comitatus oppidum, ut sanctus praedixerat, 
 1 »

 
 
 
 Batauis inuasit ac paene cunctis mansoribus in messe detentis 
 quadraginta uiros oppidi, qui ad custodiam remanserant, interemit.

presbyterum quoque illum, qui tam sacrilega; contra 
 famulum Christi in baptisterio fuerat elocutus, ad eundem 
 locum confugientem insequentes barbari peremerunt frustra 
 enim illuc offenso deo ueritatis inimicus accessit, ubi tam 
 imprudenter excesserat.

Igitur sanctissimtis Seuerinus, dam in moiiasterio 
 Fauianis euangelium legeret, oratione suppleta consurgens 
 scafam sibi iubet ilico praeparari et mirantibus ait: \'sit nomen: 
 domini benedictum : \'sanctuariis beatorum martyrum BOS oportet 
 occurrere\'. nec mora : transmeato Danuuio inueniunt hominem 
 considentem in ripa ulteriore fluminis ac multis eos precibus 
 postulantem, ut ad seruum dei, ad quem fama uulgante olim 
 uenire cuperet, duceretur.

mox itaque ei Christi famulo demonstrato 
 suppliciter sancti Iohannis Baptistae reliquias optulit 
 multis apud se seruatas temporibus. quas dei seruus debita 
 ueneratione suscipiens in basilicam sancti Iohannis, sicut praedixerat, 
 ultronea benedictione collatas sacrauit officio sacerdotum.

Ad habitatores praeterea oppidi, quod Iobiaco 
 uocabatur, uiginti et amplius a Batauis milibus disparatum,

 
 
 
 solita uir dei reuelatione commonitus Moderatum nomine, 
 cantorem ecclesiae, destinauit praecipiens, ut habitationem 
 loci illius omnes sine cunctatione relinquerent: mox enim 
 perituros fore, si contemnerent imperata.

aliis ergo de tanto 
 nuntio dubitantibus, aliis prorsus non credentibus iterum misit 
 Quintasium quendam, cui et inlacrimans ait: perge uelocius, 
 denuntians eis, si hac ibidem nocte manserint, sine dubitatione 
 capientur\'. sanctum quoque Maximinum, spiritalis uitae presbyterum, 
 instantius imperat admonere, ut saltem ipse contemptoribus 
 derelictis properaret caelesti misericordia liberari: de quo 
 sibi dei famulus magnam dicebat inesse maestitiam, ne forte 
 salutiferam differendo mandatum imminenti. subiaceret exitio.

praedictus itaque pergens imperata suppleuit, sed presbytero 
 et reliquis incredulitate nutantibus nuntius uiri dei presbytero 
 retinenti se atque hospitalitatis gratiam praebere cupienti 
 nullatenus adquieuit. qua nocte Heruli insperate protinus 
 irruentes oppidumque uexantes plurimos duxere captiuos, presbyterum 
 memoratum patibulo suspendentes. quo audito seruus 
 dei grauiter doluit praemonitos non curasse.

Deinde quidam de Norico, Maximus nomine, ad senium 
 dei frequentare solitus cum uenisset et pro familiaritate, quam

 
 
 
 meruerat, in monasterio sancti uiri diebus aliquot moraretur, 
 eius informatur oraculis patriam suam graue repente exitium 
 subituram. qui acceptis litteris ad sanctum Paulinum episcopum 
 destinatis remeauit instantius.

igitur memoratua antistes 
 litterarum tenore perstructus uniuersa diocesis suae castella 
 scriptis propriis uehementer admonuit, ut triduano ieiunio, 
 quod litterae uiri dei signauerant, exitio uenturae cladis occurrerent.

quibus iussa complentibus -terminato ieiunio ecce 
 Alamannorum copiosissima multitudo feraliter cuncta uastauit. 
 castella uero nullum sensere periculum, quae lorica fidelis 
 ieiunii et laudanda cordis humilitas per uirum propheticum 
 aduersus hostium ferociam fidenter armauerat.

Post haec leprosus quidam Mediolanensis territorii 
 ad sanctum Seuerinum fama eius inuitante perrexerat: hunc 
 sanitatis remedia suppliciter implorantem monachis suis indicto 
 ieiunio commendauit: qui continuo dei gratia operante 
 mundatus est. cumque recepta sanitate redire suaderetur ad 
 patriam, prostrauit se pedibus sancti uiri, petens, ne ulterius 
 ad sua redire cogeretur, cupiens scilicet, ut lepram quoque 
 peccatorum sicut carnis effugeret uitamque in eodem loco fine 
 laudabili, terminaret.

cuius animum religiosum uir dei uehementer 
 admirans paucis monachis paterna iussione praecepit, 
 ut frequentatis cum eo ieiuniis in oratione continua permanerent,

 
 
 
 ut dominus ei quae essent opportuna concederet. tantis. itaque 
 remediis praemunitus intra duorum mensuum spatium 
 uitae mortalis est compedibus absolutus.

Eodem tempore mansores oppidi Quintanensia, creberrimid 
 Alamannorum incursionibus iam defessi, sedes proprias 
 relinquentes in Batauis oppidum migrauerant. sed non latuit 
 eosdem barbaros confugium praedictorum: qua causa plus 
 inflammati sunt credentes, quod duorum populos oppidorum 
 uno impetu praedarentur. sed beatus Seuerinus orationi fortius 
 incubans Romanos exemplis salutaribus multipliciter hortabatur, 
 praenuntians hostes quidem praesentis dei auxilio superandos, 
 sed post uictoriam eos qui contemnerent eius monita 
 perituros.

igitur Romani sancti uiri pfaedictione firmati spe 
 promissae uictoriae aduersus Alamannos instruxerunt aciem, 
 non tam materialibus armis, quam sancti uiri orationibus 
 praemuniti. qua congressione uictis ac fugientibus Alamannis 
 uir dei ita uictores alloquitur: \'filii, ne uestris uiribus palmam 
 praesentis certaminis imputetis, scientes idcirco uos dei nunc 
 praesidio liberatos, ut hinc paruo interuallo temporis, quasi 
 quibusdam concessis indutiis, discedatis. mecum itaque ad 
 oppidum Lauriacum congregati descendite. haec homo dei 
 plenus pietate commonuit.

sed Batauinis genitale solum 
 relinquere dubitantibus sic adiecit: \'quamuis et illud oppidum, 
 quo pergimus, ingruente barbarie sit quantocius relinquendum,

 
 
 
 hine tamen nunc pariter descendamus\'. talia commonentem 
 secuti sunt plurimi, quidam nero reperti sunt contumaces, nec 
 defuit contemptoribus gladius inimici. quicumque enim ibidem 
 contra hominis dei interdicta manserant, Thoringis irruentibus 
 in eadem . hebdomade alii quidem trucidati, alii in captiuitatem 
 deducti poenas dedere contemptui.,.,..

Igitur post excidium oppidorumin superiore parte 
 Danuuii omnem populum in Lauriacum oppidum transmigrantem, 
 qui sancti Seuerini monitis paruerat, assiduis hortatibus 
 praestruebat, ne in sua uirtute confiderent, sed orationibus 
 et ieiuniis atque elemosynis insistentes armis potius spiritalibus 
 munirentur.

praeterea quadam die uir dei cunctos pauperes 
 in una basilica statuit congregari, oleum prout poscebat ratio 
 largiturus: quam speciem in illis locis difficillimam negotiatorum 
 tantum deferebat euectio. igitur tamquam benedictionis 
 accipiendae gratia maior egenorum turba confluxit: pretiosius 
 quippe ibidem huius liquoris alimentum auxit turbam numerum. 
 que poscentium.

tunc uir beatus oratione Gompleta, signo 
 crucis expresso solitum sibi scripturae sanctae sermonem 
 cunctis audientibus exprimens ait: \'sit nomen domini benedictum\'. 
 tunc coepit oleum propria manu ministris implere 
 portantibus, imitatus fidelis seruus dominum suum, qui non

 
 
 
 ministrari uenerat, sed potius ministrare, sequensque uestigia 
 saluatoris gaudebat augeri materiem, quam officio dexterae 
 sinistra nesciente fundebat. completis quippe uasculis pauperum 
 nihil minuebatur in manibus ministrantum.

tantum igitur dei 
 beneficium dum circumstantes tacite mirarentur, unus eorum, 
 cui nomen erat. Pientissimus, nimio timore perterritus exclamauit: 
 domine n* crescit hic caccauus olei et in modum 
 fontis exundat*. sic liquor ille gratissimus prodita uirtute 
 subtr actus est.

statim Chriati famulus exclamans ait: \'quid 
 fecisti, frater ? obstruxisti commoda plurimorum: ignoscat tibi 
 dominus Iesus\'. sic aliquando mulier uidua debitis onerata 
 Helisei prophetae iussis instruitur ex olei stilla, quam habebat, 
 uasa replere quam plurima. quod cum fecisset et adhuc a 
 filiis uasa deposceret, ubi audiuit defecisse numerum, mox 
 stetit et oleum.

Per idem tempus Maximus Noricensis, adus 
 fecimus in superioribus mentionem, fidei calore succensus 
 media hieme, qua regionis illius itinera gelu torpente clauduntur, 
 ad beatum Seuerinum audaci temeritate, uel magis, 
 ut post claruit, intrepida deuotione uenire contendit, conductis 
 plurimis comitibus, qui collo suo uestes captiuis et pauperibus

 

 
 
 
 profuturas, quas Noricorum religiosa collatio profligauerat, 
 baiularent. itaque profecti ad summa Alpium cacumina peruenerunt, 
 ubi per totam noctem nix tanta confluxit, ut eos 
 magnae arboris protectione uallatos uelut ingens fouea demersos 
 excluderet.

et cum de uita sua penitus desperarent, nullo 
 scilicet subueniente remedio, uidit ductor comitum per soporem 
 quendam in effigie uiri dei stantem ae dicentem sibi: \'nolite 
 timere, pergite quo coepistis. hac ergo reuelatione protinus 
 animati cum coepissent fide magis quam. gressibus proficisci, 
 subito diuino nutu ingentis formae ursus e latere ueniens uiam 
 monstraturus apparuit, qui se tempore hiemis speluncis abdere 
 consueuit. mox cupitum reserat iter et per t ducenta ferme 
 milia non ad sinistram deuians, non ad dexteram uiam demonstrauit 
 optabilem.

tanta enim eos intercapedine praecedebat, 
 quanta recenti uestigio semitam praepararet. itaque progrediens 
 bestia per heremi uastitatem uiros, qui egenis deferebant 
 solacia, non reliquit, sed usque ad habitacula hominum qua 
 potuit humanitate perduxit et mox in unam partem officio 
 diuertit expleto, ostendens tanto ducatus officio, quid homines 
 hominibus praestare debeant, quantum caritatis impendere, 
 cum desperantibus iter bestia saeua monstrauerit.

igitur cum 
 seruo dei nuntiarentur qui uenerant, ait: \'sit nomen domini

 
 
 
 benedictum. ingrediantur quibus uiam, qua uenirent, ursus 
 aperuit\' . quo audito illi stupore nimio mirabantur uirum dei 
 referre id quod in absenti prouenerat.

Ciues item oppidi Lauriaci et superioram transfugae 
 castellorum ad suspects loca exploratoribus destinatis hostes 
 quantum bumana poterant sollicitudine praecauebant. quos 
 seruus dei diuinitatis instinctu commonitus praesaga mente 
 praestruxit, ut omnem paupertatis suae sufficientiam intra 
 muros concluderent, quatenus inimicorum feralis excursio nihil 
 humanitatis inueniens statim fame compulsa immania crudelitatis 
 coepta desereret.

haec per quadriduum contestatas 
 aduesperascente iam die Valentem nomine monachum mittens 
 ad sanctum Constantium, eiusdem loci pontificem, et ad ceteros 
 commanentes: hac inquit \'nocte dispositis per muros ex more 
 uigiliis districtius excubate, superuenientis hostis canentes 
 insidias'. at illi nihil aduersi per exploratores sentire se 
 penitus affirmabant.

sed Christi famulus, praemonere non 
 desinens dubitantibus uoce magna clamabat, eadem nocte eos 
 asserens capiendos, nisi imperiis fideliter oboedirent, saepius 
 repetens: me inquit \'me, si mentitus fuero, lapidate. itaque 
 tandem aliquando muris inuigilare compulsi, expleta consueti

 
 
 
 operis in noctis principio psalmodia, cum celeberrimo coepissent 
 uigilare concursu, aceruus faeni comminus positus et 
 facula baiuli nolentis accensus lumen, non incendium reddidit 
 ciuitati.

qua occasione uoeiferantibus cunctis hostes siluarum 
 occultati nemoribus, subito splendore clamoreque perterriti, 
 putantes se praecognitos quieuerunt ac mane facto circumdantes 
 ciuitatem et ubique discurrentes, cum nihil uictualium repperis. 
 sent, direpto animalium grege cuiusdam hominis, qui seruo dei 
 praedicente contumax sua tutare contempserat, recesserunt» 
 illis autem abeuntibus ciues portas egressi haud procul a muris: 
 scalas iacentes inuenerunt, quas ad urbis excidium praeparantes 
 barbari uigilantium clamore turbati nocte iactauerant.

quapropter 
 memorati ciues ueniam a Christi famulo precabantur 
 humiliter, confitentes corda sua lapidibus esse duriora, qui 
 rebus praesentibus agnouerant in sancto uiro gratiam uiguisse 
 propheticam: esset nempe tunc plebs inoboediens uniuersa 
 captiua, nisi eam liberam uiri dei consueta seruasset oratio,, 
 Iacobo apostolo protestante: multum, inquit, ualet oratio 
 iusti assidua\'.

Feletheus, Bugorum rex, qui et Feba, audiens cunctorem 
 reliquias oppidorum, quae barbaricos euaserant gladios, 
 Lauriacum se per dei famulum contulisse, assumpto ueniebat 
 exercitu, cogitans repente detentos abducere et in oppidis sibi

 

 

 
 
 
 tributariis atque uicinis, ex quibus unum erat Fauianis, quae 
 a Rugis tantummodo dirimebantur Danuuio, collocare.

quam 
 ob rem grauiter uniuersi turbati sanctum Seuerinum adiere 
 suppliciter, ut in occursum regis -egrediens eius animum 
 mitigaret. cui tota nocte festinans in uicesimo ab urbe miliario 
 matutinus occurrit. rex ergo aduentum eius protinus 
 expauescens testabatur se illius fatigatione plurimum praegrauatum: 
 causas itaque repentinae occursionis inquirit. cui 
 seruus dei: \'pax\' inquit \'tibi, rex optime.

Christi legatus 
 aduenio, subditis misericordiam precaturus. recole gratiam, 
 diuina beneficia recordare, quibus pater frequenter se sensit 
 adiutum. nam cunctis regni sui temporibus nihil me inconsulto 
 gerere praesumebat. qui monitis salutaribus non resistens 
 crebris prosperitatibus recognouit, quanti ualeret oboedientis 
 animus quantumque triumphatoribus prosit suis non tumere 
 uictoriis\'.

et rex: \'hunc\' inquit cpopulum, pro quo beniuolus 
 precator accedis, non patiar Alamannorum ac Thoringorum 
 saeua depraedatione uastari uel gladio trucidari aut in seruitutem 
 redigi, cum sint nobis uicina ae tributaria oppida, in 
 quibus debent ordinari\'.

cui seruus Christi constanter ita 
 respondit: \'numquid arcu tuo uel gladio homines isti a praedonum 
 uastatione creberrima sunt erepti et non potius dei 
 munere, ut tibi paulisper obsequi ualeant, reseruati? nunc 
 ergo, rex optime, consilium meum ne respuas, fidei meae hos 
 committe subiectos, ne tanti exercitus conpulsione uastentur

 
 
 
 potius quam migrentur. confido enim in domino meo, quod 
 ipse, qui me fecit horum calamitatibus interesse, in perducendis\' 
 eis idoneum faciet promissorem.

his auditis rex modestis 
 allegationibus mitigatus cum suo protinus remeauit exercitu. 
 igitur Romani, quos in sua sanctus Seuerinus fide susceperat, 
 de Lauriaco discedentes pacificis dispositionibus in oppidis 
 ordinati beniuola cum Rugis societate uixerunt. ipse uero 
 Fauianis degens in antiquo suo monasterio nec admonere 
 populos nec praedicere futura cessabat, asserens uniuersos in(de) 
 Romanos ad suas prouincias absque ullo libertatis migraturos 
 incommodo.

Isdem temporibus Odoacar rex sancto Seuerino 
 familiares litteras dirigens, quae speranda duceret, dabat 
 suppliciter optionem, memor illius praesagii, quo eum quondam 
 expresserat regnaturum. tantis itaque sanctus eius alloquiis 
 inuitatus Ambrosium quendam exulantem rogat absolui. cuius 
 Odoacar gratulabundus paruit imperatis.

quo etiam tempore, 
 dum memoratum regem multi nobiles coram sancto uiro 
 humana, ut fieri solet, adulatione laudarent, interrogat quem 
 regem tantis praeconiis praetulissent. respondentibus Odoacarem\': 
 \'Odoacar\' inquit \'integer tredecim et quattuordecim

 

 

 
 
 
 anuos\', (annos) uidelicet integri eius regni significans et his 
 dictis adiecit citius illos quod ipse praedixerat probaturos.

Ab oppidaneis Comagensibus, apud quos prim am 
 quondam innotuerat, beatus Seuerinus suppliciter rogatus 
 aduenit. cuius comperta praesentia unus ex optimatibus 
 Felethei regis filium. suum adolescentem diuturno langore 
 uexatum, cui iam parabat exequia, traiecto Danuuio pedibus eius 
 proiecit et lacrimans: credo\' inquit homo dei, te filio.

meo uelocem impetrare diuinitus sanitatem. tunc data oratione 
 qui semiuiuus allatus fuerat statim incolumis patre mirante 
 surrexit et perfecta protinus reuertitur sospitate.

Elefantiosus etiam quidam, Teio nomine, de toagmquis 
 regionibus sancti Seuerini inuitatus uirtutibus uenit, 
 rogans eius se oratione mundari. accepto itaque ex more 
 praecepto iubetur deum, totius gratiae largitorem, sine cessatione 
 lacrimabiliter exorare.

quid pIura? precibus beati uiri 
 idem leprosus diuina opitulatione mundatus, dum commutat 
 mores in melius, mutare meruit et colorem, regis aeterni 
 magnalia tam suis quam plurimorum uocibus longe lateque 
 denuntians.

Bonosus quoque, monachus beati Seuerini, barbarus 
 genere, qui responsis eius inhaerebat, oculorum imbecillitatem

 
 
 
 plurimam patiebatur medelamque sibi praestari eius oratione 
 poscebat, aegre ferens aduentitios et externos salutaris gratiae 
 sentire praesidia sibique nullam remediorum opem aliquatenus 
 exhiberi.

cui senilis dei: on tibi* inquit \'expedit, o fili, 
 corporeis luminibus aciem habere perspicuam et exterioris 
 oculi clarum praeferre conspectum: ora magis, ut optutus 
 uegetetur interior\', talibus igitur monitis informatus dedit 
 operam corde magis uidendi quam corpore meruitque absque 
 ullo fastidio mirabiliter in orationis effici iugitate continuus 
 et quadraginta fere annis in monasterii excubiis perseuerans 
 eodem quo conuersus est fidei calore transiuit.

In loco Boiotro superius memorato quosdam tres 
 monachos sui monasterii doctor humilis superbiae foeditate 
 respersos dum pro suis singulos excessibus increpatos durare 
 in pernicie comprobasset, orauit, ut eos dominus in adoptionem 
 recipiens filiorum paterno dignaretur flagello corripere. prius 
 ergo quam orationem effusis lacrimis terminaret, uno momento 
 idem monachi daemone corripiente uexati contumaciam sui 
 pectoris uocibus fatebantur.

absit, ut cuiquam hoc crudele 
 uideatur aut noxium, quia traditi sunt huiusmodi homines satanae 
 in interitum carnis, sicut beatus dicit apostolus, ut

 

 
 
 
 spiritus saluus sit in die domini Iesu, cum beatus Ambrosius, 
 Mediolanensis episcopus, seruum Stiliconis, auctorem falsarum 
 epistolarum deprehensum, dixerit oportere tradi satanae, 
 ne talia in posterum auderet admittere: quem eodem momento, 
 cum adhuc sermo esset in ore sacerdotis, spiritus inmundus 
 arreptum coepit discerpere. Seuerus quoque Sulpicius refert

ex relatione Postumiani uirum quendam magnis uirtutibus 
 signisque mirabilem ad expellendam de corde suo iactantiae 
 uanitatem, quam incurrerat, exorasse, \'ut permissa in se mensibus 
 quinque diabolo potestate similis his fieret, quos ipse 
 curauerat\'. idemque post pauca: itaque correptus a daemone, 
 tentus in uinculis, omnia. illa quae energumeni solent ferre 
 perpessus quinto demum mense curatus est, non tantum daemone, 
 sed, quod illi erat utilius atque optatius, uanitate*.

praedictos itaque monachos uir dei delegatos fratribus per 
 dies quadraginta arduis abstinentiae remediis mancipauit. 
 quibus expletis data super eos oratione a potestate daemonis 
 eruit nec solum sanitatem corporis, sed et mentis inpertiit. 
 quo facto et sancto uiro reuerentiae terror adcreuit et ceteros 
 maior disciplinae metus optinuit.

Maroianum monachum, qui postea presbyter ante 
 nos monasterio praefuit, ad Noricum cum Renato fratre 
 direxerat. et cum dies tertius laberetur, ait fratribus: \'orate, 
 carissimi, quia grauis hac hora tribulatio Marcianum comprimit 
 et Renatum, de qua tamen Christi liberabuntur auxilio.

tunc monachi quae ab eo dicta sunt protinus adnotantes, illis 
 post menses plurimos redeuntibus diem horamque periculi, 
 qua barbaros euaserant, indicantibus, sicut signauerant, 
 approbarunt.

Item uir beatissimus Seuerinus uni ex fratribus, 
 nomine Vrso, repente praecepit quadraginta dierum districtiore 
 ieiunio uenturae calamitati, abstinentia ciborum et lamentis, 
 occurrere, dicens: imminet tibi corporale periculum, quod dei 
 praesidio parui panis et aquae remediis expiabis\'. quadragesimo 
 itaque die mortifera papula in brachio ieiunantis apparuit, 
 quam mox ad ipsum ingressus suppliciter demonstrauit.

cui 
 sanctus dei famulus: \'noli\' inquit \'metuere praenuntiatum tibi 
 ante dies quadraginta discrimen\', statimque propria manu 
 signo crucis obducto mirantibus, qui aderant, papula letalis 
 euanuit. hoc unum de domesticis sanitatibus narrasse sufficiat, 
 prolixi operis fastidia declinando. nam saepius suorum aegritudines 
 monachorum Christo sibi reuelante praenuntians isdem 
 quibus praeuidebat muneribus et sanabat.,

A discipulorum quoque suorum oellula spiritalis 
 doctor non longius habitabat, in orationibus uel abstinentia

 
 
 
 iugiter perseuerans: cum quibus tamen matutinas orationes 
 et propriam noctis principio psalmodiam sollemniter adimplebat, 
 reliqua uero orationum tempora in paruo complebat oratorio, 
 quo manebat. in quibus saepe caelestibus firmatus oraculis 
 multa futura per dei gratiam praedicebat, multorum etiam 
 occulta cognoscens, ut opus erat, proferebat in medium et 
 singulis remedia, prout poscebat modus aegritudinis, prouidebat.

stratus eius unum erat in oratorii pauimento cilicium, omni 
 tempore ipso quo uestiebatur amictu, etiam dum quiesceret, 
 utebatur. numquam ante solis occasum nisi certa soluit festiuitate 
 ieiunium. quadragesimae uero temporibus una per 
 hebdomadem refectione contentus aequali uultus hilaritate 
 fulgebat. aliena quasi propria errata deflens quibus poterat 
 praesidiis temperabat.

Deinde post multoB agones et diuturna certamina, cum 
 se idem beatus Seuerinus de hoc saeculo transiturum deo 
 reuelante sensisset, memoratum Rugorum regem Febam cum 
 uxore eius crudelissima, nomine Giso, ad se uenire commonuit.

quem cum salutaribus exhortatus esset affatibus, ut ita cum 
 sibi subiectis ageret, quo se iugiter cogitaret pro statu regni 
 sui rationem domino redditurum, aliisque uerbis intrepide 
 monuisset, protenta manu regis pectus ostendens reginam his 
 interrogationibus arguebat: hanc) inquit animam, Giso, an 
 anrum argentumque plus diligis?) cumque illa maritum se 
 diceret cunctis opibus anteferre, uir dei sapienter adiecit:

 
 
 
 ergo\' inquit desine innocentes opprimere, ne illorum afflictio 
 uestram magis dissipet potestatem: etenim mansuetudinem 
 regiam tu saepe conuellis\'.

at illa: \'cur\' inquit \'nos sic accipis, 
 serue dei?\' cui ipse: contestor ait tuos ego humillimus iam 
 profecturas ad deum, ut ab iniquis actibus temperantes piis 
 insistatis operibus. huc usque regnum uestrum auctore domino 
 prosperatum est: iam ex hoc uos uideritis\'. his monitis rex 
 cum coniuge sufficienter instructi ualedicentes ei profecti sunt.

Tunc sanctus non desinebat de suae migrationis uicinia suos 
 alloqui dulcedine caritatis, quod quidem facere nec ante cessauerat. 
 \'scitote\' inquit \'fratres, sicut filios Israel constat ereptos 
 esse de terra Aegypti, ita cunctos populos terrae huius oportet 
 ab iniusta barbarorum dominatione liberari. etenim omnes 
 cum suis facultatibus de his oppidis emigrantes ad Romanam 
 prouiaciam absque ulla sui captiuitate peruenient.

sed mementote 
 praecepti sancti Ioseph patriarchae, cuius ego indignus 
 et infimus uos attestatione conuenio: uisitatione uisitabit 
 uos deus: tollite ossa mea hinc uobiscum. quod non 
 mihi, sed uobis est profuturum. haec quippe loca nunc 
 frequentata cultoribus in tam nastissimam solitudinem redigentur, 
 ut hostes aestimantes auri se quippiam reperturos 
 etiam mortuorum sepulturas effodiant'.

cuius uaticinii ueritafcem 
 euentus rerum praesentium comprobauit. leuari uero 
 suum corpusculum pater sanctissimus, pietatis prouidus,

 

 
 
 
 argumento praecepit, ut, dum generalis populi transmigratio 
 prouenisset, indiuisa fratrum, quos adquisierat, congregatio 
 proficiscens optentu memoriae eius in uno societatis sanctae 
 uinculo permaneret.

Diem etiam, quo transiturus esset idem beatissimus 
 Seuerinus e corpore, ante duos seu amplius annos hac significatione 
 monstrauit. Epiphaniorum die, cum sanctus se Lucillus 
 presbyter abbatis sui sancti Valentini, Raetiarum quondam 
 episcopi, diem depositionis annua sollemnitate in crastinum 
 celebraturum sollicitus intimasset, idem famulus dei ita 
 respondit: si beatus Valentinus haec tibi celebranda sollemnia 
 delegauit, ego quoque tibi in eodem die uigiliarum mearum 
 studia obseruanda migraturus e corpore derelinquo.

ille his 
 sermonibus tremefactus cum se magis, utpote homo decrepitus, 
 enixius commendaret quasi primitus transiturus, adiecit: (hoc 
 erit, sancte presbyter, quod audisti, nec domini constitutum 
 humana uoluntate praeteriet).

Praeterea Fredericus a fratre suo, Rugorum rege 
 Feba, ex paucis, quae super ripam Danuuii remanserant, 
 oppidis unum acceperat, Fauianis, iuxta quod sanctus Seuerinus, 
 ut retuli, commanebat. ad quem cum idem Fredericus 
 ex more salutaturus accederet, coepit ei Christi miles iter 
 suum enixius indicare, sub contestatione haec proloquens:

 
 
 
 noueris me\' inquit \'quantocius ad dominum profecturum et 
 idcirco monitus praecaueto, ne me discedente aliquid horum, 
 quae mihi commissa sunt, attaminare pertemptes et substantiam 
 pauperum captiuorumque contingas, indignationem dei, quod 
 absit, tali temeritate sensurus\'.

sed Fredericus insperata 
 commonitione perculsus: \'cur\' inquit hac contestatione confundimur, 
 cum non optemus tantis orbari praesidiis et sanctae 
 largitioni tuae, quae omnibus nota est, conferre aliquid deceat, 
 non auferre, quatenus solita, sicut et pater noster Flaccitheus, 
 tua merear oratione muniri, qui experimento didicit sanctitatis 
 tuae meritis se fuisse semper adiutum?\' et ille: qualibet 
 inquit \'occasione cellulam meam uolueris laedere, et hie 
 statim probabis et in futuro solues quam non opto uindictam).

tunc Fredericus promittens se Christi famuli monita seruaturum 
 remeauit ad propria. doctor uero dulcissimus non cessabat 
 suos alloqui per monita discipulos dicens: \'confido de gratia 
 domini mei Iesu Christi, quia uobis in opere suo durantibus 
 et meae memoriae pacata societate coniunctis, aeternae uitae 
 bona tribuet nec praesentium solacia denegabit\'.

Nonis itaque ianuariis coepit tenuiter lateris dolore 
 pulsari. quo durante per triduum medio noctis tempore fratres 
 adesse praecepit, quos de corpore suo commonens et paterna

 
 
 
 informatione corroborans, instanter ac mirabiliter talia prosecutus 
 aiebat:

\'filii in Christo carissimi, scitis, quod beatus 
 Iacob de saeculo recessurus condicione mortis instante fitios 
 suos adesse praecipiens et prepheticae benedictionis affatibus 
 singulos quosque rem unerans mysteriorum arcana prodidit 
 futurorum. nos uero infirmi ac tepidi tantaeque impares pietati 
 hanc praerogatiuam nostris usurpare uiribus non audemus, 
 unum tamen, quod humilitati congruit, non tacebo, mittens 
 ues ad exempla maiorum, quorum intuentes exitum conuersationis 
 imitamini fidem. Abraham namque uocatus a domino 
 fide oboediuit, at exiret in locum, quem accepturus erat in 
 possessionem, et exiit nesciens, quo «enturos esset.

huiua 
 igitur beati patriarchae imitamini fidem, imitamini sanctitatem, 
 terrena despicite, patriam caelestem semper inquirite. confido 
 autem in domino, quod mihi de uobis aeterna lucra prouenient. 
 uideo enim 1109 gaudium meum feruore spiritus ampliasse, 
 amare iustitiam, fraternae caritatis uincula diligere, castitati 
 operam dare, humilitatis regulam custodire: haec, quantum 
 ad hominis spectat intuitum, laudo confidenter et approbo.

sed orate, at quae humanis aspectibus digna sunt aeternae 
 discretionis examine firmentur, quia non, sisut homo uidet, 
 uidet deus. ille siquidem, sicut diuinus sermo denuntiat, 
 omnium corda scrutatur et omnes mentium cogitationes 
 anteuenit. assiduis ergo precibus hoc sperate, 
 ut oculos cordis uestri deus inluminet eosque, sicut optauit

 

 
 
 
 beatus Heliseus, aperiat, quo possitis agnoscare. quanta, nos 
 circumstent adiumenta sanctorum, quanta fidelibus auxilia 
 praeparentur. deus enim nester supplicibus appropinquat.

non 
 desit militantibus deo iugis oratio: non pigeat agere paenitentiam, 
 quem. non puduit facinus perpetrare: non dubitetis, 
 luge.e peccantes, si quo modo offensa diuinitas uestrarum 
 lacrimarum inundatione placetur, quia spiritum contribulatum 
 suum dignatus eat uocare sacrificium. simus igitur corde, 
 humiles, mente tranquilli, delicta omnia praecauentes ac 
 diuinorum semper memores mandatorum, scientes non prodesse 
 nobis humilitatem uestis, nomen monachi, uocabulum religion», 
 speciem pietatis, si circa obseruantiam mandatorum degeneres 
 inueniamur et reprobi.

mores igitur, fiJLii mm canssimi,, 
 proposito suscepto consentiant: grande nefas est peccata 
 sectari etiam hominem saecularem, quanto magis monachos, 
 qui blandimenta saeculi quasi atrocem bestiam fugientes 
 Christum cunctis affectibus praetulerunt, quorum incessus et 
 habitus uirtutis creditur esse documentum? sed quid uos ultra 
 demoror, filii carissimi, longi sermonis affatu?

superest, ut 
 beati apostoli ultima oratione uos prosequar ita dicentis: et 
 nunc commendo uos deo et uerbo gratiae eius, 
 qui potens est conseruare uos et dare hereditatem 
 in omnibus sanctificatis. ipsi gloria in saecula saeculorum. 
 amen.\'

Post huiusmodi igitur aedificationis alloquium cunctos per 
 ordinem ad osculum suum iussit accedere et sacramento 
 communionis accepto fieri se penitus prohibet totumque corpus 
 signo crucis extenta manu consignans, ut psallerent imperauit. 
 quibus maeroris suffusione cunctantibus ipse psalmum protulit 
 ad canendum: Laudate dominum in sanctis eius, 
 omnis spiritus laudet dominum.

sexto itaque iduum 
 ianuariarum die in hoc uersiculo nostris uix respondentibus 
 quieuit in domino, quo sepulto credentes omni modo seniores 
 nostri, quae de transmigratione praedixerat, sicut et multa 
 alia praeteriri non posse locellum ligneum parauerunt, ut, cum 
 praenuntiata populi transmigratio prouenisset, praedictoris 
 imperata complerent.

Fredericus uero beati Seuerini morte comperta, 
 pauper et impius, barbara cupiditate semper immanior, uestes 
 pauperibus deputatas et alia nonnulla credidit auferenda. cui 
 sceleri sacrilegium copulans calicem argenteum ceteraque 
 altaris ministeria praecepit auferri.

quae cum imposita essent 
 sacris altaribus nec auderet directus uilicus ad tale facinus 
 suas manus extendere, quendam militem, Auitianum nomine, 
 compulit diripere memorata. qui quamuis inuitus praecepta 
 perficiens, mox tamen incessabiliter uexatus omnium tremore 
 membrorum daemonio quoque corripitur. is ergo uelociter 
 consilio meliore correxit errata, suscepto namque professionis 
 sanctae proposito in insulae solitudine armis caelestibus

 

 
 
 
 mancipatus militiae commutauit officium.

Frederious autem 
 immemor contestationis et praesagii sancti uiri abrasis omnibus 
 monasterii rebus parietes tantum, quos Danuuio non potuit 
 transferre, dimisit. sed mox in eum ultio denuntiata peruenit: 
 nam intra mensis spatium a Frederico, fratris filio, interfectus 
 praedam pariter amisit et uitam.

quapropter rex Odoacar, 
 Rngis intulit bellum. quibus etiam deuictis et Frederico 
 fugato, patre quoque Feba capto et ad Italiam cum noxia 
 coniuge transmigrato, post audiens idem Odoacar Fredericum 
 ad propria reuertisse statim fratrem suum misit cum multis 
 exercitibus Onoulfum, ante quem denuo fugiens Fredericus ad 
 Theudericum regem, qui tunc apud Nouas, ciuitatem prouinciae 
 Moesiae, morabatur, profectus est.

Onoulfus uero praecepto 
 fratris admonitus uniuersos iussit ad Italiam migrare Romanos. 
 tunc omnes incolae tamquam de domo seruitutis Aegyptiae, ita 
 de cotidiana barbarie frequentissimae depraedationis educti 
 sancti Seuerini oracula cognouerunt. cuius praecepti non 
 immemor uenerabilis noster presbyter tunc Lucillus, dum 
 uniuersi per comitem Pierium compellerentur exire, praemissa 
 cum monachis uespere psalmodia sepulturae locum imperat 
 aperiri.

quo patefacto tantae suauitatis fragrantia omnes nos 
 circumstantes accepit, ut prae nimio gaudio atque admiratione

 
 
 
 prosterneremur in tortam. deinde humaniter aestimantes ossa 
 funeris inueniri disiuncta — nam annus sextus depositionis 
 eius effluxerat — integram corporis compagem repperimus. 
 ob quod miraculum inmensas gratias retulimus omnium conditori,, 
 quia cadauer sancti, in quo nulla aromata fuerant, nulla 
 manna accesserat condientis, cum barba pariter et capillis usque 
 ad illud tempus mansisset inlaesum.

linteaminibus igitur 
 immutatis in loculo multo ante iam tempore praeparato funus 
 includitur, carpente trahentibus equis inpositum mox euehitur 
 cunctis nobiscum prouincialibus idem iter agentibus, qui oppidis 
 super ripam Danuuii derelictis per diuersas Italiae regiones 
 uarias suae peregrinationis sortiti sunt sedes. sancti itaque 
 corpusculum ad castellum, nomine Felethem, † Mulsemensis 
 regionis apportatum est.

Per idem tempus multi uariis occupati langoribua et 
 nonnulli ab spiritibus inmundis oppressi medellam diuinae 
 gratiae sine ulla mora senserunt tunc et mutus quidam ad 
 id castellum suorum miseratione perductus eat. qui dum in 
 oratorio, quo sancti uiri corpusculum super carrum adhuc 
 positum permanebat, alacer peruenisset ac sub eo clauso oris 
 sui ostio in cordis cubiculo supplicaret, ilico lingua eius in

 
 
 
 oratione soluta laudem dixit altissimo.

eumque renersus ad 
 hospitium, quo suscipi consuerat, intarrogatus fuisset; ex more, 
 nutu signoque pulsatus, et orasse et laudem se deo obtulisse 
 clara uoce respondit. quo loquente pauefacti qui eum nouerant, 
 ad oratorium cum clamore currentes sancto Lucillo 
 presbytero simulque nobis, qui cum illo eramus, ignorantibus 
 quod euenerat, indicarunt. tunc omnes exultantes in gaudio 
 diuinae clementiae gratiarum retulimus actionem.

Igitur illustris femina Barbaria beatum Seuerinum, 
 quem fama uel litteris cum suo quondam iugali optime nouerat, 
 religiosa deuotione uenerata est. quae post obitum eius audiens 
 corpusculum sancti in Italiam cum multo labore perductum 
 et usque ad illud tempus terrae nullatenus commendatum 
 uenerabilem presbyterum nostrum Marcianum, sed et cunctam 
 congregationem litteris frequentibus inuitauit.

tunc sancti 
 Gelasii, sedis Romanae pontificis, auctoritate et Neapolitano 
 populo exequiis reuerentibus occurrente in castello Lucullano 
 per manus sancti Victoris episcopi in mausuleo, quod praedicta 
 femina condidit, collocatum est.

Qua celebritate multi langoribus diuersis afflicti, quos 
 recensere longum est, receperunt protinus sanitatem. inter

 

 

 
 
 
 quos quaedam uenerabilis ancilla dei, Processa nomine, cinis 
 Neapolitana, cum grauissimum aegritudinis pateretur incommodum, 
 sancti funeris prouocata uirtutibus in itinere properanter 
 occurrit et ingressa sub uehiculo, quo corpus uenerabile 
 portabatur, statim caruit omnium langore membrorum.

[Tunc et Laudicius quidam caecus, inopinato psallentis 
 populi clamore perculsus, sollicite suos quid esset interrogat. 
 respondentibus, quod cuiusdam sancti Seuerini corpus transiret, 
 compunctus ad fenestram se duci rogat, de qua poterat a 
 sanis eminus multitudo psallentium atque uehiculum sancti 
 corporis contemplari. cumque fenestrae nixus incumberet et 
 oraret, protinus uidit, singillatim nominatimque demonstrans 
 omnes notos atque uicinos. quo facto cuncti, qui audierant, 
 gratias deo lacrimantibus gaudiis retulerunt.

Marinus quoque, primicerius cantorum sanctae ecclesiae 
 Neapolitanae, cum sanitatem post immanissimum langorem 
 recipere pro incessabili capitis dolore non posset, caput uehiculo 
 credens apposuit et mox a dolore liberum subleuauit 
 memorque beneficii semper in die depositionis eius occurrens 
 uoti sacrificium deo cum gratiarum actione reddebat.

Verum multis plura scientibus sufficiat tria de innumeris, 
 quae in ingressu eius gesta sunt, beneficiorum uirtutumque 
 retulisse miracula.] Monasterium igitur eodem loco constructum 
 ad memoriam beati hactenus perseuerat, cuius meritis multi 


 
 
 
 obsessi a daemonibus sunt curati et diuersis obstricti langoribus 
 receperunt ac recipiunt operante dei gratia sanitatem: cui est 
 honor et gloria in saecula saeculorum. amen. 
 
 Habes, egregie Christi minister, commemoratorium, de quo 
 opus efficias tuo magisterio fructuosum.

DOMINO SANCTO SEMPERQVE CARISSIMO EVGIPPIO PBESBVTERO PASCASIVS DIACONVS. 
 
 Frater in Christo carissime, dum nos peritiae tuae facundia 
 et otii felicitate perpendens amaritudines occupationesque 
 multiplices peccatorum retractare contemnis, pudoris iacturam 
 dilectionis contemplatione sustineo.

direxisti commemoratorium, 
 cui nihil possit adicere facundia peritorum, et opus, quod 
 ecclesiae possit uniuersitas recensere, breui reserasti compendio, 
 dum beati Seuerini finitimas Pannoniorum prouincias incolentis 
 uitam moresque uerius explicasti et quae per illum diuina 
 uirtus est operata miracula diuturnis mansura temporibus 
 tradidisti memoriae posterorum — nesciunt facta piorum 
 praeterire cum saeculo — ut omnes praesentem habeant et 
 secum quodam modo sentiant commorari, quibus eum relatio 
 peruexerit lectionis. et ideo, quia tu haec quae a me narranda

poscebus elocutus es simplicius, explicasti facilius, nihil adiciendum 
 labori uestro studio nostro credimus: siquidem aliter

 
 
 
 audita narramus, aliter experta depromimus. facilius uirtutes 
 magistrorum a discipulis exponuntur, quae suggeruntur crebrius 
 conuersatione docentium.

Diuinis charismatibus inspiratus scis, bonorum mentibus 
 excolendis quantum gesta sanctorum utilitatis impertiant, 
 quantum feruoris attribuant, quantum puritatis infundant. 
 de qua re apostolicae uocis auctoritas latius innotescens: forma, 
 inquit, estote gregi, et beatus Paulus Timotheo praecipit: 
 forma esto fidelibus. unde idem apostolus iustorum 
 catalogum summa breuitate contexens ab Abel incipiens 
 insignium uirorum pergit narrare uirtutes.

sic et ille fidelissimus 
 Matathias morti gloriosissimae iam propinquans filiis 
 suis hereditario iure sanctorum exempla distribuit, quorum 
 certaminibus admirandis celebrius excitati animas suas pro 
 legibus sempiternis Sanctitatis feruore contemnerent. nec 
 paterna liberos fefellit instructio: tantum enim profuerunt 
 memoratis facta maiorum, ut aperta fide armatos principes 
 deterrerent, castra sacrilega superarent, cultus arasque daemonicas 
 longe lateque diruerent ciuicamque coronam gestis 
 decorati perennibus splendenti patriae prouiderent.

unde et 
 nos ornamentis sponsae Christi quiddam fraterno ministerio 
 prouideri gaudemus, non quo ullis, ut credo, temporibus 
 defuerit clarior uita maiorum, sed quod domum magni regis 
 plurimorum uexilla trophaeorum habere conueniat. non enim

 

 
 
 
 uera uirtus excluditur numerositate uirtutum, sed optatis 
 successibus eatenus ampliatur.