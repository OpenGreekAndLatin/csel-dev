CVPRIANVS PLEBI IN EVANGELIO STANTI S. 
 
 Vt me satis contristat et animum nostrum grauiter affligit cum 
 nulla mihi scribendi ad uos porrigitur occasio, detrimentum est enim 
 meum uobiscum non colloqui, ita nihil mihi tantam laetitiam hilaritatemque 
 restituit quam cum adest rursus occasio. uobiscum me esse 
 arbitror, cum uobis per litteras loquor. quamquam igitur ita se haec 
 habere quae dico certos uos esse sciam nec quicquam de uerborum meorum 
 ueritate dubitare, tamen etiam argumentum sinceritatem rei 
 asserit: namcam nulla prorsus praeteritur occasio, probatur affectio, 
 quamuis ergo certus sim uos non minus esse in uitae actu graues quam 
 in sacramento fideles: tamen, quoniam non desunt uitiorum assertores 
 blandi et indulgentes patroni qui praestant uitiis auctoritatem et quod 
 est deterius censuram scripturarum caelestium in aduocationem criminum 
 conuertunt, quasi sine culpa innocens spectaculorum ad remissionem 
 animi appetatur uoluptas – nam et eo usque eneruatus est 
 ecclesiasticae disciplinae uigor et ita omni langore uitiorum praecipitatur 
 peius ut non iam uitiis excusatio sed auctoritas detur — placuit

 

 

 
 paucis uos non nunc instruere, sed instructos admonere, ne quia male 
 sunt uincta uulnera sanitatis obductae perrumpant cicatricem. nullum 
 enim malum difficilius extinguitur quam quod faciles reditus habet, 
 dum et multitudinis consensu asseritur et excusatione blanditur.

Non pudet, inquam, non pudet fideles homines et christiani sibi 
 nominis auctoritatem uindicantes superstitiones uanas gentilium cum 
 spectaculis mixtas de scripturis caelestibus uindicare et diuinam, 
 auctoritatem idololatriae conferre. nam quando id quod in honore 
 alicuius idoli ab ethnicis agitur a fidelibus christianis spectaculo frequentatur, 
 et idololatria gentilis asseritur et in contumeliam Dei 
 religio uera et diuina calcatur. pudor me tenet praescriptiones eorum 
 in hac causa et patrocinia referre. \'ubi\', inquiunt, scripta sunt ista, 
 ubi prohibita? alioquin et auriga est Israel Helias et ante aream 
 Dauid ipse saltauit. nabla cynaras aera tympana tibias citharas choros 
 legimus. apostolus quoque dimicans caestus et colluctationis nostrae 
 aduersus spiritalia nequitiae proponit certamen. rursus cum de stadio 
 sumit exempla, coronae quoque collocat praemia. cur ergo homini 
 christiano fideli non liceat spectare quod licuit diuinis litteris scribare\'? 
 hoc in loco non immerito dixerim longe melius fuisse istis 
 nullas litteras nosse quam sic litteras legere. uerba enim et exempla 
 quae ad exhortationem euangelicae uirtutis posita sunt ad uitiorum 
 patrocinia transferuntur: quoniam non ut spectarentur ista scripta

 
 
 
 sunt, sed ut animis nostris instantia maior excitaretur in rebus profuturis, 
 dum tanta est apud ethnicos in rebus non profuturis.

Argnmentum est ergo excitandae uirtutis, non permissio sine 
 libertas spectandi gentilis erroris, ut per hoc animus plus accendatur 
 ad euangelicam uirtutem propter diuina praemia, cum per omnium 
 laborum et dolorum calamitatem concertatur peruenire ad terrena 
 compendia. nam quod Helias auriga est Israelis non patrocinatur 
 spectandis circensibus: in nullo enim circo cucurrit. et quod Dauid 
 in conspectu Dei choros egit nihil adiuuat in theatro sedentes 
 christianos fideles: nulla enim obscoenis motibus membra distorquens 
 desaltauit Graecae libidinis fabulam. nabla cynarae tibiae tympana et 
 citharae Deum cecinerunt, non idolum. non igitur praescribetur ut 
 spectentur illicita. diabolo artifice ex sanctis in illicita mutata sunt. 
 praescribat igitur istis pudor, etiamsi non possunt sanctae litterae. 
 quaedam enim scriptura. magis prouidet in praecipiendo: uerecundiam 
 passa plus interdixit quia tacuit, ueritas ne si ad haec usque descenderit, 
 pessime de fidelibus suis sensisset: nam et plerumque in 
 praeceptis quaedam utilius tacentur. admonent saepe dum interdicuntur. 
 ita etiam tacentur dum diuinis litteris scripta sunt, et praeceptorum 
 loco seueritas loquitur et ratio [docet] quae scriptura conticuit. secum 
 tantummodo unusquisque deliberet et cum persona professionis suae

 
 
 
 loquatur, nihil umquam indecorum geret: plus enim ponderis habebit 
 conscientia. quae nulli se alteri debebit nisi sibi.

Quid scriptura interdixit? prohibuit enim spectari quod prohibet geri. 
 omnia, inquam, ista spectaculorum genera damnauit, quando idololatriam 
 sustulit ludorum omnium matrem, unde haec uanitatis et 
 leuitatis monstra uenerunt. quod enim spectaculum sine idolo, quis 
 ludus sine sacrificio, quod certamen non consecratum mortuo ? quid 
 inter haec christianus fidelis facit: si idololatriam fugit, quid loci ei? 
 quid qui iam sanctus sit de rebus criminosis uoluptatem capit ? quid 
 contra Deum superstitiones probat quas amat dum spectat? ceterum 
 sciat haec omnia inuenta daemoniorum esse, non Dei. impudenter in 
 ecclesia daemonia exorcizat quorum uoluptates in spectaculis laudat: 
 et cum semel illi renuntians rescissa. sit res omnis in baptismate, dum 
 post Christum ad diaboli spectaculum uadit, Christo tamquam diabolo 
 renuntiat. idololatria, ut iam dixi, ludorum omnium mater est, quae 
 ut ad se christiani fideles ueniant blanditur illis per oculorum et 
 aurium uolupta.tem. Romulus Conso quasi consilii deo ob rapiendas 
 Sabinas circenses primus consecrauit, ceteri reliquis. dum urbem 
 fames occupasset, ad aduocationem populi adquisiti sunt ludi scenici

 
 
 
 et Cereri et Libero dicati postmodum reliquisque idolis et mortuis. 
 graeca illa certamina uel in cantibus uel in fidibus uel in uocibus uel 
 m uiribus praesides suos habent uaria daemonia: et quidquid est aliud 
 quod spectantium aut oculos mouet aut delinit aures, si cum sua 
 origine et institutione quaeratur, causam praefert aut idolum aut 
 daemonium aut mortuum. ita diabolus artifex quia idololatriam per 
 se nudam sciebat horreri, spectaculis miscuit, ut per uoluptatem 
 posset amari.

Plura prosequi quid est necesse uel sacrifioioram in ludis genera 
 monstruosa describere, inter quae nonnumquam et homo fit hostia 
 latrocinio sacerdotis, dum cruor etiam de iugalo calidus exceptus 
 spumanti patera, dum adhuc feruet, et quasi sitienti idolo in faciem 
 iactatus crudeliter propinatur, et inter uoluptates spectantium quorundam 
 mors erogatur, ut per cruentum spectaculum saeuire discatur, 
 quasi parum sit homini priuata sua rabies, nisi illam et publice discat. 
 in poenam hominis fera rabida nutritur in deliciis, ut sub spectantium 
 oculis crudelius insaniat. erudit artifex belluam, quae 
 dementior fortasse fuisset, si non illam magister crudelior saeuire 
 docuisset. ergo ut taceam quicquid latius idololatria probat, quam 
 uana sunt ipsa. certamina, lites in coloribus, contentiones in curribus, 
 fauores in honoribus, gaudere quod equus uelocior fuerit,. maerere 
 quod pigrior, annos pecoris computare, consules nosse, aetates discere, 
 prosapiam designare, auos ipsos atauosque memorare. quam hoc

 
 
 
 totum otiosum negotium, immo quam turpiter ignominiosum? hunc, 
 inquam, memoriter totam equini generis sobolem computantem et sine 
 offensa hunc locum magna uelocitate referentem, parentes Christi si 
 perroges, nescit, aut infelicior si scit. quem si rursus perrogem quo 
 ad illud spectaculum itinere peruenerit, confitebitur per lupanarium, 
 per prostitutarum nuda corpora, per lubricam libidinem, per dedecus 
 publicum, per uulgarem lasciuiam, per communem omnium contumeliam. 
 cui ut non obiciam quod fortasse commisit, uidit tamen quod 
 committendum non fuit et oculos ad idololatriae spectaculum per 
 libibinem duxit: ausus secum sanctum in lupanar ducere, si potuisset, 
 qui festinans ad spectaculum dimissus e dominico et adhuc gerens 
 secum ut assolet eucharistiam inter corpora obscoena meretricum 
 Christi sanctum corpus infidelis iste circumtulit plus damnationis 
 meritus de itinere quam de spectaculi uoluptate.

Sed ut ad scenae iam sales muerecundos transitum faciam, 
 pudet referre quae dicuntur, pudet etiam accusare quae fiunt, 
 argumentorum strophas, adulterorum fallacias, mulierum impudicitias, 
 scurriles iocos, parasitos sordidos, ipsos quoque patres 
 familias togatos modo stupidos modo obscoenos, in omnibus 
 stolidos, certis nominibus inuerecundos. et cum nulli hominum 
 aut generi aut professioni ab improbis isto sermone parcatur, 
 ab omnibus tamen ad spectaculum conuenitur. commune dedecus 
 delectat uidelicet uel recognoscere otia uel discere. concurritur

 
 
 
 in illud pudoris publici lupanarium, ad obscoenitatis magisterium, ne 
 quid secreto minus agatur quam quod in publico discitur: et inter 
 ipsas leges docetur quicquid legibus interdicitur. quid inter haec 
 christianus fidelis facit cui uitia non licet nec cogitare, quid oblectatur 
 simulacris libidinis, ut in ipsis deposita uerecundia audacior 
 fiat ad crimina? discit et facere dum consuescit uidere. illas tamen 
 quas infelicitas sua in seruitutem prostituit libidinis publicae 
 occultat locus et dedecus suum de latebris consolantur : erubescunt 
 uideri etiam quae pudorem uendiderunt. at istud publicum monstrum 
 omnibus uidentibus geritur et prostitutarum transitur obscoenitas: 
 quaesitum est quomodo adulterium ex oculis admitteretur. huic 
 dedecori condignum dedecus superducitur, homo fractus omnibus 
 membris et uir ultra muliebrem mollitiem dissolutus, cui ars sit 
 uerba manibus expedire: et propter unum nescio quem nec uirum 
 nec feminam commouetur ciuitas tota ut desaltentur fabulosae antiquitatum 
 libidines. ita amatur quicquid non licet ut quae etiam aetas 
 absconderat, sub oculos memoria reducat.

Non est libidini satis malis suis uti praesentibus , nisi suum de 
 spectaculo faciant in quo etiam aetas superior errauerat. non licet, inquam, 
 adesse christianis fidelibus, non licet omnino nec illis quos ad 
 delinimenta aurium ad omnes ubique Graecia instructos suis uanis 
 artibus mittit. clangores tubae bellicos alter imitatur raucos, alter 
 lugubres sonos spiritu tibiam inflante moderatur, alter cum choris et

 
 
 
 cum hominis canora uoce contendens spiritu suo quem de uisceribus 
 suis superioribus nitens hauserat tibiarum foramina modulatur: nunc 
 effuso et nunc intus recluso ac represso nunc certis foraminibus 
 emisso atque in aerem profuso, item in articulos sonum frangens, 
 loqui digitis elaborat, ingratus artifici qui linguam dedit. quid loquar 
 comicas inutiles curas, quid illas magnas tragicae uocis insanias, 
 quid neruos cum clamore commissos ? haec etiam si non essent 
 simulacris dicata, obeunda tamen et spectanda non essent christianis 
 fidelibus: quoniam etsi non habebant crimen, habent in ae maximam 
 et parum congruentem fidelibus uanitatem.

Nam illa altera reliquorum dementia est manifesta otiosis hominibns 
 negotiatio: in iniuriam suam pinguescit in sagina corpus ut 
 robustius aut feriat aut uapulet, et prima uictoria est ultra modum, 
 humani uentris esurire potuisse, super titulo coronae edacis flagitiosae 
 nundinae: ictibus infelix facies locatur, ut infelicior uenter saginetur. 
 quam foeda praeterea ipsa luctamina, uir infra uirum iacens am* 
 plexibus inhonestis et nexibus implicatur. in tali certamine stare. 
 uiderit quis uincat, pudor uictus est. ecce tibi alter nudus salit, alter 
 orbem aeneum contentis in aerem uiribus iactat. haec gloria eat

 
 
 
 dementiae. denique remoue spectatorem, reddideris uanitatem. fugienda 
 sunt ista christianis fidelibus, ut iam frequenter diximus, tam 
 uana, tam perniciosa, tam sacrilega spectacula: et oculi nostri sunt et 
 aures custodiendae. cito in hoc assuescimus quod audimus, celere in id 
 quod uidemus. nam cum mens hominis ad uitia ipsa ducitur, sibi 
 quid faciet, si habuerit exempla? natura corporis lubrica quae sponte 
 corruit quid faciet, si fuerit impulsa ? auocandus est animus ab istis.

Habet christianus spectacula meliora, si uelit, habet ueras et 
 profuturas uoluptates, si se recollegerit: et ut omittam illa quae nondum 
 contemplari potest, habet istam mundi pulcritudinem quam 
 uideat atque miretur, solis ortum aspiciat, rursus occasum mutuis 
 uicibus dies noctesque reuocantem, globum lunae temporum cursus 
 incrementis suis detrimentisque signantem, astrorum micantes choros 
 et assidue de summa mobilitate fulgentes, anni totius per uices 
 membra diuisa et dies ipsos cum noctibus per horarum spatia 
 digestos et terrae molem libratam cum montibus et profusa flumina 
 cum suis fontibus, extensa maria cum suis fluctibus atque litoribus, 
 interim constantem pariter summa conspiratione nexibusque concordiae 
 extensum aerem medium tenuitate sua cuncta uegetantem, 
 nunc imbres contractis nubibus profundentem, nunc serenitatem 
 refecta raritate reuocantem et in omnibus istis incolas proprios, in

 
 
 
 aere auem, in aquis piscem, in terra hominem. haec, inquam, et alia 
 item opera diuina sint christianis fidelibus spectacula. quod theatrum 
 humanis manibus exstructum istis operibus poterit comparari? magnis 
 licet lapidum molibus exstruatur, cristae sunt montium altiores, 
 et auro licet tecta laquearia reluceant, astrorum fulgore uincentur: 
 numquam humana opera mirabitur quisquis se recognouerit filium 
 Dei. deicit se de culmine generositatis suae qui admirari aliquid 
 post Deum potest.

Scriptftris, inquam, sacris incumbat christianus fidelis: ibi inueniet 
 condigna fidei spectacula. uidebit instituentem Deum mundum suum 
 et cum ceteris animalibus homines illam admirabilem fabricam 
 melioremque facientem. spectabit mundum in delictis suis, iusta 
 naufragia, piorum praemia impiorumque supplicia, maria populo 
 siccata et de petra rursus populo maria porrecta. spectabit de caelo 
 descendentes messes, non ex areis aratro impressas: inspiciet flumina 
 transitus siccos refrenatis aquarum agminibus exhibentia: uidebit in 
 quibusdam fidem cum igne luctantem, religione superatas feras et in 
 mansuetudinem conuersas: intuebitur et animas ab ipsa iam morte reuocatas: 
 considerabit etiam de sepulcris admirabiles ipsorum consummatorum 
 iam uitas corporum redactas. et in his omnibus iam maius uidebit 
 spectaculum, diabolum illum qui totum detriumphauerat mundum sub 
 pedibus Christi iacentem. quam hoc decorum spectaculum, fratres, 
 quam iocundum, quam necessarium? intueri semper spem suam et 
 oculos aperire ad salutem suam. hoc est spectaculum quod uidetur 
 etiam luminibus amissis. hoc est spectaculum quod non exhibet 
 praetor aut consul, sed qui est solus et ante omnia et super omnia,

 
 
 
 immo ex quo omnia, pater Domini nostri Iesu Christi, cui laus et 
 honor in saecula saeculorum. opto uos, fratres, bene ualere.