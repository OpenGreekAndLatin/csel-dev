Cum moneat Dominus et dicat: uos estis sal terrae 
 cumque esse nos iubeat ad innocentiam simplices et tamen cum, 
 simplicitate prudentes, quid aliud, fratres dilectissimi, quam 
 prouidere nos conuenit et sollicito corde uigilantes subdoli hostis 
 insidias intellegere pariter et cauere, ne qui Christum sapientiam 
 Dei patris induimus minus sapere in tuenda salute uideamur? 
 neque enim persecutio sola metuenda est et ea quae subruendis 
 ac deiciendis semis Dei aperta inpugnatione grassantur, 
 facilior cautio est ubi manifesta formido est, et ad certamen 
 animus ante praestruitur, quando se aduersarius confitetur. plus 
 timendus est et cauendus inimicus, cum latenter obrepit, cum 
 per pacis imaginem fallens occultis accessibus serpit, unde et

 

 

 

 


 
 nomen serpentis accepit. ea est eius semper astutia, ea est circumueniendi 
 hominis caeca et latebrosa fallacia. sic ab initio 
 statim mundi fefellit et uerbis mendacibus blandiens rudem animam 
 incauta credulitate decepit: sic dominum ipsum temptare 
 conatus, quasi obreperet rursus et falleret, latenter accessit: intellectus 
 tamen est et retusus et ideo prostratus quia agnitus 
 adque detectus.

Ynde nobis exemplum datum est ueteris hominis uiam fugere, 
 uestigiis Christi uincentis insistere, ne denuo incauti in mortis 
 laqueum reuoluamur sed ad periculum prouidi accepta inmortalitate 
 potiamur. inmortalitatem autem potiri quomodo possumus, 
 nisi ea quibus mors expugnatur et uincitur Christi mandata seruemus 
 ipso monente et dicente: si uis ad uitam uenire, 
 serua mandata, et iterum: si feceritis quod mando 
 nobis, iam non dico uos seruos sed amicos. hos denique 
 fortes dicit et stabiles, hos super petram robusta mole fundatos, 
 hos contra omnes tempestates et turbines saeculi inmobili 
 et inconcussa firmitate solidatos. qui audit, inquit, uerba 
 mea et facit ea, similabo eum uiro sapienti, qui 
 aedificauit domum suam super petram. descendit 
 pluuia, aduenerunt flumina, uenerunt uenti et inpegerunt 
 in domum illam: et non cecidit. fundata 
 enim fuit super petram. uerbis igitur eius insistere, quaecumque 
 et docuit et fecit discere et facere debemus. ceterum 
 credere se in Christo quomodo dicit, qui non facit quod Christus

 

 


 
 facere praecepit? aut unde perueniet ad praemium fidei qui fidem 
 non uult seruare mandati? nutet necesse est et uagetur et spiritu 
 erroris abreptus uelut puluis quem uentus excutit uentiletur 
 nec ambulando proficiet ad salutem qui salutaris uiae non tenet 
 ueritatem.

Cauenda sunt autem non solum quae sunt aperta adque manifesta 
 sed et astutae fraudis subtilitate fallentia. quid uero astutius 
 quidue subtilius, quam ut Christi aduentu detectus ac prostratus 
 inimicus, postquam lux gentibus uenit et sospitandis hominibus 
 salutare lumen effulsit, ut surdi auditum gratiae spiritalis 
 admitterent, aperirent ad Dominum oculos caeci, infirmi 
 aeterna sanitate reualescerent, clodi ad ecclesiam currerent, muti 
 claris uocibus et precibus orarent, uidens ille idola derelicta et 
 per nimium credentium populum sedes suas et templa deserta 
 excogitauerit nonam fraudem, ut sub ipso christiani nominis 
 titulo fallat incautos? haereses inuenit et schismata, quibus subuerteret 
 fidem, ueritatem corrumperet, scinderet unitatem. quos 
 detinere non potest in uiae ueteris caecitate circumscribit et decipit 
 noui itineris errore. rapit de ipsa ecclesia homines et, dum 
 sibi adpropinquasse iam lumini adque euasisse saeculi noctem 
 uidentur, alias nescientibus tenebras rursus infundit, ut cum 
 euangelio Christi et cum obseruatione eius et lege non stantes 
 christianos se uocent et ambulantes in tenebris habere se lumen 
 existiment blandiente aduersario adque fallente, qui secundum 
 apostoli uocem transfigurat se uelut angelum lucis et ministros 
 subornat suos uelut ministros iustitiae adserentes noctem pro 
 die, interitum pro salute, desperationem sub obtentu spei,

 

 

 


 
 perfidiam sub praetexto fidei, antichristum sub uocabulo Christi, 
 ut dum uerisimilia mentiuntur, ueritatem subtilitate frustrentur. 
 hoc eo fit, fratres dilectissimi, dum ad ueritatis originem 
 non reditur nec caput quaeritur nec magisterii caelestis doctrina 
 seruatur.

Quae si quis consideret et examinet, tractatu longo adque argumentis 
 opus non est. probatio est ad fidem facilis conpendio 
 ueritatis. loquitur Dominus ad Petrum: ego tibi dico, inquit, 
 quia tu es Petrus et super istam petram aedificabo 
 ecclesiam meam, et portae inferorum non uincent 
 eam. dabo tibi claues regni caelorum: et quae ligaueris 
 super terram erunt ligata et in caelis, et quaecumque 
 solueris super terram erunt soluta et in caelis. 
 super unum aedificat ecclesiam, et quamuis apostolis omnibus 
 post resurrectionem suam parem potestatem tribuat et dicat: sicut u t 
 misit me pater et ego mitto uos. accipite Spiritum 
 sanctum: si cuius remiseritis peccata, remittentur 
 illi: si cuius tenueritis, tenebuntur, tamen ut

 

 


 
 unitatem manifestaret, unitatis eiusdem originem ab uno incipientem. 
 sua auctoritate disposuit. hoc erant utique et ceteri apostoli quod 
 fuit Petrus, pari consortio praediti et honoris et potestatis, sed 
 exordium ab unitate proficiscitur, ut ecclesia Christi una monstretur. 
 quam unam ecclesiam etiam in cantico canticorum Spiritus 
 sanctus ex persona Domini designat et dicit: una est columbamea, 
 perfecta mea, una est matri suae, electa 
 genetrici suae. hanc ecclesiae unitatem qui non tenet tenere 
 se fidem credit? qui ecclesiae renititur et resistit in ecclesia 
 se esse confidit? quando et beatus apostolus Paulus hoc idem 
 doceat et sacramentum unitatis ostendat dicens: unum corpus 
 et unus spiritus, una spes uocationis uestrae, unus 
 Dominus, una fides, unum baptisma, unus Deus.

Quam unitatem tenere firmiter et uindicare debemus, maxime 
 episcopi qui in ecclesia praesidemus, ut episcopatum quoque 
 ipsum unum adque indiuisum probemus. nemo fraternitatem 
 mendacio fallat, nemo fidem ueritatis perfida praeuaricatione

 

 


 
 corrumpat. episcopatus unus est, cuius a singulis in solidum pars 
 tenetur. ecclesia una est quae in multitudinem latius incremento 
 fecunditatis extenditur, quomodo solis multi radii sed lumen 
 unum, et rami arboris multi sed robur unum tenaci radice fundatum, 
 et cum de fonte uno riui plurimi defluunt, numerositas 
 licet diffusa uideatur exundantis copiae largitate, unitas tamen 
 seruatur in origine. auelle radium solis a corpore, diuisionem 
 lucis unitas non capit: ab arbore frange ramum, fractus germinare 
 non poterit: a fonte praecide riuum, praecisus arescit. sic 
 et ecclesia Domini luce perfusa per orbem totum radios suos porrigit: 
 unum tamen lumen est quod ubique diffunditur, nec unitas 
 corporis separatur. ramos suos in uniuersam terram copia ubertatis 
 extendit, profluentes largiter riuos latius pandit: unum tamen 
 caput est et origo una et una mater fecunditatis successibus 
 copiosa: illius fetu nascimur, illius lacte nutrimur, spiritu eius 
 animamur.

Adulterari non potest sponsa Christi, incorrupta est et pudica. 
 unam domum nouit, unius cubiculi sanctitatem casto pudore 
 custodit. haec nos Deo seruat, haec filios regno quos generauit 
 adsignat. quisque ab ecclesia segregatus adulterae iungitur a 
 promissis ecclesiae separatur, nec perueniet ad Christi praemia 
 qui reliquit ecclesiam Christi. alienus est, profanus est, hostis 
 est. habere non potest Deum patrem qui ecclesiam non habet 
 matrem. si potuit euadere quisque extra arcam Noe fuit, et qui 
 extra ecclesiam foris fuerit euadit. monet Dominus et dicit: qui

 

 


 
 non est mecum aduersus me est, et qui non mecum 
 colligit spargit. qui pacem Christi et concordiam rumpit 
 aduersus Christum facit: qui alibi praeter ecclesiam colligit 
 Christi ecclesiam spargit. dicit Dominus: ego et pater unum 
 sumus. et iterum de Patre et Filio et Spiritu sancto scriptum 
 est: et tres unum sunt. et quisquam credit hanc unitatem 
 de diuina firmitate uenientem, sacramentis caelestibus cohaerentem 
 scindi in ecclesia posse et uoluntatum conlidentium diuortio 
 separari? hanc unitatem qui non tenet, non tenet Dei legem, 
 non tenet Patris et Filii fidem, uitam non tenet et salutem.

Hoc unitatis sacramentum, hoc uinculum concordiae inseparabiliter 
 cohaerentis ostenditur, quando in euangelio tunica Domini 
 Iesu Christi non diuiditur omnino nec scinditur, sed sortientibus 
 de ueste Christi, quis Christum potius indueret, integra uestis 
 accipitur et incorrupta adque indiuidua tunica possidetur. loquitur 
 ac dicit scriptura diuina: de tunica autem, quia de 
 superiore parte non consutilis sed per totum textilis 
 fuerat, dixerunt ad inuicem: non scindamus 
 llam sed sortiamur de ea, cuius sit. unitatem ille portabat 
 de superiore parte uenientem id est de caelo et a patre uenientem 
 quae ab accipiente ac possidente scindi omnino non poterat, 
 sed totam semel et solidam firmitatem inseparabiliter obtinebat. 
 possidere non potest indumentum Christi qui scindit et 
 diuidit ecclesiam Christi. contra denique cum Salomone moriente

 

 


 
 regnum eius et populus scinderetur, Achias propheta Hieroboam 
 regi obuius factus in campo in duodecim scissuras uestimentum 
 suum discidit dicens: sume tibi decem scissuras, quia 
 haec dicit Dominus: ecce scindo regnum de manu 
 Salomonis et dabo tibi decem sceptra, et duo sceptra 
 erunt ei propter seruum meum Dauid et propter 
 Hierusalem ciuitatem quam elegi, ut ponam nomen 
 meum illic. cum duodecim tribus Israel scinderentur, uestimentum 
 suum propheta Achias discidit. at uero quia Christi 
 populus non potest scindi, tunica eius per totum textilis et 
 cohaerens diuisa a possidentibus non est: indiuidua, copulata, 
 conexa ostendit populi nostri qui Christum induimus concordiam 
 cohaerentem. sacramento uestis et signo declarauit ecclesiae 
 unitatem.

Quis ergo sic sceleratus et perfidus, quis sic discordiae furore 
 uesanus, ut aut credat scindi posse aut audeat scindere unitatem 
 Dei, uestem Domini, ecclesiam Christi? monet ipse in euangelio 
 suo et docet dicens: et erunt unus grex et unus pastor. 
 et esse posse uno in loco aliquis existimat aut multos pastores 
 aut greges plures? apostolus item Paulus hanc eandem nobis 
 insinuans unitatem obsecrat et hortatur et dicit: obsecro, inquit, 
 uos, fratres, per nomen Domini nostri Iesu 
 Christi, ut id ipsum dicatis omnes et non sint in uobis 
 schismata: sitis autem compositi in eodem sensu 
 et in eadem sententia. et iterum dicit: sustinentes

 

 


 
 inuicem in dilectione, satis agentes seruare unitatem 
 spiritus in coniunctione pacis. stare tu et uiuere putas 
 posse de ecclesia recedentem, sedes sibi alias et diuersa domicilia 
 condentem? cum dictum sit ad Rhaab, in qua praeformabatur 
 ecclesia: patrem tuum et matrem tuam et fratres tuos 
 et totam domum patris tui colliges ad te ipsam in 
 domum tuam, et erit omnis qui exierit ostium domus 
 tuae foras, reus sibi erit, item sacramentum Paschae 
 nihil aliud in Exodi lege contineat quam ut agnus qui in 
 figura Christi occiditur in domo una edatur. loquitur Deus dicens: 
 in domo una comedetur, non eicietis de domo carnem 
 foras. caro Christi et sanctum Domini eici foras non potest 
 nec alia ulla credentibus praeter unam ecclesiam domus est. 
 hanc domum, hoc unanimitatis hospitium designat et denuntiat 
 Spiritus sanctus in psalmis dicens: Deus qui inhabitare 
 facit unanimes in domo. in domo Dei, in ecclesia Christi 
 unanimes habitant, concordes et simplices perseuerant.

Idcirco et m columba uenit Spiritus sanctus: simplex animal 
 et laetum est, non felle amarum, non morsibus saeuum, non 
 unguium laceratione uiolentum, hospitia humana diligere, unius 
 domus consortium nosse, cum generant simul filios edere, cum 
 commeant uolatibus inuicem cohaerere, communi conuersatione 
 uitam suam degere, oris osculo concordiam pacis agnoscere, legem 
 circa omnia unanimitatis inplere. haec est in ecclesia noscenda 
 simplicitas, haec caritas obtinenda, ut columbas dilectio 
 fiaternitat imitetur, ut mansuetudo et lenitas agnis et ouibus 
 aequetur. quid facit in pectore christiano luporum feritas et

 

 


 
 canum rabies et uenenum letale serpentum et cruenta saeuitia 
 bestiarum? gratulandum est, cum tales de ecclesia separantur, 
 ne columbas, ne oues Christi saeua sua et uenenata contagione 
 praedentur. cohaerere et coniungi non potest amaritudo cum dulcedine, 
 caligo cum lumine, pluuia cum serenitate, pugna cum 
 pace, cum fecunditate sterilitas, cum fontibus siccitas, cum 
 tranquillitate tempestas. nemo existimet bonos de ecclesia posse 
 discedere: triticum non rapit uentus nec arborem solida radice 
 fundatam procella subuertit: inanes paleae tempestate iactantur, 
 inualidae arbores turbinis incursione uertuntur. hos execratur et 
 percutit Iohannes apostolus dicens: ex nobis exierunt, sed 
 non [fuerunt ex nobis. si enim fuissent ex nobis, 
 mansissent nobiscum.

Hinc haereses et factae sunt frequenter et fiunt, dum peruersa 
 mens non habet pacem, dum perfidia discordans non tenet unitatem. 
 fieri uero haec Dominus permittit et patitur manente propriae 
 libertatis arbitrio, ut dum corda et mentes nostras ueritatis 
 discrimen examinat, probatorum fides integra manifesta 
 luce clarescat. per apostolum praemonet Spiritus sanctus et dicit: 
 oportet et haereses esse, ut probati manifesti sint 
 in uobis. sic probantur fideles, sic perfidi deteguntur, sic et 
 ante iudicii diem hic quoque iam iustorum adque iniustorum 
 animae diuiduntur et a frumento paleae separantur. hinc sunt 
 qui se ultro aput temerarios conuenas sine diuina dispositione 
 praeficiunt, qui se praepositos sine ulla ordinationis lege constituunt, 
 qui nemine episcopatum dante episcopi sibi nomen adsumunt: 
 quos designat in psalmis Spiritus sanctus sedentes in

 

 


 
 pestilentiae cathedra, pestes et lues fidei, serpentis ore fallentes 
 et corrumpendae ueritatis artifices, uenena letalia linguis pestiferis 
 euomentes: quorum sermo ut cancer serpit, quorum tractatus 
 pectoribus et cordibus singulorum mortale uirus infundit.

Contra eiusmodi clamat Dominus, ab his refrenat et reuocat 
 errantem plebem suam dicens: nolite audire sermones 
 pseudoprophetarum, quoniam uisiones cordis eorum 
 frustrantur eos. locuntur sed non ab ore Domini. 
 dicunt eis qui abiciunt uerbum Dei: pax erit uobis 
 et omnibus ambulantibus in uoluntatibus suis, 
 omnis qui ambulat errore cordis sui non uenient 
 super te mala. non locutus sum ad eos, et ipsi prophetauerunt. 
 si stetissent in substantia mea et 
 andissent uerba mea et si docuissent populum meum, 
 conuertissem eos a malis cogitationibus eorum. hos 
 eosdem denuo Dominus designat et denotat dicens: me dereliquerunt 
 fontem aquae uitae et effoderunt sibi lacus 
 detritos qui non possunt aquam portare. quando aliud 
 baptisma praeter unum esse non possit, baptizare se opinantur: 
 uitae fonte deserto uitalis et salutaris aquae gratiam pollicentur. 
 non abluuntur illic homines sed potius sordidantur, nec 
 purgantur delicta sed immo cumulantur. non Deo natiuitas illa 
 sed diabolo filios generat. per mendacium nati ueritatis promissa 
 non capiunt: de perfidia procreati fidei gratiam perdunt. ad pacis

 

 


 
 praemium uenire non possunt qui pacem Domini discordiae furore 
 ruperunt.

Nec se quidam uana interpretatione decipiant, quod dixerit 
 Dominus: ubicumque fuerint duo aut tres collecti in 
 nomine meo, ego cum eis sum. corruptores euangelii adque 
 interpretes falsi extrema ponunt et superiora praetereunt, 
 partis memores et partem subdole conprimentes: ut ipsi ab 
 ecclesia scissi sunt, ita capituli unius sententiam scindunt. Dominus 
 enim cum discipulis suis unanimitatem suaderet et pacem: 
 dico, inquit, nobis quoniam si duobus ex uobis conuenerit 
 in terra, de omni re, quamcumque petieritis, 
 continget nobis a patre meo qui in caelis est. ubicumque 
 enim fuerint duo aut tres collecti in nomine 
 meo, ego cum eis sum, ostendens non multitudini 
 sed unanimitati deprecantium plurimum tribui. siduobus, inquit, 
 ex uobis conuenerit in terra: unanimitatem prius 
 posuit, concordiam pacis ante praemisit: ut conueniat nobis, fideliter 
 et firmiter docuit. quomodo autem potest ei cum aliquo 
 conuenire, cui cum corpore ipsius ecclesiae et cum uniuersa fraternitate 
 non conuenit? quomodo possunt duo aut tres in nomine 
 Christi colligi quos constet a Christo et ab eius euangelio separari 
 ? non enim nos ab illis, sed illi a nobis recesserunt et cum 
 haereses et schismata postmodum nata sint, dum conuenticula 
 sibi diuersa constituunt, ueritatis caput adque originem reliquerunt. 
 Dominus autem de ecclesia sua loquitur et ad hos qui sunt 
 in ecclesia loquitur, ut si ipsi concordes fuerint, si secundum

 

 


 
 quod mandauit et monuit duo aut tres licet collecti unanimiter 
 orauerint, duo aut tres licet sint, inpetrare possint de Dei maiestate 
 quod postulant. ubicumque fuerint duo aut tres, 
 ego, inquit, cum eis sum, cum simplicibus scilicet adque 
 pacatis, cum Deum timentibus et Dei praecepta seruantibus. cum 
 his duobus uel tribus licet esse se dixit, quomodo et cum tribus 
 pueris in camino ignis fuit et quia in Deum simplices adque 
 inter se unanimes permanebant, flammis ambientibus medios 
 spiritu roris animauit, quomodo apostolis duobus in custodia. 
 clausis, quia simplices, quia unanimes erant, ipse adfuit, ipse 
 resolutis carceris claustris, ut uerbum quod fideliter praedicabant 
 multitudini traderent, ad forum rursus inposuit. quando 
 ergo in praeceptis suis ponit et dicit: ubi fuerint duo aut 
 tres, ego cum eis sum, non homines ab ecclesia diuidit qui 
 instituit et fecit ecclesiam, sed exprobrans discordiam perfidis et 
 fidelibus pacem sua uoce commendans ostendit magis esse se 
 cum duobus aut tribus unanimiter orantibus quam cum dissidentibus 
 plurimis plusque inpetrari posse paucorum concordi prece 
 quam discordiosa oratione multorum.

Ideo et cum orandi legem daret, addidit dicens: et cum steteritis 
 ad orationem, remittite si quid habetis aduersus 
 aliquem, ut et pater uester qui in caelis est 
 remittat peccata uobis. et ad sacrificium cum dissensione 
 uenientem reuocat ab altari et iubet prius concordare cum fratre, 
 tunc cum pace redeuntem Deo munus offerre, quia nec ad Cain 
 munera respexit Deus: neque enim habere pacatum Deum

 

 


 
 poterat qui cum fratre pacem per zeli discordiam non habebat. 
 quam sibi igitur pacem promittunt inimici fratrum? quae sacrificia 
 celebrare se credunt aemuli sacerdotum? secum esse Christum, 
 cum collecti fuerint, opinantur qui extra Christi ecclesiam colliguntur?

Tales etiam si occisi in confessione nominis fuerint, macula 
 ista nec sanguine abluitur: inexpiabilis et grauis culpa discordiae 
 nec passione purgatur. esse martyr non potest qui in ecclesia non 
 eat: ad regnum peruenire non poterit qui eam quae regnatura 
 est dereliquit. pacem nobis Christus dedit, concordes adque unanimes 
 esse praecepit, dilectionis et caritatis foedera incorrupta 
 adque inuiolata mandauit: exhibere se non potest martyrem qui 
 fraternam non tenuit caritatem. docet hoc et contestatur Paulus 
 apostolus dicens: et si habuero fidem ita ut montes 
 transferam, caritatem autem non habeam, nihil sum: 
 et si in cibos distribuero omnia mea et si tradidero 
 corpus meum ut ardeam, caritatem autem non habeam, 
 nihil proficio. caritas magnanima est, caritas 
 benigna est, caritas non aemulatur, non inflatur, 
 non inritatur, non agit perperam, non cogitat 
 malum, omnia diligit, omnia credit, omnia sperat, 
 omnia sustinet. caritas numquam excidet. numquam, 
 inquit, excidet caritas. haec enim semper in regno erit, haec 
 in aeternum fraternitatis sibi cohaerentis unitate durabit. ad regnum 
 caelorum non potest peruenire discordia, ad praemium 
 Christi qui dixit: hoc est mandatum meum ut diligatis

 

 

 
 
 
 inuicem, quemadmodum dilexi uos, pertinere non poterit 
 qui dilectionem Christi perfida dissensione uiolauit. qui 
 caritatem non habet Deum non habet. Iohannis beati apostoli 
 uoxest: Deus, inquit, dilectio est et qui manet in dilectione 
 in Deo manet et Deus in illo manet. cum 
 Deo manere non possunt qui esse in ecclesia Dei unanimes noluerunt. 
 ardeant licet flammis et ignibus traditi uel obiecti bestiis 
 animas suas ponant, non erit illa fidei corona sed poena perfidiae 
 nec religiosae uirtutis exitus gloriosus sed desperationis interitus. 
 occidi talis potest, coronari non potest. sic se christianum 
 esse profitetur, quomodo et Christum diabolus saepe mentitur 
 ipso Domino praemonente et dicente: multi uenient in nomine 
 meo dicentes: ego sum Christus, e.t multos fallent. 
 sicut ille Christus non est, quamuis fallat in nomine, ita 
 nec christianus uideri potest qui non permanet in euangelio eius 
 et fidei ueritate.

Nam et prophetare et daemonia excludere et uirtutes magnas 
 in terris facere sublimis utique et admirabilis res est, non tamen 
 regnum caeleste consequitur quisque in his omnibus inuenitur, 
 nisi recti et iusti itineris obseruatione gradiatur. denuntiat Dominus 
 et dicit: multi mihi dicent in illo die: Domine, 
 Domine, nonne in tuo nomine prophetauimus et in 
 tuo nomine daemonia exclusimus et in nomine tuo 
 uirtutes magnas fecimus? et tunc dicam illis: numquam 
 uos cognoui, recedite a me qui operamini iniquitatem. 
 iustitia opus est, ut promereri quis possit Deum 
 iudicem: praeceptis eius et monitis obtemperandum est, ut

 

 


 
 accipiant merita nostra mercedem. Dominus in euangelio cum spei 
 et fidei nostrae uiam conpendio breuiante dirigeret, Dominus 
 Deus tuus, inquit, Dominus unus est, et: diliges Dominum 
 Deum tuum de toto corde tuo et de tota 
 anima tua et de tota uirtute tua. hoc primum et secundum 
 simile huic: diliges proximum tuum tamquam 
 te. in his duobus praeceptis tota lex pendet 
 et prophetae. unitatem simul et dilectionem magisterio suo 
 docuit, prophetas omnes et legem praeceptis duobus inclusit. 
 quam uero unitatem seruat, quam dilectionem custodit aut cogitat 
 qui discordiae furore uesanus ecclesiam scindit, fidem destruit, 
 pacem turbat, caritatem dissipat, sacramentum profanat P

Malum. hoc, fidelissimi fratres, iam pridem coeperat, sed 
 nunc creuit eiusdem mali infesta clades et surgere ac pullulare 
 plus coepit haereticae peruersitatis et schismatum uenenata pernicies, 
 quia et sic in occasu mundi oportebat praenuntiante per 
 apostolum nobis et praemonente Spiritu sancto: in nouissimis, 
 inquit, diebus aderunt tempora molesta, erunt homines 
 sibi placentes, superbi, tumidi, cupidi, blasphemi. 
 parentibus in dicto non audientes, ingrati, 
 impii, sine adfectu, sine foedere, delatores, incontinentes, 
 inmites, bonum non amantes, proditores, 
 procaces, stupore inflati, uoluptates magis quam 
 Deum diligentes, habentes deformationem religionis, 
 uirtutem autem eius abnegantes. ex his sunt 
 qui repunt in domos et praedantur mulierculas

 

 


 
 oneratas peccatis quae ducuntur uariis desideriis, 
 semper discentes et numquam ad scientiam ueritatis 
 peruenientes. et quomodo Iannes et Mambres 
 restiterunt Moysi, sic et hi resistunt ueritati, sed 
 non proficient plurimum. imperitia enim eorum manifesta 
 erit omnibus, sicut et illorum fuit. adimplentur 
 quaecumque praedicta sunt et adpropinquante iam saeculi fine 
 hominum pariter ac temporum probatione uenerunt. magis ac 
 magis aduersario saeuiente error fallit, extollit stupor, liuor incendit, 
 cupiditas excaecat, deprauat inpietas, superbia inflat, 
 discordia exasperat, ira praecipitat.

Non tamen nos moueat aut turbet multorum nimia et abrupta 
 perfidia, sed potius fidem nostram praenuntiatae rei ueritate corroboret. 
 ut quidam tales esse coeperunt, quia haec ante praedicta 
 sunt, ita ceteri fratres ab eiusmodi caueant, quia et haec ante 
 praedicta sunt instruente Domino et dicente: uos autem cauete, 
 ecce praedixi uobis omnia. uitate quaeso uos eiusmodi 
 homines et a latere adque auribus uestris perniciosa conloquia 
 uelut contagium mortis arcete, sicut scriptum est: saepi 
 aures tuas spinis et noli audire linguam nequam. 
 et iterum: conrumpunt ingenia bona confabulationes. 
 pessimae. docet Dominus et admonet a talibus recedendum: 
 caeci sunt, inquit, duces caecorum. caecus autem 
 caecum ducens simul in foueam cadent. auersandus. 
 est talis adque fugiendus quisque fuerit ab ecclesia separatus.

 

 

 

 


 
 peruersus est huiusmodi et peccat et est a semet ipso damnatus. 
 an esse sibi cum Christo uidetur qui aduersum sacerdotes Christi 
 facit, qui se a cleri eius et plebis societate secernit? arma ille 
 contra ecclesiam portat, contra Dei dispositionem repugnat. 
 hostis altaris, aduersus sacrificium Christi rebellis, pro fide perfidus, 
 pro religione sacrilegus, inobsequens seruus, filius impius, 
 frater inimicus contemptis episcopis et Dei sacerdotibus derelictis 
 constituere audet aliud altare, precem alteram inlicitis uocibus 
 facere, dominicae hostiae ueritatem per falsa sacrificia profanare, 
 nec scire quoniam qui contra ordinationem Dei nititur 
 ob temeritatis audaciam diuina animaduersione punitur.

Sic Core et Dathan et Abiron qui sibi contra Moysen et Aaron 
 sacerdotem sacrificandi licentiam uindicare conati sunt poenas 
 statim pro suis conatibus pependerunt. terra conpagibus ruptis 
 in profundum sinus patuit, stantes adque uiuentes recedentis soli 
 hiatus absorbuit, nec tantum eos qui auctores fuerant Dei indignantis 
 ira percussit, sed et ceteros ducentos quinquaginta participes 
 eiusdem furoris et comites qui coagulati cum isdem simul 
 ad audaciam fuerant exiens a Domino ignis properata ultione 
 consumpsit, admonens scilicet et ostendens contra Deum fieri 
 quicquid inprobi fuerint ad destruendam ordinationem Dei humana 
 uoluntate conati. sic et Ozias rex cum turibulum ferens et 
 contra legem Dei sacrificium sibi uiolenter adsumens resistente 
 sibi Azaria sacerdote obtemperare nollet et cedere, diuina indignatione 
 confusus et leprae uarietate in fronte maculatus est, ea

 


 
 parte corporis notatus offenso Domino ubi signantur qui Dominum 
 promerentur. et filii Aaron, qui inposuerunt altari ignem 
 alienum quem non praeceperat Dominus, in conspectu statim 
 Domini uindicantis extincti sunt.

Quos imitantur scilicet adque sectantur qui Dei traditione contempta 
 alienas doctrinas adpetunt et magisteria humanae institutionis 
 inducunt: quos increpat Dominus et obiurgat in euangelio 
 suo dicens: reicitis mandatum Dei, ut traditionem 
 uestram statuatis. peius hoc crimen est quam quod admisisse 
 lapsi uidentur, qui tamen in paenitentia criminis constitute 
 Deum plenis satisfactionibus deprecantur. hic ecclesia quaeritur 
 et rogatur, illic ecclesiae repugnatur: hic potest necessitas 
 fuisse, illic uoluntas tenetur in scelere: hic qui lapsus est sibi 
 tantum nocuit, illic qui haeresin uel schisma facere conatus est 
 multos secum trahendo decepit: hic animae unius est damnum, 
 illic periculum plurimorum. certe peccasse se hic et intellegit et 
 lamentatur et plangit, ille tumens in peccato suo et in ipsis sibi 
 delictis placens a matre filios segregat, oues a pastore sollicitat, 
 Dei sacramenta disturbat. et cum lapsus semel peccauerit, ille 
 cottidie peccat. postremo lapsus martyrium postmodum consecutus 
 potest regni promissa percipere: ille si extra ecclesiam 
 fuerit occisus, ad ecclesiae non potest praemia peruenire.

Nec quisquam miretur, dilectissimi fratres, etiam de confessoribus 
 quosdam ad ista procedere, inde quoque aliquos tam

 

 

 


 
 nefanda, tam grauia peccare. neque enim confessio inmunem 
 facit ab insidiis diaboli aut contra temptationes et pericula et 
 incursus adque impetus saeculares adhuc in saeculo positum perpetua 
 securitate defendit: ceterum numquam in confessoribus 
 fraudes et stupra et adulteria postmodum uideremus quae nunc 
 in quibusdam uidentes ingemescimus et dolemus. quisque ille 
 confessor est Salomone maior aut melior aut Deo carior non est: 
 qui tamen quamdiu in uiis Domini ambulauit, tamdiu gratiam 
 quam de Domino fuerat consecutus obtinuit, postquam dereliquit 
 Domini uiam, perdidit et gratiam Domini. et ideo scriptum est: 
 tene quod habes, ne alius accipiat coronam 
 tuam. quod utique Dominus non minaretur auferri posse coronam 
 iustitiae, nisi quia recedente iustitia recedat necesse est et 
 corona.

Confessio exordium gloriae est, non meritum iam coronae, nec 
 perficit laudem sed initiat dignitatem, cumque scriptum sit: 
 qui perseuerauerit usque in finem hic saluus erit, 
 quicquid ante finem fuerit gradus est quo ad fastigium salutis 
 ascenditur, non terminus quo iam culminis summa teneatur. 
 confessor est: sed post confessionem periculum maius est, quia 
 plus aduersarius prouocatus est. confessor est: hoc magis stare 
 debet cum Domini euangelio per euangelium gloriam consecutus 
 a Domino. cui multum datur, multum quaeritur ab 
 eo: et cui plus dignitatis adscribitur, plus de illo

 

 


 
 exigitur seruitutis. nemo per confessoris exemplum pereat, 
 nemo iniustitiam, nemo insolentiam, nemo perfidiam de confessoris 
 moribus discat. confessor est: sit humilis et quietus, sit in 
 actu suo cum disciplina modestus, ut qui Christi confessor dicitur 
 Christum quem confitetur imitetur. nam cum dicat ille: 
 qui se extollit humiliabitur, et qui humiliat se 
 exaltabitur, et ipse a patre exaltatus sit, quia se in terris 
 sermo et uirtus et sapientia Dei patris humiliauit, quomodo potest 
 extollentiam diligere qui et nobis humilitatem sua lege mandauit 
 et ipse a patre amplissimum nomen praemio humilitatis 
 accepit? confessor est Christi: sed si non postea blasphemetur 
 per ipsum maiestas et dignitas Christi. lingua Christum confessa 
 non sit maledica, non turbulenta, non conuiciis et litibus perstrepens 
 audiatur, non contra fratres et Dei sacerdotes post uerba 
 laudis serpentis uenena iaculetur. ceterum si culpabilis et detestabilis 
 postmodum fuerit, si confessionem suam mala conuersatione 
 prodegerit, si uitam suam turpi foeditate maculauerit, 
 si ecclesiam denique ubi confessor factus est derelinquens et unitatis 
 concordiam scindens fidem primam perfidia posteriore mutauerit, 
 blandiri sibi per confessionem non potest quasi electus 
 ad gloriae praemium, quando ex hoc ipso magis creuerint merita 
 poenarum.

Nam et ludam inter apostolos Dominus elegit, et tamen Dominum 
 ludas postmodum tradidit. non tamen idcirco apostolorum 
 firmitas et fides cecidit, quia proditor ludas ab eorum 
 societate defecit. sic et hic non statim confessorum sanctitas et 
 dignitas conminuta est, quia quorundam fides fracta est. beatus

 

 


 
 apostolus loquitur in epistula sua dicens: quid enim si exciderunt 
 a fide quidam illorum, numquid infidelitas 
 illorum fidem Dei euacuauit? absit: est enim 
 Deus uerax, omnis autem homo mendax. stat confessorum 
 pars maior et melior in fidei suae robore et in legis ac disciplinae 
 dominicae ueritate, nec ab ecclesiae pace discedunt qui 
 se in ecclesia gratiam consecutos de Dei dignatione meminerunt, 
 adque hoc ipso ampliorem consecuntur fidei suae laudem, quod 
 ab eorum perfidia segregati qui iuncti confessionis consortio fuerunt 
 a contagio criminis recesserunt: uero inluminati euangelii 
 lumine, pura et candida Domini luce radiati tam sunt in conseruanda 
 Christi pace laudabiles quam fuerunt in diaboli congressione 
 uictores.

Opto equidem, dilectissimi fratres, et consulo pariter et 
 suadeo, ut si fieri potest nemo de fratribus pereat et consentientis 
 populi corpus unum gremio suo gaudens mater includat. si 
 tamen quosdam schismatum duces et dissensionis auctores in 
 caeca et obstinata dementia permanentes non potuerit ad salutis 
 uiam consilium salubre reuocare, ceteri tamen uel simplicitate 
 capti uel errore inducti uel aliqua fallentis astutiae calliditate 
 decepti a fallaciae uos laqueis soluite, uagantes gressus ab erroribus 
 liberate, iter rectum uiae caelestis adgnoscite. contestantis 
 apostoli uox est: praecipimus uobis in nomine Domini 
 Iesu Christi ut recedatis ab omnibus fratribus ambulantibus 
 inordinate et non secundum

 

 


 
 traditionem quam acceperunt a nobis. et iterum dicit: nemo 
 uos decipiat inanibus uerbis: propterea enim uenit 
 ira Dei super filios contumaciae. nolite ergo esse 
 participes eorum. recedendum est a delinquentibus uel immo 
 fugiendum, ne dum quis male ambulantibus iungitur et per 
 itinera erroris et criminis graditur, a uia ueri itineris exerrans 
 pari crimine et ipse teneatur. unus Deus est et Christus unus et 
 una ecclesia eius et fides una et plebs una in solidam corporis 
 unitatem concordiae glutino copulata. scindi unitas non potest 
 nec corpus unum discidio conpaginis separari, diuulsis laceratione 
 uisceribus in frusta discerpi. quicquid a matrice discesserit . 
 seorsum uiuere et spirare non poterit, substantiam salutis amittit.

Monet nos Spiritus sanctus et dicit: quis est homo qui 
 uult uitam et amat uidere dies optimos? contine 
 linguam tuam a malo et labia tua ne loquantur insidiose. 
 declina a malo et fac bonum, quaere pacem 
 et sequere eam. pacem quaerere debet et sequi filius 
 pacis, a dissensionis malo continere linguam suam debet qui 
 nouit et diligit uinculum caritatis. inter sua diuina mandata et 
 magisteria salutaria passioni iam proximus Dominus addidit 
 dicens: pacem nobis dimitto, pacem meam do uobis. 
 hanc nobis hereditatem dedit, dona omnia suae pollicitationis 
 et praemia in pacis conseruatione promisit. si heredes Christi 
 sumus, in Christi pace maneamus: si filii Dei sumus, pacifici 
 esse debemus. beati, inquit, pacifici, quoniam ipsi filii 
 Dei uocabuntur. pacificos esse oportet Dei filios, corde mites,

 

 


 
 sermone simplices, adfectione concordes, fideliter sibi unanimitatis 
 nexibus cohaerentes.

. Haec unanimitas sub apostolis olim fuit: sic nouus credentium 
 populus Domini mandata custodiens caritatem suam tenuit. probat 
 scriptura quae dicit: turba autem eorum qui crediderant 
 anima ac mente una agebant. et iterum: et erant 
 perseuerantes omnes unanimes in oratione cum mulieribus 
 et Maria quae fuerat mater Iesu et fratribus 
 eius. et ideo efficacibus precibus orabant, ideo impetrare 
 cum fiducia poterant quodcumque de Dei misericordia 
 postulabant.

In nobis uero sic unanimitas deminuta est, ut et largitas operationis 
 infracta est. domos tunc et fundos uenundabant et thesauros 
 sibi in caelo reponentes distribuenda in usus indigentium 
 pretia apostolis offerebant. at nunc de patrimonio nec decimas 
 damus et cum uendere iubeat Dominus, emimus potius et augemus. 
 sic in nobis emarcuit uigor fidei, sic credentium robur 
 elanguit. et idcirco Dominus tempora nostra respiciens in euangelio 
 suo dicit: filius hominis cum uenerit, putas inueniet 
 fidem in terra? uidemus fieri quod ille praedixit. in 
 Dei timore, in lege iustitiae, in dilectione, in opere fides nulla 
 est. nemo futurorum metum cogitat, diem Domini et iram Dei 
 et incredulis uentura supplicia et statuta perfidis aeterna tormenta 
 nemo considerat. quicquid metueret conscientia nostra, 
 si crederet, quia non credit, omnino nec metuit. si autem crederet, 
 et caueret: si caueret, et euaderet.

Excitemus nos quantum possumus, dilectissimi fratres, et 
 somno inertiae ueteris abrupto ad obseruanda et gerenda Domini

 

 


 
 praecepta uigilemus. simus tales quales esse nos ipse praecepit 
 dicens: sint lumbi uestri adcincti et lucernae ardentes 
 et uos similes hominibus expectantibus dominum 
 suum, quando ueniat a nuptiis, ut cum uenerit 
 et pulsauerit, aperiant ei. beati serui illi 
 quos adueniens Dominus inuenerit uigilantes. adcinctos 
 nos esse oportet, ne cum expeditionis dies uenerit, inpeditos 
 et inplicitos adprehendat. luceat in bonis operibus nostrum 
 lumen et fulgeat, ut ipsum nos ad lucem claritatis aeternae de 
 hac saeculi nocte perducat. expectemus solliciti semper et cauti 
 aduentum Domini repentinum, ut quando ille pulsauerit, euigilet 
 fides nostra uigilantiae praemium de Domino receptura. si 
 haec mandata seruentur, si haec monita et praecepta teneantur,. 
 opprimi dormientes diabolo fallente non possumus, serui uigiles 
 Christo dominante regnabimus.