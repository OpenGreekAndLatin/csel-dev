Ciuitas Hierusalem habens portas maiores VI absque posticia, 
 id est porta Beniamin exiens ad Iordanem, habens ab Hiericho 
 milia XVIII; inde ad Iordanem milia VII. De Hiericho usque 
 Galgala miliario uno. lbi est ager Domini, ubi dominus 
 Ihesus Christus unum sulcum de manu sua arauit; ibi sunt 
 duodecim lapides, quos leuauerunt filii Israel de Iordane. De 
 Hiericho usque ad fontem Helysaei milia II; ibi erat domus 
 Raab publicanae. quae excepit exploratores.

Item de Hierusalem usque in Bethsaida milia XII, in qua 
 Bethsaida uidit lacob in somnis angelos ascendentes et descendentes 
 de caelo. De Bethsaida usque in Samaria, quae dicitur 
 modo Neapolis, milia XVIII. Ibi est puteus, quem fabricauit 
 Iacob, ibi sunt ossa sancti Ioseph. De Samaria usque in 
 Sebastea milia VI, ubi domnus Iohannes decollatus est. De 
 Sebastea usque in Scitopolim milia XXX; ibi domnus Basilius 
 martyrizatus est. De Scitopoli usque ad mare Tyberiadis 
 milia XXIIII, ibi domnus Iesus Christus pedibus ambulauit. 
 De Tyberiada usque Magdale, ubi domna Maria nata est,

 
 
 
 milia II. De Magdale usque ad septem fontes, ubi domnus 
 Christus baptizauit apostolos, milia II, ubi et saturauit populum 
 de quinque panibus et duobus piscibus. De septem fontibus 
 usque in Capharnaum milia II. De Capharnaum usque Bethsaida 
 milia VI, ubi nati sunt apostoli Petrus, Andreas, Philippus 
 et filii Zebedaei. De Bethsaida usque in Paniada milia L; inde 
 exit Iordanis de duo loca Ior et Dan. Ipsa Paniada in medio 
 mittent et subtus ciuitate coniungunt ad pare et abinde 
 accepit nomen Iordanis; inde fuit mulier, quam domnus 
 Christus liberauit de fluxu sanguinis, nomen ipsius mulieris 
 Mariosa; ibi est statua Domni electrina, quam ipsa Mariosa 
 fecit. Ibi habet capud mons Libanus.

De porta Purgu usque ubi pugnauit Dauid cum Golia in 
 monte Buzana, quod interpretatur lucerna, milia XV. De 
 Buzana usque Eleuteropoli milia XV. De Eleuteropoli usque 
 in loco, ubi requiescit sanctus Zacharias, milia VI, et de ipso 
 loco usque ad Ascalona milia XX. De Ascalona usque ad Gaza 
 milia XII. Inter Ascalonam et Gazam ciuitates duas, id est 
 Antedona et Maioma. De Gaza usque ad Rafia milia XXIIII. 
 De Rafia usque ad Betuliam, ubi Olofernis mortuus est, milia XII.

De Hierusalem usque in Silona, ubi fuit area testamenti 
 Domni, milia VIIII. De Silona usque Emmau, quae nunc 
 Nicopolis dicitur, milia VIIII, in qua Emmau sanctus Cleopas 
 cognouit Domnum in confractione panis; ibi et martyrium 
 pertulit. De Emmau usque in Diospolim milia XII, ubi 
 sanctus Georgius martyrizatus est; ibi et corpus eius est et 
 multa mirabilia fiunt. De Diospoli in Ioppen milia XII, ubi 
 sanctus Petrus resuscitauit sanctam Tabitam; ibi et cetus 
 iactauit se uicto Ionam. De Ioppe ad Caesaream Palaestinae 
 milia XXX; ibi baptizatus est domnus Cornelius a domno 
 Petro et martyrizatus est. De Caesarea usque in Diocaesarea 
 milia XXX; inde fuit Symon magus. De Diocaesarea usque 
 in Canan Galileae milia V. De Diocaesarea usque in Nazareth 
 milia V. De Nazareth in syce Taburi milia VII; ibi Domnus 
 post resurrectionem apostolis apparuit.

De Hierusalem usque ubi baptizauit domnus Philippus 
 eunuchum milia XVI. Inde usque Terebintum, quod appellatur 
 ilex Mambre, milia II. De Terebinto usque ad speluncam

 
 
 
 duplicem, ubi requiescunt patriarchae, milia IIII. De spelunca 
 duplice usque in Cebron milia II, ubi habitauit sanctus Dauid 
 septem annis, quando fugiebat ante Saul.

De Hierusalem in Ramatha, ubi requiescit Samuhel, milia V. 
 De Hierusalem usque ubi habitauit sancta Elisabeth mater 
 domni Iohannis Baptistae milia V. De Hierusalem usque 
 Anato, ubi natus est domnus Hieremias propheta, ubi et 
 requiescit, milia VI. De Hierusalem usque Bethania milia II, 
 ubi resuscitauit domnus Christus Lazarum. De Hierusalem 
 usque in montem Oliueti, quod scribitur, stadia septem miliario 
 uno; inde domnus ascendit in caelos; ibi sunt fabricatas 
 numero XXIIII ecclesias. De monte Oliueti usque in uico 
 Hermippo, ubi dormiuit Abdimelech sub arbore ficus annis XLVI, 
 miliario uno, qui Abdimelech discipulus fuit sancti Hieremiae; 
 ibi fuit Baruc propheta.

In ciuitate Hierusalem ad sepulcrum Domini ibi est Caluariae 
 locus; ibi Abraham obtulit filium suum holocaustum, et quia 
 mons petreus est, in ipso monte, hoc est ad pedem montis 
 ipsius, fecit Abraham altario; super altare eminet mons, ad

 
 
 
 quem montem per grados scalatur; ibi Dominus crucifixus 
 est. De sepulcro Domni usque ad Caluariae locum sunt passus 
 numero XV; sub uno tecto est. De Caluariae locum usque 
 in Golgotha passus numero XV, ubi crux Domni inuenta est. 
 De Golgotha usque in sancta Sion passi numero CC, quae est 
 mater omnium ecclesiarum; quam Sion domnus noster Christus 
 cum apostolis fundauit. Ipsa fuit domus sancti Marci euangelistae. 
 De sancta Sion ad domum Caiphae, quae est modo 
 ecclesia sancti Petri, sunt plus minus passi numero L. De 
 domo Caiphae ad praetorium Pilati plus minus passi numero C; 
 ibi est ecclesia sanctae Sophiae; iuxta se missus est sanctus 
 Hieremias in lacum. Columna, quae fuit in domo Caiphae, ad 
 quam domnus Christus flagellatus est, modo in sancta Sion 
 iusso Domni ipsa columna secuta est, et quomodo eam, dum 
 flagellaretur, amplexauit, sicut in cera sic brachia eius, manus 
 uel digiti in eam haeserunt et hodie paret, sed et facies 
 omnis, mentus, nasus uel oculi eius sicut in caera designauit.

Sanctus Stephanus foras porta Galilaeae lapidatus est; ibi 
 et ecclesia eius est, quam fabricauit domna Eudocia uxor

 
 
 
 Theodosii imperatoris. Piscina Siloe a lacu, ubi missus est 
 Hieremias propheta, habet passus numero C, quae piscina intra 
 murum est. De domo Pilati usque ad piscinam probaticam 
 passus plus minus numero C. Ibi domnus Christus paralyticum 
 curauit, cuius lectus adhuc ibi est. Iuxta piscinam probaticam 
 ibi est ecclesia domnae Mariae.

Sanctus Iacobus, quem Dominus manu sua episcopum ordinauit, 
 post ascensum Domni de pinna templi praecipitatus 
 est et nihil ei nocuit, sed fullo eum de uecte, in quo res 
 portare consueuerat, occidit et positus est in monte Oliueti. 
 Ipse sanctus Iacobus et sanctus Zacharias et sanctus Symeon in 
 nna memoria positi sunt, quam memoriam ipse sanctus Iacobus 
 fabricauit, corpora eorum ipse ibi recondidit et se ibi cam 
 eis praecipit poni.

Ibi est uallis Iosaphat; ibi Domnum ludas tradidit. Ibi est 
 ecclesia domnae Mariae matris Domini; ibi et Dominus lauit 
 pedes discipulorum, ibi et cenauit; ibi sunt quattuor accubita, 
 ubi Domnus cum apostolis ipse medius accubuit, quae 
 accubita ternos homines recipiunt. Modo aliquanti pro religiositate 
 ibi cum uenerint, excepto carnis ibi cibaria sua

 
 
 
 comedere delectantur et accendent luminaria, ubi ipse Domnus 
 apostolis pedes lauit, quia ipse locus in spelunca est, et descendent 
 ibi modo CC monachi.

A pinna templi subtus monasterium est de casas, et quando 
 aliqua earum de saeculo transierit, ibi intus in monasterio 
 ipso deponitur, et a quo illuc intrauerint, usque dum uiuunt, 
 inde non exeunt. Quando aliqua de sanctimonialibus illuc 
 conuerti uoluerit aut aliqua poenitens, huic tantummodo 
 ipsas portas aperiuntur, nam semper clausae sunt, et uictualia 
 eis per muros deponuntur, nam aquam ibi in cisternas habent.

Ciuitas Cersona, quae est ad mare Pontum; ibi domnus 
 Clemens martyrizatus est. In mari t memoriam eius cum corpus 
 missus est. Cui domno Clementi anchora ad collum ligata 
 est, et modo in natale eius omnes in barcas ascendunt populus 
 et sacerdotes, et dum ibi uenerint, maris desiccat milia VI, 
 et ubi ipsa arca est, tenduntur super se papiliones et ponitur 
 altaris et per octo dies ibi missas celebrantur et multa mirabilia 
 ibi Domnus facit. Ibi daemonia excluduntur, Si quis uero 
 de uexaticis ad ipsam anchoram adtingere potuerit et eam 
 tetigerit, statim liberatur.

De Cersona usque in Sinope, ubi domnus Andreas liberauit 
 domnum Mattheum euangelistam de carcere... Quae Sinope 
 illo tempore Myrmidona dicebatur, et omnes, qui ibi manebant, 
 homines pares suos comedebant; nam modo tanta misericordia 
 ibi est, ut ad stratas sedeant per peregrinos suscipiendos. Inde 
 iam Armenia est.

In Aegypto ciuitas Memphis, ubi Pharao manebat, ubi et 
 Ioseph in carcere missus fuerat; ibi sunt monasteria duo: 
 unum est religionis Wandalorum et aliud Romanorum, hoc 
 est Wandalorum sancti Hieremiae, Romanorum sancti Apolloni 
 heremitae.

Caesarea Cappadociae, ibi est sanctus Mammes heremita et 
 martyr, qui mulsit agrestia et fecit caseum, et sanctus Mercurius 
 martyr. In ipsa prouincia est ciuitas Sebastea, ubi sunt 
 numero XL martyres, quae est in prouincia Cappadociae. 
 Ciuitas Gangra, ibi est sanctus martyr Galenicus, quae est 
 in prouincia Galatiae. Ciuitas Euchaita, ubi est sanctus martyr 
 Theodorus, quae est in prouincia Galatiae. Ciuitas Anquira, 
 quae est in prouincia Galatiae, ubi est sanctus Platon 
 martyr.

De montes Armeniae exeunt flumina duo, Tygris et Eufrates, 
 et inrigat Tygris terras Assyriorum, et Eufrata inrigat terras 
 Mesopotamiae, Phison autem inrigat omnem terram Aethiopiae

 
 
 
 et perexit ad Aegyptum, Geon inrigat terram Euilath et transit 
 iuxta Hierusalem.

De monte Oliueti ascendit Domnus in caelis et ibi prope 
 est spelunca, quae dicitur Matzi, quod interpretatur discipulorum, 
 ubi Domnus, quando praedicabat in Hierusalem, requiescebat. 
 [Ibi sanctus Ioannes euangelista super pectus Domini 
 recumbebat.]

Ager Domini, qui est in Galgala, inrigat<ur) de fonte Helisaei, 
 ferit plus minus modios sex, aratur mense Augusto medius 
 ipse ager et occurrit ad pascham, et in cena Domni et pascha 
 communicatur, et alia medietas, cum illud sectum fuerit, 
 aratur et cum alia messe occurrit; ibi est et uitis. quam 
 Domnus posuit, quae uitis in Pentecosten fructum dat et inde 
 communicatur Constantinopolim et exinde tam de agro quam 
 de uite transmittitur suo quoque tempore.

Ciuitas Leuiada trans Iordanen habens de Hiericho milia XII; 
 in ipsa Leuiada Moyses lapidem de uirga percussit et fluxerunt 
 aquae; inde maior aqua exiit, quae ipsa Leuiada omnem inrigat; 
 ibi habet dactalum Nicolaum maiorem, ibi et Moyses 
 de saeculo transiuit, et ibi aquas calidas sunt, ubi Moyses 
 lauit, et in ipsas aquas calidas leprosi curantur.

In loco, ubi Domnus baptizatus est, ibi est una columna 
marmorea, et in ipsa columna facta est crux ferrea; ibi est 
 et ecclesia sancti Iohannis Baptistae, quam fabricauit Anastasius 
 imperator, quae ecclesia super cameras maiores excelsa

 

 

 
 
 
 fabricata est pro Iordane, quando implet; in qua ecclesia 
 monachi morantur, qui monachi senos solidos per annum de 
 fisco accipiunt pro uita sua transigenda. Ubi Domnus baptizatus 
 est trans Iordanem, ibi est mons modicus, qui appellatur 
 Armona; [mons Tabor in Galilaea est] ibi sanctus Helias 
 raptus est. Memoria sancti Helysei, ubi fontem illum benedixit, 
 ibi est et super ipsa memoria ecclesia fabricata est. 
 Abunde Domnus baptizatus est, usque ubi Iordanis in mare 
 mortuo intrat, sunt milia V, et ipse est maris mortuus, ubi 
 Sodoma et Gomorra dimersae sunt cum aliis tribus, quae quinque 
 ciuitates fuerunt iuxta mare mortuum. Ibi est uxor Loth, 
 quae facta est statua salis, et quomodo crescit luna, crescit 
 et ipsa, et quomodo minuitur luna, diminuit et ipsa.

In montem Oliueti Domnus super lapidem humeros inposuit, 
 in qua petra ambo humeri eius descenderunt sicut in cera 
 molle, qui locus Ancona dicitur, ibi et ecclesia fabricata est, 
 ubi prope est ecclesia, ubi sancta Tecla est, et ipse locus 
 dicitur Bethfage. Inde pullus asinae, quem Domnus sedit, 
 adductus est, cum quo intrauit de porta Beniamin in Hierusalem.

Ubi legitur: Maris, quare conturbatus es, et tu, Iordanis, 
 quare conuersus es retrorsum, et uos, montes, 
 quare gestistis sicut arietes, et uos, colles, sicut agni 
 ouium? [ubi] circa Iordanem est, hoc est monticelli sunt multi,

 

 
 
 
 et quando Domnus ad baptismum descendit, ipsi montes ante 
 ipsum ambulabant gestiendo et hodie uelut saltantes uidentur.

Saraptha Sidoniae, quod scriptum est, in ipsa Fenice, secunda 
 Syria, iuxta montem Carmelum. XII milia habet de Saraptha 
 usque in Sidona et propter hoc dicta est Saraptha Sidoniae, 
 quia ipso tempore metropolis erat Sidona a Saraptha, et modo 
 Saraptha est metropolis. Ubi sanctus Helias missus est ad 
 uiduam illam, quae eum pasceret, et filium eius suscitauit, 
 ibi ecclesia sancti Heliae est, nam nomen mulieris non dicitur 
 nisi tantummodo uidua. Lazarum, quem Domnus resuscitauit, 
 scitur quia resuscitatus est, secundam mortem eius nemo 
 cognouit. Hoc in Bethania contigit secundo miliario de Hierusalem 
 et in resuscitatione sancti Lazari in ipso loco ante 
 pascha dominico omnis populus congregat et missas celebrantur.

In Arabia sunt ciuitates, quas Hiesu Naue destruxit, ubi 
 manebant Amorrei, Gergesaei et Ferezei, tredecim, id est 
 t Iuncta t Volumta, Medeua, t Musica, Filadelphia, Gerassa, 
 t Genara. Vostra, Damasco, Gadara, Auila, Capitulia, t Astra.

Ubi est Hierusalem, prouincia Palestina dicitur, terra Chana, 
 inde Galilaea, inde Syria, inde Mesopotamia. In sinistra Armenia 
 prima et secunda Armenia et Persa Armenia, quae Armeniae 
 sub imperatore sunt.

In prouincia Asia ciuitas Epheso, ubi sunt septem fratres 
 dormientes et catulus Viricanus ad pedes eorum; nomina 
 eorum id est: Achellidis, Diomedis, Eugenius, Stephanus, 
 Probatus, Sabbatius et Quiriacus, quorum mater Caritina 
 dicitur graece, latine Felicitas. Ibi est sanctus Timotheus, 
 discipulus domni Pauli.

Iuxta montem Syna in Fara ciuitate, ibi sanctus Moyses 
 cum Amalech pugnauit. De Hierusalem in Elusath mansiones 
 III, de Elusath in Aila mansiones VII, quam ille Alexander 
 Magnus Macedo fabricauit. De Aila usque in monte Syna 
 mansiones VIII, si compendiaria uolueris ambulare per heremum, 
 sin autem per Aegyptum, mansiones XXV.

Urbicius dicebatur praepositus imperii, qui ad septem imperatores 
 praepositus fuit et coronas ipsis imperatoribus in 
 capite ponebat et ipse eas de eorum capite deponebat et ipse 
 eos castigabat. Est locus tertio miliario de Hierusalem ciuitate. 
 Dum domna Maria mater Domni iret in Bethleem, descendit 
 de asina et sedit super petram et benedixit eam. Ipse uero 
 praepositus Urbicius ipsum lapidem incidit et fecit eum quadrum 
 in modum altaris uolens eum Constantinopolim dirigere, 
 et dum ad portam sancti Stephani ueniret, iam amplius eum 
 mouere non potuit; quem lapidem unus iugus bonum ducebat, 
 et dum uiderent, quia nullatenus potuerunt eum in antea

 
 
 
 monere, reuocatus est ad sepulchrum Domini et ibi altaris de 
 ipsa petra factus est et de ipso altare communicatur. Tamen 
 post sepulchrum Domni est. Ipse uero Urbicius praepositus 
 sub Anastasio imperatore Constantinopolim moritur et t obrierunt. 
 Quem Urbicium terra non recepit, tertio eum sepulchrum 
 foris iactauit.

Fabricauit Anastasius in Mesopotamia prouincia ciuitatem, 
 quae ciuitas Dara dicitur, tenet in longitudinem milia III 
 propter Persos, quando in prouincia imperatoris ad praedandum 
 ueniebant, ubi fossato figebant, quia aquae nullatenus inueniuntur 
 nisi ibi; in qua ciuitate fluuius exit et ad capud 
 ciuitatis mergit sub terra, quia ipse fluuius omnis muro 
 cinctus est. 
 
 Ciuitas Melitine in Persa Armenia est, ipsa est metropolis.

Alia ciuitas Arauisso, alia Cocusso, alia Germanicia. In Persida 
 ubi iacet corpus sancti Danihelis, Susa dicitur, XXX 
 milia de Babylonia; ibi sunt et tres pueri; in qua ciuitate 
 habitatio hominum non est propter serpentes et ippocentauros. 
 Hoc Eudoxius diaconus dixit, qui de ipsa prouincia est.

Inuentio sanctae crucis, quando inuenta est ab Helena matre 
 Constantini XVII. Kal. octobris, et per septem dies in Hierusalem 
 ibi ad sepulchrum Domni missas celebrantur et ipsa 
 crux ostenditur.

In prouincia Cilicia Aegea dicitur ciuitas, ubi XL dies 
 commercia geruntur et nemo de eis aliquid requirit; si post 
 XL dies inuentus fuerit negotium gerere, fiscalia reddit. In 
 prouincia Cilicia ciuitas Tharso, inde Apollonius fuit. De 
 Tharso usque Adana ciuitate milia XXX. De Adana usque 
 ad Masista XXX milia. De Masista usque ad Anasta .... 
 usque Aegeas LX milia. De Aegeas usque ad Alexandria 
 Scabiosa LX milia. Ab Alexandria Scabiosa usque Antiochia 
 LX milia. De Antiochia usque in Quiro, ubi sunt sanctus 
 Cosmas et Damianus, qui ibi et percussi sunt, milia LX. De 
 Quiro usque Barbarisso, ubi sunt percussi sanctus Sergius et 
 Bacco, milia LX. De Barbarisso usque ad Eneapoli ... in 
 Calonico milia LXXX. De Calonico usque in Constantina 
 milia LX. De Constantina in Edessa LXXX milia, ubi Abgarus 
 rex, qui domino Christo scripsit, manebat. De Edessa usque 
 in Dara CXX milia. De Dara in Amida LXXX milia, quae 
 est ad fines Persarum. De Amida usque Ramusa milia XVIII.