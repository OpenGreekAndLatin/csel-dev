Quamuis me urgueat suscipiendi operis anceps necessitas 
 et e regione inpositus sit nec meo labore uacuus nec maledicorum 
 disceptatione tractatus, in quo gemina cantio dictionis 
 hinc ubertatem expectet ingenii, inde etiam lingua diuitibus 
 narrandi frenos inponat, cum, ipsas eminentissimas ut putantur 
 in saeculo uana inflatione personas si quis uentoso nimium 
 studuerit eleuare praeconio aut intra gestorum terminum inopia 
 eloquii continere, utrumque apud eas iudicetur ingratum. 
 in laudibus enim ipsis (ut) turpe est illa cudere, quae nec ille, 
 de quo narrantur, agnoscat, sic iniuriosum et dolore, dignum 
 putatur, illud praeterire silentio, quod relatio uera possit adtollere. 
 etenim res bene gestae ueterum nostrorum pro referentis 
 apud nos accipiunt facultate uirtutem. nam uere aut 
 perit notitiae aut adtenuatum transit ad posteros quod ad 
 explicandum pauper uerborum uena susceperit, et illa haud iusto 
 liberior laudatio tantum decerpit gloriae, quantum falsitatis 
 adiecerit. fit uero plerumque, ut fide carens cumulus minuat. 
 probe facta multorum et sit uana narratio quae crescit ei 


 
 
 
 mendaciis: intempestiua et mendica nimium, quae non pertransit 
 ad terminum. quocirca uitam beatissimi Epiphani 
 Ticinensis antistitis narraturus, inuoco sanctum spiritum testem 
 actuum eius et comitem, ut ipsius auxilio gloriam conscientiae 
 serenissimae, quam eidem concessit, tradam chartis uicturis 
 in saeculo, ut exemplum praebitura uirtutum numquam fama 
 moriatur. in quo tamen opere si me angustia non artauerit 
 eloquentiae sub certa lege currentis, ut saltem cruda per ordinem 
 digeram facta meritorum, nihil tamen de laboribus eius 
 tam mediocre uel humile inueniam, ut necessariis illud bullis, 
 ut plerique solent, uiuidi sermonis amplificem. testes etiam 
 calentium citabo negotiorum et tropaea illius adhuc fumantia 
 et exornata de manubiis diabolicae nuditatis ostendam. nemo 
 enim sub oculis praesentia pene et nimium nota commemorat, 
 nisi qui de ueritate confidit, ut, quos forsitan ficta dicturus 
 uelut inpudentiae meae conscius euitarem, eorum auribus relegam 
 illa quae cognouit aspectus.

Igitur praefatus uir insignis Epiphanius oriundo Ticinensis 
 oppidi indigena fuit, patre Mauro generatus et matre Focaria 
 editus, quae sancti etiam Myrocletis confessoris et episcopi 
 tangebat prosapiem, hominibus ex liquido ingenuitatis fonte 
 uenientibus. sed quid illorum retexam sanguinis praerogatiuam, 
 quorum familiae et nobilitatis caput est filius? qui sub decessore 
 suo uiro integerrimo Crispino pontifice caelestis militiae 
 tirocinium orditus, annorum ferme octo lectoris ecclesiastici

 
 
 
 suscipit officium signo ante caelitus demonstrato. nam dum 
 esset in crepundiis lactantis infantiae, fulsisse eius cunabula 
 superno lumine uidere conplurimi, ut futuram mentis* claritatem 
 lustrans eum et praecedens fulgor ostenderet secuturumque 
 splendorem ia moribus iam tunc typica luce signaret. 
 notarum in scribendo conpendia et figuras uarias uerborum 
 multitudinem conprehendentes breui adsecutus, in exceptorum 
 numero dedicatus enituit coepitque iam talis excipere, qualis 
 possit sine bonorum oblocutione dictare. igitur processu temporis 
 poris et laboris ad sextum decimum aetatis annum diuino 
 fauore perductus, cana consilia ia annis puerilibus meditabatur. 
 uernabat in illo prae ceteris mater bonorum operum 
 uerecundia. ita famulabatur antistiti libens, ut si quid operis 
 gereretur ab altero, grauiter ferret subreptum sibi fuisse 
 seruitium. accipiebat senes grauiter, iuuenes comiter et coercebat 
 iam tunc facinorosos audacter: erat primis. subiectus; 
 prioribus sancta iniungentibus obsecundans, aequalibus blandus 
 atque officiosus, sequentibus mera caritate communis: nulli se 
 praeferens, cum religioso cursu per caelestem tramitem omnibus 
 anteiret: laudationis amore uacuus, eum cotidie in eo. 
 laudanda adulescerent: cumque res gloria dignas per horarum. 
 momenta consummaret, perire fructum gloriae opinabatur 
 atque mercedem, si praetulissent homines quod. soli deo exhibebat 
 abscondite. in summa, apostolici memor oraculi, adsentationes 
 respuens in semetipso teste conscientia pro boni 
 operis recognitione plaudebat.

. Illud uero libandum esse non abnuo, quod formositas in 
 illo lucis corporeae index animae fuit et tantum contra studium 
 illius formae decus enituit, ut nec forti uiro posset obpugnante 
 subuerti. ridebant genae, etiam cum animus maestitudine 
 torpuisset: nitida simul labia commendabant dupliciter 
 mella sermonum, nec non quocumque uertisset oculos, serenitatem 
 mentis nuntiabat aspectus: frons cereae pulcritudinis et 
 candoris illius, quae solis passa radios colorem traxit aethere: 
 nares in tanto naturaliter splendore formatae, ut illas nequiret 
 imaginibus corpora repraesentans pictor aemulari: manus 
 teretes, prolixi digiti, de quibus aliquid et alienigena gauderet 
 accipere: staturae proceritas decens, quae eminentiam secuturae 
 dignitatis praefiguraret in membris nec tamen modum ornatissimae 
 prolixitatis excederet.

Sed ne quis forsitan malitiosus interpres intempestiue positum 
 iactet, in uiro tantarum uirtutum de lepore carnis factam 
 esse mentionem, cum in illa ueteri mandatorum caelestium 
 radice sit insitum, sacerdotum corpora sagaci debere insinuatione 
 lustrari, ne quid debile uel deforme, ne quid plus 
 minusue esse contingat neue inolitam maculis: cutem super- 
 Scies foeda dedecoret, ne fractura manus aut fractura pedis 
 aut gibbus indignum altaribus reddat antistitem, et clamet 
 doctor gentium et electionis uas, hominem mundum ad eiusmodi 
 debere officium peruenire, quod non solum de animae, sed 
 etiam de corporis creditur nitore dixisse. potissimum qui

 

 
 
 
 deformem ae debilem a libaminibus suis mandat arceri, inuenitur eos, 
 qui multipliciter grati sunt, libenter admittere, praesertim in 
 quo lucem membrorum animae fulgor exuperat nec naturaliter 
 illud terrenum decus aliquibus artificiis adiuuatur.

Praestrictis ergo his quae oportuit non omitti, ut cui innotesceret 
 opere uir inmensus praesentaretur et uultu, transeam 
 ad illa, quae de cultoribus dei nostri non mediocriter 
 laudanda fronte narrantur. erat in eodem sermo ad doctrinam 
 congruus, fabricatus ad blanditias, ad intercessiones iam tunc 
 artifex, ad corripiendos singulos auctoritate plenus, ad exhortandos 
 quosque necessario lepore dulcissimus: nos sonora, 
 suco uirilis elegantiae condita, nec tamen agrestis ac rustica 
 nec infracta gradatimque a mascula soliditate deposita. illum 
 quicumque uidit, c.um necdum dignitatum aliquod limen intrasset, 
 omnia eum transisse credidit quae sequebantur insignia.

Talis iam ad octauum decimum aetatis suae peruenit annum. 
 in quo in secundo a leuitis numero dedicatus, senum coetibus 
 puer adiunctus est. stupuere conplurimi, sed externi, qui mores 
 illius cum aetatis inmaturitate iungebant : seram credebant 
 dignitatem hanc redditam esse qui nouerant, at ille uenerabilis 
 Crispinus episcopus, fauoris nescius, pertinaci tenens 
 districtione censuram et quem numquam nisi bona conscientia 
 duxit ad gratiam, sic eum mulcebat sensibus, ut morderet 
 obtutu, et sub specie frontis rigidae clandestinum circa discipulum 
 nutriebat affectum. pascebatur alumni sui optabili conuersatione 
 pater et in omnibus eius actibus oculos amoenabat. 
 in quo tamen ille subdiaconii ordine nihil amplius quam

 
 
 
 biennio commoratus, meritorum suorum saltibus euectus exiluit, 
 nec se diu intra angustias modici honoris anima est diues 
 passa refrenari. festinabat ad leuiticam dignitatem conscientia, 
 quam numquam uota praesumpserant: exigebat conuersatio 
 quod desideria penitus ignorabant.

Circa metas tamen praefati honoris et terminum unum eius 
 opusculum summotenus libet adtingere. Summias uocitatur 
 ager, qui in eo loci situs est, in quo terrenum marginem gulosus 
 Padani gurgitis morsus adrodit et flexuose serpens fluuius 
 largitur in conpendio alterius quod furatur ab altero simulque 
 fit lucrum finitimi aliena calamitas. de huius praedii fluuius 
 antiqua cum clericis Burco quidam lite certabat: ad quod 
 iurgium dirimendum senile nimis et praeter quam conici 
 possit annosum adhuc puer me dirigitur. electus est enim, 
 qui et fortiter inlatas intentiones exciperet et maturitate consilii 
 inferendas temperaret. adtulit tamen quod solet omnium 
 criminum mater intentio. nam processu sermonis et scandali 
 ipse Burco, qui malitiae suae sordido lenocinaretur adsensu, 
 summum facinus sine aliquo timore commisit: nam sanctum 
 uirum ita fuste percussit, ut sanguis protinus ebulliret. at ille 
 paratissimus iram repressit nec uindictae spe prouocatus efferbuit, 
 turbatumque potius et adtonitum percussorem blandissimo 
 delinibat affatu. ilico miseram sa clamans et orbatam filio ob 
 atrocitatem facti Capraria Burconis mater occurrit crederes 
 eam circa funus pignoris sui illa qua fugatur omne consilium 
 in carorum mortibus lamentatione iactari. lambebat uestigia 
 sanctissimi iuuenis heiulans mater et \'parce\' clamabat iiii,

 
 
 
 quem numquam ad indignationem uis ulla conpulerat. at ille 
 supplicantem prohibebat, se sibi inuidiam regando concitaret, 
 ne se non merentem delati honoris sarcinis inpediret turbata 
 est repente ciuitas, omnium Christianorum in furorem uersae 
 mentes. Burco ad exitium poscebatur et in tanta hominum 
 multitudine nemo placidus, nisi qui iniuriam fuerat passus, 
 inuentus est. flebat egregius pontifex de infirmitatibus suis 
 et molestiis gaudente discipulo. nam ita satisfaciebat pro eo, 
 qui putabatur inimicus, singulis, ut nec gloriam parcendo 
 iactanter quaereret nec uindicando mandata caelestia praeteriret

Breui post ad diaconii euectus infulas, uicesimum annum 
 aetatis ascendit, facie necdum bene barbata. turbabatur suscepti 
 honoris tirocinio homo, qui iam ducem poterat implere 
 Christianum: singulorum pro pudore declinabat aspectus quem 
 uniuersa ciuitas quasi salutis signum aliquod adtendebat. interea 
 supra dictus antistes omnem ecclesiasticae conuersationis 
 substantiam et diuitias pauperum suorum in eius potestate 
 committit, uolens ante episcopatum cognoscere qualem futuris 
 temporibus praepararet episcopum. et cum uix sit, \'ut ab 
 eorum personis, de quibus successionis seritur quantulacumque 
 suspicio, inuidia temperetur, in istius gratia sibi credebat 
 perire sanctus pater quicquid minus fuisset exhibitum: quaedam 
 in illo sua, quaedam uolebat esse maiora. at iste cotidianis 
 profectibus etiam cupidissimi in oratione genitoris uota 
 transcenderat. erat enim genitor, cuius eum per euangelium 
 conceptum uerbi caelestis semine feta aluus effuderat. nam de

 

 

 
 
 
 pudicitia iuuenis mei quid loquar? in quo domum sibi statuerat 
 castitas et continentia radices fixerat in profundum ? uirum 
 se esse nisi per patientiam laboris ignorabat: carnem habere, 
 nisi cum moriturum se esse meminerat, nesciebat. quotiens 
 tamen illum corporeus adpetitus, sicut ab ipso didici, ludebat 
 imaginibus somniorum, ilico ad uigilias sanctas, continuata 
 ieiunia, standi diutissime necessitatem plena auiditate currebat, 
 talemque bellatrix dextera animae suis certaminibus reddebat 
 carnem, ut illi opus esset postea pro necessitate succurri. nec 
 tamen refecto corpusculo indulgebat otio: utebatur lectione 
 pro requie, librorum uenerabilium pro blandimentis instrumenta 
 suscipiens. memoriter semel transcursa reddebat et 
 ne crederetur scripturarum diuinarum tramitem uerborum 
 tantummodo celeritate transuolasse, pingebat actibus suis 
 paginam quam legisset. si propheta fuisset in manibus, prophetantem 
 uideres codice amisso lectorem: si testamenti ueteris 
 recensuisset uolumina, Moysi dignus aemulator incedebat, 
 taliter ac si illum Israhelitica per desertum agmina 
 sequerentur: si apostolicum lac uerborum et mel dominicae 
 passionis seueritatem legis condiens scriptura index reuelasset, 
 continuo ex ore ipsius dulciora fauis uerba fluxerunt. postremo 
 quid libri docuissent, uita signabatur.

Domum taliter regebat ecclesiae, ut nec profusione immoderata 
 commissam penum exhauriret nec odia sordenti parcitate 
 contraheret. intercessionum etiam tunc certamina proludebat. nam ubicumque pro remediis miserorum episcopi mittebatur 
 imperio, tanta exigebat beneficium arte supplicandi, ut sentirent 
 sibi in causis profuisse conplurimi, ipsum per se episcopum 
 non uenisse. augebatur circa eum per dies singulos

 
 
 
 popularis affectus et magnis successibus cumulabatur amor 
 qui ex iudicio descendebat. desiderabatur in illo sacerdotium, 
 cum nemo nutritoris eius optaret interitum. ipsum tamen ne 
 odor quidem huius opinionis afflauerat: arbitrabatur ad profectum 
 suum sufficere, si cum bona semper aestimatione seruiret. 
 postquam tamen inualida senectus et semper de infirmitatibus 
 querula uenerabilem uirum Crispinum pontificem 
 occupauit, istius sustentabatur manibus, in huius nitens 
 erigebatur amplexus, pes illius erat oculus dextera: cuius 
 ministerio quicquid optasset fieri ante iussionem suam uidebat 
 impletum, praesentiunt enim bonae mentes eorum desideria, 
 quibus cum integritate famulantur. talis in diaconatu a 
 uicesimo incipiens octo annos inpleuit. et quidem tunc status 
 ecclesiae Ticinensis bona clericorum fruge pollebat. erant 
 caelestes uiri, quos iste a perfectione incipiens anteibat: fuit 
 Siluester archidiaconus ea tempestate, homo in uetusta disciplinarum 
 instructione probatissimus; fuit uir insignissimus 
 Bonosus presbyter, tam nobilis sanctitate quam sanguine, 
 Gallus quidem prosapia, sed caelestis indigena: fuere alii et 
 numero plures et uirtute praestantes, quorum idcirco facio 
 mentionem, quia parua laude dignus est qui tantum miseris 
 antefertur.

Circa finem tamen uitae, quem spiritu praeuidebat sanctus 
 antistes, Mediolanum uicinam expetiit ciuitatem, ubi nobilium 
 germina messe quadam mundae ingenuitatis excreuerant quos 
 uisitationis gratia requisitos talibus uir dei sermonibus appellauit: 
 "ecce, fili, iam me aetas conpellit ad transitum: iam

 

 
 
 
 originariam ad iis suum reuocat terra particulam. commendo 
 ciuitatem, commendo ecclesiam, commendo hunc, cuius labori 
 et gratiae debeo quod usque ad hoc tempus ubi et grandaeuus 
 et debilis, cuius corporea soliditas et uirtus animae inbecillitatem 
 meam portauit sine fastidio, cuius ambulaui pedibus, 
 tenui aliquid manibus, nidi oculis, ordinaui sermone. duo 
 uidebamur intuentibus, cum unus per concordiam fieret ex 
 duobus". haec Rusticio inlustri uiro dieta penitus insederunt, 
 qui in omni dicendi genere exercitatissimus tali est orsus 
 eloquio: "scimus, sancte pater, scimus et profunda consideratione 
 perspeximus, iuuenem istam non oportere pro 
 aetatis inmaturitate censeri nec debere grauis consilii hominibus 
 teneros pro quadam obice annos adferri: uir namque cana 
 morum integritate probabilis geminata laude dignus est, si 
 illi ad uenerabile mentis imperium puerile corpus obtemperet. 
 uiue tu tamen, uiue exemplum et forma bonorum operum, et 
 uberiores in eo, si adhuc possunt crescere, lucidae conuersationis 
 fructus adiunge". his dictis conticuit st ille piissimus 
 pontifex beniuolentiae eius inpendens gratias, quod secum pari 
 de discipulo aestimatione sentiret, dicto uale discessit atque 
 Ticinum quasi ad seulerum festinans regressus est: qui aliquantis 
 diebus emensis morbo regio perfusus, lucem saeculi 
 nostri superna habitatione commutauit.

Ex tempore in istam bonorum omnium consensus adducitur: 
 magnus ilico in tota urbe concursus : rapitur a lamentatione 
 funebri ia gaudium populi consecrandus antistes. flebat iste

 
 
 
 intemperanter dolore mortis paternae, cui reddi debitas lacrimas 
 promiscuae multitudinis laetitia non sinebat, resistebat 
 in quantum poterat et indignum se iam apostolica imitatione 
 clamitabat: sed tantum magis surgebat in eo dilectio cunctorum, 
 quantum in multitudine magna solus erat qui se 
 uocitaret indignum, nunc quid pluribus utar qui omnia explicare 
 non ualeo ? finitimarum ciuitatum iunguntur studia et 
 adtrahitur tanta collectio, ac si initiandus esset totius orbis 
 episcopus. ducitur Mediolanum adhuc reluctans et magna si 
 dimitteretur munera promittens, qui ut fieret, noluit spondere 
 uel minima. consecratur cum omni celebritate cunctorum. 
 exultabat mundus de tam sanctae ordinationis insignibus 
 extranearum habitatores urbium tanto se tripudio iactabant, 
 quasi ipsis proprie profuturus infulas sacerdotales exceperit. 
 aliquos tamen magnarum urbium incolas edax consumebat 
 inuidia, quod tantum oppidi Ticinensis angustia habere meruisset 
 antistitem, eam apud ipsos sola pontifices metropolitanae 
 iactantiae uocabuia tuerentur.

Exacto ergo dedicationis suae die Ticinum rediit conuocatisque 
 uniuersis presbyteris presbyteris ministris talibus eos instruxit 
 et confortauit adloquiis: "quamuis me, fratres carissimi, inter 
 primordia inmatura titubantem iudicii uestri et susceptae 
 dignitatis pondus oppresserit, memini tamen quod magna 
 gratiae uestrae debeam, cui maxima contulistis. et licet parendi

 
 
 
 uobis magis quam iubendi habuerim uoluntatem, mutaui tamen 
 per officium personam, seruiendi animum non omisi. estote 
 pacifici, estote unianimes, onus meum mecum diuidite: fit 
 enim ad portandum facilis sarcina, quam multorum colla 
 sustentant. meam uobis communionem seruandam cum omni 
 humilitate polliceor, neque futurum esse quemquam, qui me, 
 nisi cum deo nostro, possit offendere. auctorem bonorum 
 operum seruate pudicitiam et ne iniuriosum putetis quod 
 grandaeuos et presbyteros de continentia et integritate seruanda 
 puer appellat. conuersatio, non anni, aut adulescentiam 
 aperit aut senectam. speculamini meae conuersationis interna 
 et si indignum aliquid agnoscitis, coercete. nemo ut ecclesiae 
 principem admonere timeat, si probat errantem". his ita dictis 
 conticuit. surrexerunt omnes et consona quasi ex pristina 
 meditatione sub momentanea tamen uoce dixerunt: "haue, pater 
 probatissime, haue pontifex singularis: bonum te quidem 
 uniuersorum sensit electio, sed optimum etiam tua testantur 
 alloquia. crescis sanctis meritis apud conscientiam nostram et 
 aperiris luce operum supra quam porrigebatur opinio". quibus 
 breuiter perstrictis suscepto omnes munere discesserunt.

Mox sibi beatus antistes proprio ore leges, quibus se posset 
 tenere, dictauit. primum statuit non lauandum, ne nitorem 
 animae et interioris hominis fortitudinem balnea magis sordibus 
 amica confringerent. deinde decreuerat numquam esse 
 prandendum: sed ne propositi sententiam superuenientum uis

 
 
 
 ulla temeraret et ant iactantiae nebulis aut auaritiae fama 
 laederetur, definiuit numquam sibi cenandum, at commutatio 
 horarum ac per hoc semel in die reficiendi tempus adferret. 
 cibos iussit sibi placere uiliores, nihilque in apparatione ferculorum 
 nares saporemque suum posset offendere, nisi quod 
 aromatibus condiretur. holerum et leguminis pascebatur epulis, 
 sed neutrum horum usque ad satietatem capiens: uini quiddam 
 parum , quam tamen exiguitatem apostolicae admonitionis 
 memor sumebat ob stomachi cauendam debilitatem. procedendum 
 censuit omnibus in quolibet aeris terrore maturius, 
 ita ut uigiliarum formam lectoribus antecedens ad ecolesiam 
 praeberet episcopus. postquam uero ad altaris confinia peruenisset, 
 nullam deliberauit futuram esse necessitatem, qua 
 inde nisi inpletis sollemnibus posset abduci. iunctis pedibus 
 usque ad consummationem mystici operis stare se debere constituit, 
 ita ut umore uestigiorum locum suum depingeret et 
 longe aspicientibus indicaret. intercessionum tantam sibi 
 proposuit curam, ut ipsum se miseris inferre crederet molestiam; 
 quam per neglegentiam a quibuscumque permisisset inferri. 
 ad patientiam laboris tempore otii, necessitati ut sufficeret, 
 corpus aptauit. hoc sibi uiuendi pragmaticum uel disciplinae 
 dogma proposuit adgressus est seruauit inpleuit..

Mox uero per uniuersum mundum sanctam illius conuersationem 
 illa, quae licet in gloriosis actibus tardior esse solet, 
 fama non tacuit, sed ad aures Ricemeris, qui tunc secundis

 
 
 
 ab Anthemio principe habenis rempublicam gubernabat, detulit. 
 num imperatore Romae posito seminariuminter cos iecit 
 scandali illa quae dominates sequestrat inuidia et par dignitas 
 causa discordiae. surrexerat enim tanta rabies atque dissensio, 
 ut mutuo belia praepararent, et praeterquam origo irarum 
 proprios suggerebat stimulos, lis ipsa circumstantium consilio 
 nutribatur. nutabat status periclitantis Italiae et adfligebatur 
 ipsisdiscriminibus grauius, dum expectabat futura discrimina. 
 interea apud Ricemerem patricium Mediolani ea tempestate 
 residentem fit collectio Ligurum nobilitatis, qui flexis genibus 
 soloque prostrati pacem orabant principum et ut ab scandalo 
 utraeque partes desinerent, occasiones gratiae ab una precabantur 
 offerri quid plura contexam ? mulcetur Ricemer et 
 uelle se reparare concordiam permotus multorum fletibus 
 pollicetur. "sed qui" ait "potissimum huius legationis pondus 
 excipiet? quem tantae molis cura maneat ? quis est qui 
 Galatam concitatum reuocare possit et principem? nam semper, 
 cum regatur., exuperat qui iram naturali moderationenon 
 terminat". tunc uno omnes ore responderunt: "uester tantummodo 
 ad pacem declinetur adsensus est nobis persona nuper 
 ad sacerdotium Tioinensis urbis adscita, cui. et beluae rabidae 
 colla submittunt, cui ante preces offeratur beneficium, quod a 
 quolibet petiturus aduenerit, cui est uultus uitae similis, quem 
 uenerari possit quicumque, si est catholicus et Romanus, amare 
 certe, si uidere mereatur, et Graeculus. iam si ad sermonem 
 illius ueniamus, numquam sic diras aspides uerborum digitis

 
 
 
 incantator Thessalus uiolentis poterit euocare carminibus, quomodo 
 ille effectum petitionis suae etiam a negaturis extorquet. 
 pendet in arbitrio eius, cum loqui coeperit, sententia audientis. 
 perdet ius suum excusare disposuit, si illi allegandi 
 copia concedatur". tunc patricius Ricemer ita respondit: 
 "detulit ad me hunc hominem, quem exponitis, fama gloriosum: 
 et in hoc magis admirationi mihi est, quod cum omnes habeat 
 laudatores, nullos eius quibus per inuidiam abundare solet 
 nouitas prodit inimicos. ite ergo et rogate hominem dei, ut 
 ambulet: iungite etiam meas preces". egressi de concilio statim 
 Ticinum petunt, causam narrant. fusis, ut istum laborem 
 susciperet, beatus Epiphanius rogatur lacrimis, qui ne extenuaret 
 beneficium, si filios diutina supplicatione torqueret, 
 antecessit desideria postulantum. quos tamen taliter adlocutus 
 est: "quamuis tantae rei necessitas probatissimae personae 
 pondus inquirat et titubet sub graui fasce portitor inmaturus, 
 affectum tamen quem debeo patriae non negabo". quibus breuiter 
 narratis, quoniam erat loquendi parcus, ad Ricemerem 
 patricium perrexit, a quo simul uisus et electus est.

Mandato ergo sibi legationis ordine Romam petiit. in quo 
 itinere quid molestiarum sustinuerit quidue uirtutum gesserit, 
 festinans ad maiora praetereo. mox tamen ut supra dictae 
 urbis portas ingressus est, fama quae absentem illum notum 
 fecerat. digito coepit ostendere. conuersi ilico omnium oculi, 
 stupuere mentes adtonitae, quod tantam sibi exhiberi reuerentiam 
 imago eius index sanctitatis exquireret inexpiabilis

 
 
 
 se culpae reum fatebatur quilibet potentum, si tantum genua 
 eius amplexus est: tollebatur clamor in caelum: nemo illum 
 in mortalium numero conputabat, cui omnia caelestis gratiae 
 uidebant bona constare. perfertur ad principem Anthemium, 
 studio legationis episcopum uenisse Liguriae, hominem quem 
 nullus possit etiam diues eloquio sufficienter exponere. at ille : 
 "callida mecum Ricemer et in legationibus suis arte decertat: 
 tales dirigit, qui supplicatione expugnent quos ille lacessit 
 iniuriis. perducite tamen ad me hominem dei, qui si possibilia 
 precatur, admittam, si difficilia, supplicabo ne excusationem 
 meam grauetur accipere. dubito tamen an Ricemer apud me 
 quod poscit optineat, cuius scio uotorum intemperantem esse 
 personam et in condicionibus proponendis rationis terminum 
 non tenere. sed ueniat directus antistes et laudatam iam pridem 
 praesentet eftigiem". egrediuntur officia palatina tota urbe: 
 "iube, rogaris" audiebat episcopus.

At uenerabilis et saeculis omnibus probatus pontifex posteaquam 
 introgressus est et proferendi sermonis donatus licentia, 
 quamuis fugitiuae potestatis insignia ostrum gemmasque rutilantes 
 reuerendae imaginis fulgore conpresserit (etenim quasi 
 absente imperatore ita in se oculos traxerat singulorum), tali 
 tamen narratione incipiens ianuam oris reserauit: "summa 
 caelestis domini, uenerande princeps, est ordinatione dispositum, 
 ut cura tantae reipublicae cura mandabatur per catholicae fidei 
 dogma deum et auctorem et amatorem pietatis agnosceret, 
 per quem bellorum furorem pacis arma confringunt et calcans 
 colla superbiae concordia superat quod fortitudo non praeualet.

 
 
 
 sic namque Dauid praedicabilem parcendi magis inimico animus 
 reddidit quam intentio uindicandi: sic perfecti saeculorum 
 reges et domini supplicantibus indulgere caelesti arte didicerunt. 
 supernae namque dominationis instar possidet qui imperium 
 suum pietate sublimat. hoc ergo Italia uestra freta iudicio 
 uel Ricemer patricius paruitatem meam oratum direxit, in* 
 dubitanter coniciens, quod pacem Romanus deo munus tribuat, 
 quam precatur et barbarus. erit enim triumphus uestris pro. 
 prie profuturus annalibus, si sine sanguine uiceritis. simul 
 nescio quae species fortior possit esse bellorum quam dimicare 
 contra iracundiam et ferocissimi Getae pudorem onerare beneficiis. 
 grauius enim percellitur, si postulata inpetret quem 
 puduit hactenus supplicare. tractandus deinde anceps bellandi 
 euentus: in quo tamen si ita praeualuerint peccata certamine, 
 uestro regno defrudabitur quod partes utraeque perdiderint. 
 nam quaecumque apud Ricemerem., si amicus est, salua sunt, 
 cum ipso a nobis patricio possidentur. cogitate pariter, quia 
 bene causae suae ordinem dirigit qui pacem primus obtulerit".

Hactenus admirandus pontifex prosecutus loquendi finem 
 fecit. tunc princeps erigens oculos desertum se omnium uidit 
 aspectibus atque in eum inuitatos uultus esse cunctorum, quem 
 admirari nec ipse desinebat. tunc alto trahens uerba suspirio 
 ita orsus est: "quamuis inexplicabilis mihi, sancte antistes, 
 aduersus Ricemerem causa doloris sit et nihil profuerit maximis 
 eum a nobis donatum fuisse beneficiis, quem etiam (quod non 
 sine pudore et regni et sanguinis nostri dicendum est) in 
 familiae stemma copulauimus, dum indulsimus amori reipublicae 
 quod uideretur ad nostrorum odium pertinere: quis hoc namque

 
 
 
 ueterum retro principum fecit umquam ut inter munera, quae 
 pellite Getae dari necesse erat, pro quiete communi filia poneretur 
 ? nesciuimus parcere sanguini nostro, dum seruamus 
 alienum. nemo tamen hoc credat propriae causa factum esse 
 formidinis: nam in tanta circumspectione salutis omnium solum 
 paro nobis timere non nouimus. bene enim apud nos conpertum 
 est, perire imperatori laudem suae uirtutis, qui pro aliorum 
 cautela non metuit. sed ut tuae uenerationi ad liquidum conatus 
 illius aperiamus quotiens a nobis maioribus donis cumulatus 
 eat Ricemer, totiens grauior inimicus apparuit. quanta contra 
 rempublicam bella praeparauit ? quantas externarum gentium 
 per illum uires furor accepit ? postremo etiam, ubi nocere nos 
 potuit, nocendi tamenfementa suggessit huic nos pacem dabimus 
 ? hunc intestinum sub indumento amicitiarum inimicum 
 sustinebimus, quem ad foedus concordiae nec adfinitatis uincula 
 tenuerunt? grandis cautio est aduersarii animum cognouisse: 
 etenim hostem protinus sensisse superasse est perdunt semper 
 deprehensa odia stimulos., quos occultata conceperant. sed si 
 in bis omnibus reuerentia tua et uadis et mediator accedit, 
 qui potest spiritali indagine consilia nefanda inuenire et inuenta 
 corrigere, pacem, quam et tu poscis, negare non audeo. 
 postremo si solitae calliditatis astutia etiam te fefellerit, certamen 
 iam uulneratus adsumat. me tamen statumque reipublicae 
 tuis committo et commendo manibus et gratiam, quam supplicanti 
 et profuso per se Ricemeri negare disposueram, per te

 
 
 
 primus exhibeo profunda enim deliberatione conpendiis nostris 
 in hac parte consulimus, si in incertis procellarum erroribus 
 nauem ex boni gubernatoris ordinatione flectamus. quis enim 
 tibi excusare praesumat beneficium postulanti, cui oportuerat 
 ante preces offerri?" haec imperator. at uenerabilis sacerdos 
 "gratias" inquit "omnipotenti domino, qu pacem suam principis 
 menti inseruit, quem ad instar superni dominatus uicarium 
 potestatis suae uoluit esse mortalibus".

Quibus breuiter narratis accepto etiam pro concordiae firmitate 
 ab Athemio sacramento discessit, festinans ad Liguriam 
 reuerti quoniam resurrectionis dominicae tempus instabat, per 
 quod maceratis ieiuniorum cruce corporibus carne frigida spiritus 
 hilaris recalescit et, dum a redemptore nostro moriendo 
 mors uincitur, fidelis spei cibis anima saginatur. uicesimo a 
 se, cum Romam egressus est, futurum Pascha dies promittebat: 
 tanta tamen iter celeritate confecit, ut quarto decimo die inprouisus 
 et famam praeueniens Ticinum ingrederetur, comitibus 
 sane plurimis in uia derelictis, quia nec abstinentiam 
 eius sustinere poterant nec laborem. ecce concursus praestolantium 
 tanti antistitis aduentum domi positum uidere, quem 
 nondum Romam egressum fuisse cognouerant. laetae urbis 
 tripudia adtonito Ricemeri indicantur: pacem factam consono 
 omnes ore clamitabant. exultatio infinita prouinciarum et, sicut 
 hominum mos est gratius habere quod redditur, quam si omnino 
 non pereat, dulcior erat concordia quae post litem reuocabatur 
 et pax quae iam paene desperata contigerat.

 
 
 
 euocabatur reuerendus pontifex, ut diu expectatum Mediolanensibus 
 praesentaret aspectum. at ille, ne uelut debitas gratiarum 
 actiones praesens: uideretur exigere, uisitationes eorum sub 
 colorata specie declinabat igitur processu temporis et laboris 
 cotidianis successibus. uitae in eum meritum geminabatur. erat 
 illi germana natu minor, religione non inpar, Honorata nomine, 
 cuius uitam per singula uirtutum genera longum est eloqui 
 sufficit tamen ad laudum eius cumulum dignam tanti uiri sororem 
 dixisse. hanc in ipso quo de legatione rediit consecrauit 
 anno, quam tamen inbuendam disciplinis caelestibus, quasi 
 sancta illi natura non sufficeret, Luminosae cuidam feminae 
 stupendae sanctitatis et singularis exempli commisit, cuius 
 oporteret fortassis natalium culmina relegi, nisi insignior fuisset 
 uita quam sanguine. haec enim fuit talis, de qua se crederet 
 habere et ipse quod. disceret qui erudiendam consortem uteri committebat. nam breui apud hanc depositum antistitis pignus 
 effloruit et ad maturitatem bonae frugis plantaria onusta perduxit. 
 interea per propositum sibi callem uitae cursu praepeti 
 sacerdos uenerabilis incedebat, eleemosynis sine retractatione 
 operam dans, quod munus accipientibus uultu et animo blandissimo 
 commendabat, ita ut cuicumque sermonis solius gratiam 
 praestitisset, nequaquam se indonatum putaret abscedere: 
 erat enim summum praemium, talem saltem uidisse pontificem. 
 crescebat in dies singulos fama gloriosis successibus et totum 
 paene mundum illius praedicatione conplebat.

Defuncto tunc Ricemere uel Anthemio successit Olybrius, 
 qui in ipsis exordiis diem clausit extremum. post hunc

 
 
 
 Glycerius ad regnum accitus est, apud quem quanta pro. salute 
 multorum gesserit, studio breuitatis incido. nam supplicante 
 sancto uiro inlatam matri a dicionis suae hominibus concessit 
 iniuriam cam apud illum reuerentia praefati sacerdotis esset 
 etiam decessore sublimior. post quem ad. regnum Nepos accessit. 
 tunc inter eum et Tolosae alumnos Getas, quos ferrea 
 Euricus rex dominatione gubernabat, orta dissensio est, dum 
 illi Italici fines imperii, quos trans Gallicanas Alpes porrexerat, 
 nouitatem spernentes non desinerent incessere, e diuerso 
 Nepos, ne in usum praesumptio malesuada duceretur, districtius 
 cuperet commissum sibi a deo regnandi terminum 
 uindicare. hinc utrimque litium.. coeperunt fomenta consurgere, 
 et dum neutrae partes conceptum tumorem uincendi studio 
 deponunt, sic exuperabat causa discordiae. 
 Adtigerat iam beatissimus uir octauum in sacerdotio annum, 
 cum repente Nepotis animum submouendae dissensionis amor 
 infudit, ut repulso simultatis ueneno seruaret inter reges 
 caritas quod tueri arma uix poterant. euocantur ad consilium 
 Liguriae lumina, uiri maturitatis, quorum possit deliberatione 
 labans reipublicae status reuiuiscere et in antiquum columen 
 soliditas desperata restitui, tantique ad tractatum coiere ei 
 iussu principis, quanti poterant esse rectores. seritur de 
 ordinanda legatione sermo: in beatissimum uirum Epiphanium 
 mentes omnium et oculi diriguntur: fiunt cunctorum sententiae, 
 quasi unius et ore proferrentur et pectore. quid pluribus ? 
 cum laetitia Christi miles occasionem laboris amplectitur et 
 spe effectum praecipit : de negotii aestimatione confidens agendi 
 speciem melioraturus inquirit: actionem paene conclamatam

 
 
 
 et ualde difficilem caelestis potentiae praesidio percontatus 
 est suscepit inpleuit. cuius itineris molestias necessitatesque 
 non ualeam per ordinem digerere, nec si mihi centum linguarum 
 fluminibus per meatus inriguos uerba. fundantur. nam 
 egressus de Ticinensi oppido, donec ad destinata loca pertingeret, 
 tali uiae suae fatigationem arte geminauit: ut si temperius 
 iumentorum defectum considerantes in futurae mansionis 
 diuersoria successerunt, praeter psalmorum continuationem, 
 praeter lectionis perseuerantiam, quorum nihil nisi stando 
 faciebat, eligebat secessum nemorea fronde conclusum, ubi 
 conexis arborum brachiis nox domestica texeretur, quod solum 
 refugus per umbracula opaca sol nesciret, et torum uiridanti 
 cespite gratia naturalis sterneret ibi profusus ia oratione 
 continuis fletibus exortem pluuiarum terram oculorum imbribus 
 inrigabat reddebantur arua illa fecunda orationum 
 copia, quae frugum esse non poterant.

Tali exercitio se macerans Tolosanam, in qua Euricus tunc 
 rex degebat, urbem ingressus est, quem iam praeuia opinio 
 Gallorum auribus, qualis esset, intimauerat, sacerdotibus 
 praecipue eiusdem regionis, quos adtonitos de aduenientibus 
 inquisitio profunda sollicitat. erat praeterea ea tempestate 
 consiliorum principis et moderator et arbiter Leo nomine, quem 
 per eloquentiae meritum non una iam declamationum palma 
 susceperat, qui cum summo gaudio aduentum pontificis indicauit 
 notitiae publicae. euocatur ex tempore regi praesentandus 
 antistes, ad quem ilico at ingressus, uidit salutauit adgressus

 
 
 
 est: "quamuis te, stupende terrarum princeps, multorum auribus 
 reddat uirtutis fama terribilem et gladii, quibus finitimos 
 continua uastitate premis, segetem quandam inimici germinis 
 metant, nullam tibi tamen superni gratiam numinis dira 
 bellandi praestat ambitio nec ferrum fines tuetur imperii, si 
 caelestis dominus offendatur. regem te habere memento cui 
 oportet considerare quid placeat, qui cum susceptum hominem 
 portaret ad caelum, pro inmensae hereditatis munere pacem 
 discipulis iterata saepius admonitione commendat. cuius nos 
 praecepti necesse est esse custodes, praecipue cum nouerimus 
 uirum fortem dici non posse quem uicerit indignatio. deinde 
 perpendere nos conuenit, quod nemo diligentius propria tuetur 
 quam qui aliena non adpetit. quocirca Nepos, cui regimen 
 Italiae ordinatio diuina commisit, ad haec nos impetranda 
 destinauit, ut reductis ad fidem mentibus terrae sibi conuenae 
 dilectionis iure socientur. qui licet certamina non formidet, 
 concordiam primus exoptat. nostis in communi, quo sit 
 dominiorum antiqui(tus uicini)tas limitata confinio, qua sustinuerint 
 partes istae illarum rectores famulandi patientia. sufficiat, 
 quod elegit aut certe patitur amicus dici qui meruit dominus 
 appellari". haec uir insignissimus Epiphanius.

At Euricus, gentile nescio quod murmur infringens, mollitum 
 se adhortationibus eius uultus sui serenitate significat. Leo 
 uero nominatus superius tanto adlocutionis ipsius tenebatur 
 miraculo, ut crederet uerbis huiuscemodi expugnari posse 
 mentes, si fas est dici, etiam si contra iustitiam postularet.

 

 

 
 
 
 taliter tamen fertur ad interpretem rex locutus: "licet pectus 
 meum lorica uix deserat et adsidue manum orbis aeratus includat 
 necnon et latus muniat ferri praesidium, inueni tamen 
 hominem, qui me armatum possit expugnare sermonibus. 
 fallunt qui dicunt Romanos in linguis scutum uel spicula non 
 habere. norunt enim et illa quae nos miserimus uerba repellere 
 et quae a se diriguntur ad cordis penetralia destinare. 
 facio ergo, uenerande papa, quae poscis, quia grandior est apud 
 me legati persona quam potentia destinantis. accipe nunc 
 fidem et pro Nepote pollicere, quod seruet intemeratam concordiam, 
 quoniam te promisisse iurasse est". his dictis inito 
 etiam pactionis uinculo uerendus pontifex uale dicto discessit. 
 ad quem statim precatorum turba dirigitur, ut secuturo die 
 regis epulis interesset, quem ille iam conpererat iugiter per 
 sacerdotes suos polluta habere conuiuia: cui excusauit dixitque 
 sibi non esse in more positum alienis aliquando prandiis 
 uesci, perendie se magis uelle proficisci. quod constitutum 
 maturauit implere et Tolosam tantis comitantibus egressus 
 est, ut paene deserta urbs discedente nostro pontifice cerneretur. 
 tantos enim in breui deuinxerat sibi caritate sincera, 
 ut captiuitatem flerent quos apud patriam remanere necessitas 
 constringebat. inde tamen regrediens singula sanctarum habitationum 
 loca uisitauit: Medianas insulas, Stoechadas, Lerum 
 ipsamque nutricem summorum montium planam Lerinum adiit,

 
 
 
 unde singulos uitae flosculos decerpsit ex omnibus, quos in 
 se boni germinis fomes insereret et ad maturitatis tempus 
 grauida. pomis caelestibus arbor adduceret. interea expectatum 
 Italis lumen redditur et reuertente singulari sacerdote per 
 sudum rutilans iubar aperitur. Ticinum diu desideratus ingreditur, 
 Nepoti effectum peractae legationis insinuat, et 
 crescente laudum cumulo humilitas m eo pariter sentiebat 
 augmentum.

Igitur dum talibus se disciplinis et laboribus Christi [et] 
 dei nostri operarius exerceret, ecce ille quietis nescius et 
 scelerum patrator inimicus magna dolorum incrementa conglutinat 
 et inquirit quibus uirum integerrimum passionibus 
 lacesseret. exercitum aduersus Orestem patricium erigit et 
 discordiae crimina clandestinus supplantator interserit: spe 
 nouarum rerum perditorum animos inquietat. Odouacrem ad 
 regnandi ambitum extollit et, ut haeo pernicies in Ticinensi 
 ciuitate contingeret, Orestem ad eam fiducia munitionis inuitat. 
 episcopus cum omnibus ad se pertinentibus praesens inuenitur: 
 fit maximus in urbe concursus, praedandi rabies inardescit: 
 ubique luctus, pauor ubique et mortis imago plurima. discurrebat 
 ille sollicitus: poscebatur ad poenam cuius substantiam 
 notiorem fecerat amicitiarum fides antiquior. alii 
 flammas ruituris aedibus subponebant: alii ad exitium poscebant 
 dominum, pro cuius conuenerat salute pugnari. currunt 
 ad ecclesiae domum , totis direptionis incendiis aestuantes,

 

 

 
 
 
 dum quem uidebant erogare plurima perinmensa suspicabantur 
 abscondere. pro nefas! thesauros cruda barbaries quaerebat in 
 terra, quos ille ad caelestia secreta transmiserat. diripitur 
 etiam sancta eius germana et seorsum ab eo captiuitatis sorte 
 deducitur: omnes nobilium a suis familiae sequestrantur: 
 Luminosa gloriosissima femina parili necessitatis condicione 
 constringitur. o dolor! utraeque ecclesiae flammis hostilibus 
 concremantur: tota ciuitas quasi rogus effulgurat. cunctorum 
 uoces sacerdotem requirentium audiuntur: nemo periculi sui 
 meminerat, dum maior ab illis salutis portio diuideretur. cui, 
 quamuis confusa in singulorum exitium turba fremeret, honor 
 tamen et inter gladios inpendebatur. nam ilico non fuerunt 
 quos potuit uidere captiuos: uenerabilem germanam suam, 
 priusquam in uesperam diei illius lux funesta laberetur, eripuit: 
 plurimos etiam ciuium absoluit precatu suo, antequam durissimae 
 condicionis uincla sentirent, matres familias praecipue, 
 quas inmanior in hac necessitate poterat manere commoratio. 
 postremo status ciuitatis, quem multitudo barbarica succidebat, 
 unius fortissimae columnae sustentatus resurgebat auxilio, nec 
 tantum ad delendum sufficiebat exercitus, quantum ad reparandum 
 unius persona pontificis. sublato tamen Oreste et 
 propter Placentinam urbem extincto depraedationis impetus 
 conquieuit.

Post quem adscitus in regnum Odouacris tanto cultu insignem 
 uirum coepit honorare, ut omnium decessorum suorum 
 circa eum officia praecederet. interea ne diu fauillis domicilia 
 diuina premerentur, ante gloriosus antistes reaedificandi

 
 
 
 sumpsit animum quam expensas aut substantiam. praeparandi. 
 ingentis pretii fabricas sine nummorum adtollere condito non 
 expauit, apostolicae admonitionis haud inscius, quod caelestia 
 regna quaerentibus indeficiens iugiter census exuberet et de 
 pleno semper inpertiat quem non opprimit in largiendi uoluntate 
 paupertas. dicebat enim: "uix est, ut animum diuitem 
 possibilitas deserat, et difficillimum, ut sequatur abundantia 
 hominem mente mendicum". iam iamque tamen fastigia perfectionis 
 maioris ecclesiae opus adtigerat aedificio et dedicationis 
 insignibus adornato, extemplo alterius ecclesiae cum 
 columnatus repente paries inpulsu callidi serpentis eiectus est. 
 uoluit experiri, si multiplici eius possit uexatione subuerti. 
 at ille uiolentior, ne malis eius cederet, adsurgebat et continuo 
 sine alicuius passionis indicio ad reparationem ipsius 
 plena se auiditate succinxit. nimio tamen uniuersitas tenebatur 
 miraculo, quod ab ipso templi tholo artifices cum ingenti 
 machina corruerunt, nullus tamen eorum aut crure debilis 
 factus est aut aliqua membrorum parte truncatus. quod orationibus 
 episcopi contigisse cunctorum sensibus patuit, ut molem 
 propriam ruina sustineret et a casu suo lapides suspenderentur. 
 stupendo tamen ordinationis eius cursu supra dicti operis perfectionem 
 labor accepit. nam consummato maioris ecclesiae 
 (opere) reparationem orditus, raptim ad fastigia priscae incolumitatis 
 surrexisse conspexit domum dei qui necdum conpererat 
 inchoatam. quibus tamen ab eo celeriter exactis mox 
 se in illum diuinus fauor ostendit. nam in eiusdem anni 
 curriculo summa daemonum turba de obsessis coeperunt

 
 
 
 clamare corporibus, flagris se et cruciatibus nimiis, ut fugerent, 
 sacerdote Epiphanio imperanto conpelli. quos ille modica cum 
 fletu oratione profusa ad extima terrarum confinia transmittebat 
 ac diuersis uocibus heiulantes meritorum suorum urguebat 
 imperio. sed cum talia per Christi gratiam iugiter faceret, 
 nihil sibi de praesumptionum flatibus adsumebat. tollit enim 
 illis boni meriti potentiam quibus supercilium fiducia benignitatis 
 adtulerit.

Interea ne solis ciuitatem templorum aedibus uideretur 
 ornasse, fessis eiusdem Urbis habitatoribus remediorum utilitate 
 prospexit. nam directa legatione ad Odouacrem quinquennii 
 uacationem fiscalium tributorum impetrauit, ad quae beneficia 
 per singulos dispertienda tanta se castitate continuit, ut nemo 
 ex his minus acciperet quam is, quo fuerant inpetrante concessa. 
 dum haec tamen gererentur, in perniciem Liguriae 
 possessorum Pelagi, qui ea tempestate praetorio praefectus 
 erat, repositus malitiae ardor efferbuit nam coemptionum 
 enormitate grauissima tributa duplicabat reddebatque onus 
 geminum, quod simplex sustineri non poterat. unde mox ad 
 sanctum uirum oppressorum turba confluxit, qui laetus succurrendi 
 occasiones amplectitur et pro cunctorum necessitate 
 alacer ambulauit poposcit obtinuit. sed quid frustra gestio 
 singulorum species laborum eius uel formas eloqui, dum quod 
 non explicat possibilitas praesumit adfectus datque terminum 
 latiora opinantibus sermonis angustia? P fuerunt tamen ista 
 sacratissima uatis desideria, ut, cum innumerabilia faceret, 
 optaret de laudibus suis aut nulla aut pauca perstringi. unde

 
 
 
 si quid minus lingua pauper aperui, audientum et legentum 
 sensibus derelinquo.

Post multas tamen quas apud Odouacrem regem legationes 
 uiolentia supplicationis exegit dispositione caelestis imperii 
 ad Italiam Theodericus rex cum inmensa roboris sui multitudine 
 commeauit, ad quem uir integerrimus, dum Mediolani 
 iam positus esset, excurrit. quem cum ille regum praestantissimus 
 cordis oculis inspexisset et solita iudicii sui sacerdotem 
 nostrum libra pensaret, inuenit in eo pondus omnium 
 constare uirtutum, cuius integritatem uelut fabrilibus lineis 
 ad perpendiculum mentis emensus est, quique tali apud suos 
 de illo sermone usus est: "ecce hominem, cui totus Oriens 
 similem non habet, quem uidisse praemium est, cum quo habitare 
 securitas. fortissimo muro Ticinensis ciuitas incolumi 
 isto uallatur, quos inpugnantum nulla uis possit obruere, quos 
 nequaquam Balearis fundae transcendat excursus. si qua necessitas 
 inter undas certaminum adcesserit, tutum est apud 
 istum matrem familiasque deponere et expeditum excursibus 
 militare bellorum".

Interea perduelles animos dediticii exercitus mutationum 
 incendit ambitio, quorum caput Tufa fuit, homo in perfugarum 
 infamio notitia ueteri pollutus: qui concepit mente, ut se 
 desperatis partibus cum ingenti multitudine redderet. quod 
 cum Theodericus rex principali sollicitudine cognouisset, continuo 
 omnem illam, quam totus Oriens uix sustinuit, contraxit

 
 
 
 manum atque ad Ticinensis ciuitatis se angustiam contulit. 
 uideres urbem familiarum coetibus scatentem, domorum inmanium 
 culmina in angustissimis resecata tuguriis: cerneres 
 a fundamentis aedificia inmensa migrare nec ad recipiendam 
 habitantium densitatem solum ipsum posse sufficere.

Inter haec ille in bonis uir exercitatissimus, in quo animorum 
 amplitudo cunctis pandebat adcessum, opportunum 
 sibi coniciens tempus offerri, quo benignitatis suae pleno 
 austro uela laxaret et portum gloriae per uariarum notitiam 
 gentium et actuum celebritatem secunda nauigatione pertingeret, 
 primore in loco, quod nullae chartae ueterum, nulli 
 librorum de quocumque locuntur annales, quod cum stupore 
 relator adfirmet uel cum admiratione lector admittat, ut cum 
 sagacissima gente habitans et quam nulla suspicionum aura 
 praeteruolat, in rebus dubiis, quando metus periculi etiam 
 mitia contra quoslibet corda sollicitat, sic illis fidelissimus 
 extitit, ut inimicos eorum toto deuinctos teneret affectu et 
 inter dissidentes principes solus esset qui pace frueretur amborum. 
 adplicabat enim ad conpendium unius quicquid praestabatur 
 ab altero: et reuerentia personae suae atque dulcedine 
 sic largientis temperabat animum, ut nullatenus accenderetur, 
 si aliquid a se beneficii per episcopum et inimicus acciperet. 
 ille fuit, circa quem concordiam et pugnantes seruarent et 
 cuius quietem bella non laederent iam si ad illud ueniamus, 
 quod cotidiana et ipsos pascebat humanitate raptores et illis 
 intra ciuitatem sumptuum necessaria ministrabat, qui foris 
 praedia illius continua uastitate deleuerant. nam tot milia 
 hominum uno eodemque tempore, cum diuersa poscerent, 
 reficiebat blanditiis, humiliabat adloquio, pascebat muneribus. 
 si cuius liberi uxorque inimicis a qualibet parte fuissent intercipientibus 
 occupati, ilico supplicationis illius pretio

 
 
 
 reddebantur suis, quos auri redimere non potuisset effusio. regi 
 aptissimus et prae sanctis omnibus uenerabilis existebat, ut 
 quoscumque Romanorum bellandi licentia hominum eius 
 fecisset esse captiuos, mox illi restitueret, quem sola intellegebat 
 aliorum libertate ditari. deinde enumerare nequeam 
 quanta ille subiugatorum agmina solo proprio reddidit, quanta 
 ne uexarentur, imposuit. iam si illa retexam, quas inimicorum 
 sustinuit insolentias, quibus laborauit inmissionibus, quali 
 procellas pessimorum uirtute contempsit: ad haec enarranda 
 lingua non sufficiet. iuuat enim certa quaeque decerpere, ubi 
 sunt omnia admiranda quae referas. sub tali cruce triennium 
 duxit, soli deo dolorum suorum secreta manifestans, a quo 
 ministrari sibi clandestinum poscebat auxilium.

Post hinc digressis Gothis ciuitas Ticinensis Rugis est tradita, 
 hominibus omni feritate inmanibus, quos atrox et acerba 
 uis animorum ad cotidiana scelera sollicitabat: diem putabant 
 perisse, qui illos sinefacinore casu aliquo interueniente fugisset. 
 quos tamen beatissimus antistes sermonum suorum melle 
 delinibat, ut effera corda auctoritati se submitterent sacerdotis 
 et amare discerent quorum pectora odiis semper fuisse 
 dedicata cognouimus. mutata est per meritum illius peruersitas 
 naturalis, dum inhonoris mentibus radix peregrinae apud illos 
 affectionis inseritur. quis sine grandi stupore credat dilexisse 
 et timuisse Rugos episcopum et catholicum et Romanum, qui 
 parere regibus uix dignantur? cum quibus tamen integrum

 
 
 
 paene biennium exegit taliter, ut ab eo flentes discederent, 
 etiam ad parentes et familias regressuri.

Postquam uero perfuncta res est misero exitialique bello et 
 uicit is, cuius post triumphum spoliatum uagina gladium 
 nullus aspexit, qui praesumptionem exercitus sui cum proelio 
 terminauit, ilico adgressus est uenerandus pontifex de urbis 
 suae reparatione tractare, quam at primum dignis conpleret 
 habitatoribus, spiritalis prospexit deliberatione consilii. et licet 
 eam precatu illius faciente nullus in uastitatem temporalis 
 procellae turbo dispulerat, parum tamen credebat posse sufficere, 
 si post ruinam omnium Liguriae ciuitatum Ticinus suis 
 tantum contenta indigenis exultaret. coepit finitimarum urbium 
 certos quosque de ciuibus flosculos legere atque ad suos hortos 
 cultor diligens plantaria iam probata portare, de quibus frugi 
 et idoneus aptissima caperet poma possessor.

Interea subita animum praestantissimi regis Theoderici 
 deliberatio occupauit, ut illis tantum Romanae libertatis ius 
 tribueret, quos partibus ipsius fides examinata iunxisset, illos 
 uero, quos aliqua necessitas diuiserat, ab omni iussit et testandi 
 et ordinationum suarum ac uoluntatum licentia submoueri.qua sententia promulgata et legibus circa plurimos tali lege 
 calcatis uniuersa Italia lamentabili iustitio subiacebat itur 
 rursus ad illum, qui manu medica publicis consueuerat subuenire 
 uulneribus, cuius fonte aerumnarum saepe fuerat ardor 
 extinctus. qui dum se diceret solum ad tantam sarcinam 
 sustinendam non posse sufficere, rogatur pariter uenerabilis

 
 
 
 Laurentius Mediolanensis episcopus. qui profecti una Rauennam 
 etiam pariter peruenerunt, suscepti reuerenter. postquam illis 
 agendi aditus reclusus est, beatus Laurentius necessarium 
 duxit illi potissimum perorandi copiam dari, cuius uestigia 
 frequentium legationum laboriosus callis adtriuerat et per 
 tramitem huiuscemodi itineris cursitantem non semel hispidum 
 castrensis puiuis effecerat. qui tali publicas petitiones est 
 orditus eloquio. "quantus, inuictissime princeps, per innumerabiles 
 successus felicitatem tuam fauor diuinus euexerit, si 
 per ordinem relegam, agnoscis te uotorum parcum maiora 
 semper a deo nostro beneficia accepisse quam optasse memineris. 
 sufficit tamen horum unum um narrare sed maximum, 
 quod apud te principem ibi seruorum tuorum causas agimus, 
 ubi solebat inimicus tuus huius solii possessione gaudere. 
 habes plurimum Christo redemptori nostro quod debeas: pro 
 quibus rogamus ipse largitus est. cauendum nobis est, ne 
 offendatur auctor muneris, si quod praestitit non amemus. diu 
 suspendo fiduciam meam: placet ire per singula, quae fando 
 conperi quaeque perspexi accessisse tibi diuinitatis auxilio. 
 scis quae te pollicebaris acturum, quando confertissimis inimicorum 
 cuneis urguebaris et circa muros Ticinensis ciuitatulae 
 hostilis litui clangor streperet, quando armis numero aduersarii 
 praestantiores subsistere sola tecum dimicante caelitus inuisibili 
 uirtute non poterant. audebat te adgredi qui exercitus

 
 
 
 tuos nuda aestimatione pensabat: solaciorum tuorum pondus 
 omnis bellandi apparatus sustinere non ualuit. quotiens utilitatibus 
 tuis aer ipse seruierit, si recenses, tibi caeli serena 
 militarunt, tibi conuexa pluuias pro uoto fuderunt. quis 
 resistere dexterae tuae ausus fuit et cum gratia superna 
 pugnanti? quotiens inimici tui ceciderunt mucronibus sodalium 
 suorum ? quotiens tibi uicit qui pro hostium tuorum utilitate 
 certabat? his ergo donis caelestibus uicissitudinem inpensa 
 circa homines pietate restitue. mysticae oblationis holocausta 
 sunt supplicantum lacrimas non sperni. illud certe perpende, 
 qualibus in regno successeris: quos si, ut liquet, malitia expulit, 
 casus illorum necesse est ut sequentes informet ruina 
 praecedentium posteros docet: cautio est semper in reliquum 
 lapsus anterior. non sine exemplo militat qui respicit qua 
 causa decessor eiectus est. his freta Liguria uestra nobiscum 
 profusa supplicat, ut legum uestrarum beneficia sic tribuatis 
 innocentibus, ut noxios absoluatis. exigua est apud deum 
 nostrum misericordia, si illos tantum laesio non sequatur, qui 
 reatu carent: culpas dimittere caeleste est, uindicare terrenum". 
 post haec siluit.

At eminentissimus rex infit, quo loquente adtonita de 
 uoluntate eius corda pauor artabat: "quamuis te, uenerabilis 
 episcope, pro meritorum tuorum luce suspiciam et multa 
 apud me confusionis tempore reposuisses beneficia, quibus frui 
 te conuenit tranquillitate reuocata, regnandi tamen necessitas 
 qua concludimur misericordiae quam suades non ubique pandit

 
 
 
 accessum, et inter res duras nascentis imperii pietatis dulcedinem 
 censurae pellit utilitas. exemplorum caelestium testimonio 
 assertio mea nititur. offendisse legimus principem, qui 
 caelitus destinatum neci inimicum subduxit exitio: poenam 
 meruit lenitas, quam potuit intulisse districtio. ultionem 
 suscipit qui detractat inferre: uim diuini iudicii aut adtenuat 
 aut contemnit qui hosti suo, cum potitur, indulget iustitia 
 coercendi sunt quos constat gratiam non secutos. uitia transmittit 
 ad posteros qui praesentibus culpis ignoscit. nam quod 
 de redemptoris nostri patientia loqueris, illos uere amplectitur 
 lac gratiae, quos austeritas legis informat. numquam a medico 
 ad plenissimam curationem aeger adductus est, nisi ab illo, 
 qui primum putria ferro membra desecuit et latentem penitus 
 e sinu uiscerum produxit inluuiem. qui criminosos patitur 
 inpune transire, ad crimina hortatur insontes. tamen quia 
 precibus uestris, quibus superna assentiunt, obsistere terrena 
 non possunt, omnibus generaliter errorem dimittemus. nullius 
 caput noxa prosternet, quoniam potestis et apud deum nostrum 
 agere, ut sceleratae mentes a propositi sui peruersitate discedant. 
 paucos tamen, quos malorum incentores fuisse cognoui, 
 locorum suorum tantummodo habitatione priuabo, ne forte 
 exurgens necessitas uicinos inueniat nutritores et malorum 
 adiuta successibus bella consurgant". his praecellentissimus 
 rex dictis uirum inlustrissimum Vrbicum acciri iubet, qui

 
 
 
 uniuersa palatii eius onera sustentans, Ciceronem eloquentia, 
 Catonem aequitate praecesserat, cui praecepit ut generalis 
 indulgentiae pragmaticum promulgaret: quod ille ad omnem 
 benignitatem paratissimus ilico tanta breuitate et luce contexuit, 
 ut et illa culparum genera cognoscerentur abolita, quae 
 putabantur fuisse reseruata.

Interea secretius rex praestantissimus sacerdotem uenerandum 
 Epiphanium imperat euocari, quem tali conpellat affatu : "iudicii 
 nostri ex ipsa sententia, gloriose antistes, pondus intellege, 
 ut, cum tot in regni nostri circulo pontifices esse uideantur, 
 tu potissimum in tanta re quasi unicus eligaris: nec eneruata 
 per meritum tuum huiusmodi aestimatores inludit opinio. 
 solus esse iuste crederis, cuius splendore tamquam globis 
 lunaribus minorum siderum lumen obtunditur et modicae 
 lucis radii praefulgida conscientiae tuae luce fuscantur. quis quaerat noctis lampadam, ubi solis iubar effulgurat ? quis 
 candelae praesidium, ubi caminis indesinentibus fidei pyra 
 succenditur? postremo talem a me oportet dirigi, qualem 
 suscipiens libenter auscultet. uides uniuersa Italiae loca originariis 
 uiduata cultoribus. in tristitiam meam segetum ferax 
 spinas atque iniussa plantaria campus adportat, et illa mater 
 humanae messis Liguria, cui numerosa agricolarum solebat 
 constare progenies, orbata atque sterilis ieiunum cespitem 
 nostris monstrat obtutibus. interpellat me terra, quocumque 
 respicio uberem uinetis faciem, cum aratris inpexa contristat. 
 o dolor! nullus umor illorum labris infunditur, quos a uini

 
 
 
 copia Oenotrios uocauit antiquitas. haec quamuis Burgundio 
 inmitis exercuit, nos tamen, si non emendamus, admisimus. 
 populatae patriae cessamus succurrere, et aurum apud nos 
 habetur in conditis? quid interest, pecuniis an ferro aduersariorum 
 animos inclinemus ? obtulisse quod mentes capiat 
 hosti uicisse est, occuluisse superari. suscipe ergo Christo 
 adiuuante huius laboris sarcinam, ex qua communem habeamus 
 in caelesti repromissione mercedem, quia nouus iste propriis 
 insignibus titulus laudis adcrescit, per manus tuas de oppugnatoribus 
 nostris sine sanguine triumphare. princeps eorum 
 Gundobadus est, cui reuerentiam tui uetustas inseruit, quem 
 uidendi te nimia cupido stimulat. mihi crede, pretium 
 captiuitatis Italicae erit uester aspectus: redemptos putabo 
 esse quos cupio, si ad terras illas talis redemptor accesserit. 
 quam magno suffragio uincuntur oculi, quibus te offerimus! 
 sed quid demoror manus arua poscentia? polliceor tibi rediuiuum 
 statum Liguriae: polliceor soli laetitiam et post Transalpinam 
 peregrinationem reducem fecunditatem: ex accidenti 
 aurum tibi commodatur pro qua talis legatus acturus es".

Ad haec episcoporum lux Epiphanius respondit: "quanto, 
 uenerabilis princeps, pectus meum tripudio repleueris, si sermone 
 posset ambiri, pro diuitiis meritorum tuorum inmeditata 
 et continua uerba profunderem. sed quam sermoni meo interceptus 
 denegetur successus, monstrant lacrimae gaudiorum, 
 quas dolorum alumnas nunc parturit exultatio. proinde

 
 
 
 intellege, ad referendas optimo regi tam pro nobis quam pro 
 se ipso gratias plus me sentire posse quam eloqui. iustitia 
 prius an bellorum exercitatione an, quod his praestantius est, 
 omnes retro imperatores te pietate superasse commemorem? 
 habes unde gentis nostrae rectores accuses: tu redimis quos 
 illi persaepe aut permiserunt fieri aut fecerunt ipsi captiuos. 
 Dauid legimus pro singularis laudationis exemplo idcirco 
 maxime caelorum proximitates indeptum, quod oblato manibus 
 suis Sauli pepercit inimico et in testimonium concessae potestatis 
 exuuiarum eius particulam rapuit, per quam et licentiam 
 probaret et uotum. deus bone! in quanta remuneratione 
 huius factum suscipis pro tot milium oppressorum libertate 
 tractantis, qui illum pro unius seruati hominis sanguine sublimasti. 
 perage ergo coepta festinus et felicitatis tuae oblationem 
 laetus adporta meque, quamuis sim paratus, stimula, ne in 
 offerendo tam odorato sacrificio tarditatis obice refreneris. 
 Christi redemptoris nostri erit concedere, sicut ex operibus 
 futurum conicimus, ut uere holocausta tua per meas manus 
 possis offerre. precor tamen, ut indultu clementiae tuae Victor, 
 Taurinatis urbis episcopus, comes mihi et particeps huius 
 itineris adiungatur, in quo clarum est epitomam omnium 
 uirtutum constare: quo socio adhibito de deo nostro. securus 
 spondeo, nullum effectum propriis petitionibus abnegandum".

Quibus auditis rex eminentissimus adnuit. at tremendus 
 pontifex dicto uale discessit. ex tempore portandae pro redemptione 
 pecuniae destinantur, suscipiuntur: egreditur, 
 Ticinum inpiger uenit, et quamuis adhuc hiemali torpore 
 Martius mensis glaciales fluminibus frenos inponeret et 
 cana niuibus iuga Alpium transituris minarentur exitium, 
 sed mortiferum frigus et concretas algore glebas fidei ardor 
 exuperat. numquam in gelu labitur cuius fundamentum 
 petra solidauit. ordinato ergo itineris sui uiatico profectus 
 est: diceres quod uniuersa inpelleret quae poterat retinere 
 necessitas, nec cibi ipsius capiendi mora sustinebatur, et 
 cum singulos cum ipso positos ille plenus discriminibus 
 callis turbaret, solus inter pericula timere non nouerat quem 
 spes uitae certa comitabatur. interea illa quae itineris eius 
 fuit semper praeuia et in apparatu diligens praecessit fama 
 et tanta Gallos insignium eius relatione conpleuit, at quasi 
 superni numinis aduentu aut praesentia turbarentur. concurrebat 
 omnis aetas et sexus et quos a uicinitate uiae ipsius longa 
 interualla seiunxerant ardor animi proximabat. quicquid habuit 
 quisque pretiosum obtulit et, si non habuit, aliunde mercatus 
 est: patria ubique, ubique opulenta diffusio. inemptis dapibus 
 mensae cumulabantur peregrinorum et illis, quas nisi conparatas 
 incolae habere non poterant, escis sine pretio utebantur 
 externi. tunc quoscumque indigentum repperit, illis quae 
 erant donata dispersit. domi forisque pascebat miseros, neque

 

 

 
 
 
 fieri potuit, ut quod ad ipsum delatum est pauperum usibus 
 subtraheretur.

Hoc ordine mira celeritate Lugdunum ingressus est, ubi 
 Rusticius tone episcopalem cathedram possidebat, homo qui 
 et in saecularis tituli praefiguratione sacerdotem semper exhibuit 
 et sub praetexta fori gubernatorem gessit ecclesiae: qui 
 trans Rhodanum fluuium aduentui ipsius spiritalis laetitiae 
 copia repletus occurrit, causam commeationis inquirit, quae 
 essent astutiae regis edocuit quem ne inopinantem obiectionum 
 aut responsionis calliditas inueniret, intra penetrale pectoris 
 certaminum se prolusione firmabat. quem postquam Gundobadus 
 terrae illius dominus uenisse cognouit, "ite" inquit ad 
 suos "et uidete hominem quem et meritis et uultu semper 
 ego Laurenti martyris personae coniunxi: qui quando nos 
 uidere uelit inquirite et cum iusserit inuitate". mox ad eum 
 omnis Christianorum principis adsistentium turba confluxit, 
 qui affatim admiratione capiebantur, quod illa tot linguarum 
 fama tam minorem se in isto, quamuis esset ampla, monstraret, 
 cui numquam sufficeret paupertate sermonum, quamuis 
 ditior iusto esset in reliquis. constitutus ergo uidendi. 
 regem dies: ad quem cum ingressus est, salutauit, et sua 
 utrique uisione laetati sunt. dedit summo uiro Victori licentiam, 
 ei iuberet ipse, principium legationis ordiri: qui ad illum 
 omne pondus rettulit, ut fuit ad cunctam humilitatem paratissimus.

E uestigio decus Italiae antistes noster talibus uerbis regem 
 coepit adfari: "inexplicabilis mihi dudum, probatissime princeps, 
 uestri amor inposuit per iter istud contra naturam et tempus 
 bella suscipere et crustati montis pericula non timere, quibus 
 dum in metallum aquas artauerit, coagulatum ex liquore 
 minatur exitium. transcendi alienis mensibus ninguidos saltus, 
 posui gressus quos in suis locis uis frigoris obligabat, postremo 
 mortem non timui, ut tibi celer praemium aeternae lucis adferrem. 
 inter duos optimos reges testimonium in caelestibus 
 dicturus adhibeor, si quod ille misericorditer postulat tu 
 clementer adcommodes. munus repromissionis dominicae aequa 
 lance diuidite, et cum ambo amplius habueritis, damna nemo 
 lugebit. certate, duces inuictissimi, et alterutrum uos exequendo 
 praecepta mystica superate. in qua conflictatione sic brauium 
 uictor accipiet, ut uictus praemium non amittat. sequimini 
 consilium meum, et ambo superiores, ambo pares extabitis. 
 redimere cupit ille captiuos: tu sine pretio redde genitalibus 
 glebis. mihi credite, nemo uberius in hac causa, nemo maius 
 accipiet quam qui nihil acceperit: defrudabitur praemium 
 partis illius, atque ad tua conpendia lucrum transit alterius, 
 si quos et uendere gloriosum est donare disponas. pro quantum 
 dispendii de pollicitatione diuina offerenti aurum in hoc negotio, 
 si remittatur, infligit! uel quantam pauperiem, si suscipiatur, 
 adportat ! diuites exercitus tuos faciet contempta pecunia, 
 adquisita mendicos. audi Italorum supplicum uoces et de te 
 praesumentium preces serenus admitte. audi Italiam numquam

 

 
 
 
 a te diuisam et multum de animi tui clementia confidentem, 
 quae si una, uoce uteretur, haec diceret: quotiens pro me, si 
 reminisceris, ferratum pectus hostibus obtulisti? quotiens 
 pugnasti consilio, ne bella subriperent, ne aliquis meorum 
 duceretur in quacumque orbis parte captiuus? quos nunc 
 detines, tu nutristi: dolose mihi uirtus tua beneficium praestitit 
 , si quos ab extraneis tutatus est custos inuasit quis 
 catenarum nexibus inpeditus durae sorti non uberiores lacrimas 
 exhiberet, cum se ad condicionem liberator inpelleret? quis 
 se subduceret, cum armorum tuorum crepitus audiretur, in 
 quo in necessitatibus tutissimum habuere perfugium? elisis 
 collo manibus matrona sublimis, cum traheretur ad uincula, 
 promisit sibi uindicem te futurum. uirgo ab stupratoris insidiis 
 pudorem suum tibi credebat displicere posse si perderet. in 
 summam, capti sunt quos nemo fugientes inuenit. agricolarum 
 laboriosae stirpes et duris exercitatae ligonibus suboles, quos 
 per terram suam pascit infabricata simplicitas, cum loris colla 
 necterentur et palmas uinciret arta conexio, nihil pro defensione 
 sua aliud clamitabant: scimus et euidenter agnoscimus, 
 nonne uos estis Burgundiones nostri? uidete, ne ante pium 
 regem quae facitis excusetis et illa urbanorum consuetudine 
 crimina subprimatis. quotiens istae quas ligare praesumitis 
 manus domino communi tributa soluerunt? nouimus quia ille 
 fieri ista non iussit. hac auctoritate miseri pro solaciis utebantur. 
 multos tamen integritatis tuae fiducia fecit interimi,

 
 
 
 dum capti superbius responderunt redde ergo residuos patriae, 
 redde origini, redde gloriae tuae. antiquus dominus prouinciam 
 diligit, quam et modernus amplectitur. remitte quamuis ad 
 alienam dicionem, qui se et ibi positi tuos esse cognoscant. 
 parum enim gratiae inpendimus illius imperio, cuius misericordiae 
 nil debemus. uacua sentibus illam quam bene nosti 
 Liguriam et reple culturis. quantum muneribus tuis obnoxia 
 sit intellegit, si faciem suam aliquando cognouerit domesticum 
 tibi semper est indulgere supplicibus, sicut superbos obprimere. 
 sic in utroque fortissimos, ibi per gladium, hic per 
 temperantiam triumphos adquires. nostris nostrorumque 
 mouere fletibus. sic in successione regni istius legitimus tibi 
 heres adcrescat, et per spem adultae progenies ad Burgundionum 
 gubernacula reuiuiscas. et licet hoc deo tribuas, adice et illud, 
 quod nec hominibus externis istud inpendis. iam tibi Italiae 
 dominus etiam necessitudinis adfinitate coniungitur: sit filii 
 tui sponsa Latia largitas, absolutio captiuorum: offerat pactae 
 suae munus quod et Christus accipiat". haec cum dixisset, 
 commonito sancto collega Victore surrexit, et usque ad pectus 
 regium lacrimantes et cum omnibus propter adstantibus capita 
 submiserunt.

Tunc rex probatissimus, ut erat fando locuples et ei eloquentiae 
 diues opibus et facundus adsertor, uerbis taliter 
 uerba reposuit: "belli iura pacis suasor ignoras et condiciones 
 gladio decisas concordiae auctor euisceras: lex est certantium 
 quem putas errorem: frenum nesciunt inimicitiae, quem tu,

 
 
 
 Chirstianae lucis iubar, ostendis. proeliis temperantiam nullus 
 adnectit, quae oris tui nitore, egregie moderator, adtollitur. 
 statuta sunt dimicantium quicquid non licet tunc licere. ista 
 sibi forte quies uindicet quae narrasti: hostem suum qui non 
 laesit adiuuit. paulatim aduersarius a regni sui mole succiditur, 
 cuius imperii radices uiribus amputantur. reposui regi partium 
 illarum contumeliam, quam putas inlatam. ludificatus specie 
 foederis nihil egi studiosius, nisi ut, quod est cautelae, apertos 
 inimicos agnoscerem. concedat tamen diuinitatis adsensus, at 
 solidatum inter nos foedus longa aetate seruetur: inuenient 
 partes illae constantem in amicitia quem senserunt perniciosum 
 sibi fuisse dum litigat. uos tamen, sancti uiri, ad domos in 
 quibus manetis sine tribulatione discedite, dum ego animae 
 meae et regni utilitate discussa quae me conueniat praestare 
 pronuntiem". his auditis pontifices abscesserunt

At ille uocato Laconio, cui et rerum et uerborum fides ab 
 illo semper tute mandata est, quem et praerogatiua natalium 
 et auorum curules per magistrae probitatis insignia sublimarunt, 
 cum quo confert quotiens et pia et religiosa meditatur, 
 et sicut non est cum uitiis sociata nobilitas nec adstringitur 
 ad inlecebras lux naturae, si quid ille benigne facere uoluerit, 
 duplicari iste hortatur adhibitus. cui princeps "uade" inquit 
 \'\'Laconi, et tota notorum tuorum uela suspende. et sacerdos 
 a nobis et beatus Epiphanius libenter auditus est, cuius te 
 precibus fuisse permotum, cum apud nos uerba faceret,

 
 
 
 animorum indices lacrimae testabantur. uade et pleno pectore 
 dicta sententias, per quas pactionis illius durissimae nexus 
 inrumpas ilicet omnibus Italis: quoscumque Burgundionum 
 nostrorum metus captiuitatis fecit esse captiuos, quos famis necessitas, 
 quos periculorum timor aduexit, postremo quoscumque 
 concessit aut addixit consensus principis sui, noster absoluat: 
 at paucos quos quasi ardore proeliandi tunc ab aduersariorum 
 suorum dominatione rapuerunt, pro illis pretii quantulumcumque 
 percipiant, ne detestabiles apud illos fiant certaminum casus, 
 quorum cam discrimina sustinuerint, lucra non sentiant".

Post praeceptum uenerandi regis inpiger ille uerborum saltibus 
 indulgentiae species ant formas exposuit et cartas ad 
 insignem antistitem detulit: quas ille cum expectatissima deuotione 
 suscepit et portitorem tanti doni ambienter amplexus 
 est. qui postquam rumor innotuit, tanta istius iam liberae multitudinis 
 frequentia subito adstitit, ut desolata crederes esse etiam 
 incolis rura Gallorum: nam testis huius rei ego sum, per cuius 
 manus pictacia ad clusuras iussio sacerdotis elicuit, quadringentos 
 homines die una de sola Lugdunensi ciuitate redituros 
 ad Italiam fuisse dimissos. identidem per singulas urbes Sapaudiae 
 uel aliarum prouinciarum factum indubitanter agnouimus, 
 ita ut istorum, quos solae preces beatissimi uiri liberarunt, 
 plus quam sex milia animarum terris patriis redderentur. 
 eorum uero, qui redempti auro sunt, numerum ad liquidum 
 cognouisse non potui, quia inter eos etiam multos fuga eripuit. 
 sic factum est, ut tunc ad liberationem omnium subiugatorum

 
 
 
 transeundi occasio concessa sufficeret. postquam tamen pecuniarum 
 ille cumulus effusus est, continuo ad expensas redemptionis 
 suggessit necessaria illa, quae ibi est thesaurus ecclesiae, 
 Syagria, cuius prolixam quaerit uita narrationem: sufficit tamen 
 ut ei operibus agnoscatur quam uerba transcendunt dedit 
 etiam praestantissimus inter Gallos Auitus Viennensis episcopus, 
 in quo se peritia uelut in diuorsorio lucidae domus inclusit. 
 quid pluribus ? auro illorum ex maxima parte actum est, 
 ne Gallis diutius seruitum pubes Ligurum. duceretur. meo in 
 uno loco summus uir in illa se regione continuit, ne forsitan 
 in longinquo degentes dominorum feritas inpediret. fuit Genauae, 
 ubi Godigisclus germanus regis larem statuerat, qui formam 
 fraternae deliberationis secutus bonis operibus eius se socium 
 dedit. breui tamen tantae liberatorum phalanges remissae sunt, 
 ut uideres longe lateque agminibus feruentia itinera cum laude 
 dei nostri, tum etiam splendidissimi sacerdotis Epiphani, cuius 
 ministerio atque labore erepti fuerant, redeuntium. et ne tanti 
 lux nostra tropaeo muneris priuaretur atque ab oculis ipsius 
 pulcherrimum spectaculum tolleretur, ipse cum his remeauit. 
 uideres duci in triumphis caelestibus uulgus liberum et pro 
 mactandorum sanguine terram madefieri lacrimis exultantum, 
 cum Heliae currum istarum cohortium ductor scanderet et 
 quadriiugum ad caelestia pro merito suo raperetur excursu. non 
 sic Pellaeus princeps Alexander, quem pacatorem orbis uocauit

 
 
 
 uana laudatio, captum gentium duxit examen, ut iste reuocauit 
 ecce tunc conperimus armatorum mentes sanctitate superatas 
 et cessisse precibus electi principem, qui obuium semper lanceis 
 pectus ingessit. quantum acutior fuit uerborum quam ferri 
 lamina, hinc lector agnosce: expugnauit sermo cui se gladii 
 subduxserunt. dam ergo tertio mense cum tali tropaeo Ticinum 
 remearet antistes, ut Tarantasiam uenit (sic enim uocitatur 
 oppidum Alpibus uicinum), ibi quaedam mulier graui inmundi 
 spiritus uexatione laborabat, quae continuo percepta benedictione 
 absoluta discessit. ipse tamen suis inopinatus nec suspicantium 
 oculis adstitit. uisus est subito, de quo uix credebatur aliqui 
 posse rumor audiri.

Mox tamen ut rediit, curis ex more animum fatigat, ne forte 
 quibus absolutionem deus noster per illum dederat proprii 
 census possessione turbarentur, praecipue ob nobilium considerationem 
 personarum, quibus inmanior apud suos poterat constare 
 calamitas, si uitam inopem reduces sustinerent et de 
 peregrinationis incommodis sola misericordiae solacia perdidissent. 
 ad regem inuictissimum Theodericum per se mox ire 
 noluit, ne forte laboris sui uicissitudinem in relatione gratiarum 
 aut in exhibitione munerum coram positus uideretur 
 exigere: flagitat enim quasi debitam retributionem qui profligatis 
 principum iussionibus ipse quid actum sit actor adnuntiat 
 hoc ergo ille totius acuminis uir prospiciens declinare 
 gestiebat scripsit tamen et quae gesta sint loqui commisit 
 epistolis, ne aut tacendo contemptor aut occurrendo per adrogantiam 
 pronuntiaretur intemperans. quantum tunc, admirande

 
 
 
 pontifex, tua plus egit absentia, quantum imperauit humilitas 
 deprehensa, dicant illi, quos de exulibus ditissimos reddidisti. 
 igitur omnia, quae a piissimo rege pro miseris per paginam 
 petiit singularis antistes, incunctanter obtinuit. serenus praestitit 
 copiam supplicanti, cui pro conpensatione laboris sui hoc 
 credebatur posse sufficere, quicquid per illum beneficii redemptus 
 et pauper acciperet.

Postquam tamen omnes qui reuocati fuerant indultu praeferendi 
 principis iure suo donati sunt, perfunctam molestiarum 
 suarum molem admirabilis censebat episcopus, cum necdum 
 biennio exacto a deliberatae quietis gremio tamquam a portu 
 cumba aliis inlata tempestate propellitur. nam infirmis Ligurum 
 et labantibus humeris uix ferenda tributorum sarcina 
 mandabatur. rursus ad te, adflictorum consolator, adcurritur. 
 doceres frustra reddidisse patriae ciues, si illis in solo auito 
 periclitantibus non adesses. et quia apud te numquam fatigatus 
 est qui rogauit, suscepisti causas infelicium et te protinus ad 
 recidiua onera praeparasti. Rauennam pro nobis regem rogaturus 
 excurris, quam, ne te ibi quisquam post Gallicana insignia 
 laudaret, effugeras. minas caeli procellarumque discrimina, 
 adhuc quasi aeui integer aut ualentia corporis munitus, 
 exuperas. numquam tibi ad officium animorum se membra 
 quamuis inualida subduxerunt: frigus, pluuiae, Padus, ieiunia, 
 nauigatio, periculum, tonitrua, sine tecto mansio in ripis 
 fluminis, incerti paene sine terra portus, uirtuti tuae dulcia 
 fuerunt et grata successui. contristatus est de praesentia tui

 
 
 
 et ille eminentissimus rex, qui te uidere ambienter optabat. 
 exposuisti necessitates nostras aduentu tuo, antequam diceres, 
 et quales tecum habitantium lacrimae te conpulerint, docuerunt 
 superata discrimina.

Ast ubi ad principem tamen ingressus est, ita loqui coepit: 
 "solita, rex uenerabilis, mentis tranquillitate famulorum preces 
 intellege. et me ad postulanda necessaria et nos ad tribuenda 
 usus informat. lex tua est, ductor inuicte, misereri iugiter: 
 tu semper nutristi spem intercessionum in posterum, dum 
 praesentibus non resistis: uiam supplicationi nostrae patefecit 
 ad reliqua semper apud uos beneficii fides impetrati. Liguribus 
 tuis largire quod proferas, tribue quod reponas: futurorum 
 quaestus est temporalis indulgentia. boni principis mos est 
 cum uirtutibus amare famam et regnum ita ordinare, tamquam 
 ad stirpis suae posteros transiturum. nutantes domini haec 
 tantum quae accipiunt diligunt, firmissimi illa potius quae 
 dimittunt. sic terris semina parua committimus, ut multiplicata 
 capiamus: fenus sine crimine fit triplicatum: boni imperatoris 
 est possessoris opulentia. concede immunitatem anni 
 praesentis Liguriae, qui eos ab externis, qui supplicant, reduxisti. 
 quam uberem praesentem natiuitatem habuerimus, clementia 
 uestra adstantes interroget. nemo illi mentitur, cui 
 seruiunt qui conuincant". ad haec princeps: "licet nos inmanium 
 expensarum pondus inlicitet et pro ipsorum quiete legatis indesinenter 
 munera largiamur, tamen uis meritorum tuorum 
 tractatibus nostris reuerenter interuenit. opus est fieri quicquid 
 iniunxeris: iuuat omne quod praecipis. aestimamus enim 
 conpendiis nostris adici illud, quod ipse decerpseris. nihil tu

 
 
 
 quasi ex accidenti depreceris, qui habes a nobis plurima quae 
 reposcas. duas tamen praesentis indictionis fiscalis calculi 
 partes cedemus, tertiam tantummodo suscepturi, ne aut aerarii 
 nostri angustia Romanis pariat maiora dispendia aut supplicatio 
 tua expectata patriae gaudia non reportet". taliter praefato regi 
 egit gratias summus antistes, a quo uale dicens abscessit. heu 
 dolor atque gemitus! omnibus quasi supremi officii uel ultimae 
 uisitationis studio inpiger occurrebat. et cum domus ipsius 
 \'Christianae multitudinis turbas euomeret, ipse tamen omnium 
 penetralia adibat. nullum humanae mentis crassitudine hebetatum 
 tangebat tam funesta suspicio, quod instaret transitus 
 eius, quem ille spiritus reuelatione cernebat ninguido aere 
 et quali solent homines ad tecta confugere Rauennam egressus 
 est et per omnes Aemiliae ciuitates celer uenit, tamquam ad 
 sepulcri receptaculum properans: omnibus sacerdotibus in itinere 
 positis munificus communis adfabilis et quasi exagellam relingens 
 se ipso praestantior. ut Parmam tamen eiusdem uiae ingressus 
 est ciuitatem, continuo eum coagulatus in uitalibus 
 umor infudit, quem catharrum medici uocant, qui se medullitus 
 inserens in ruinam publicam saeuiebat. sed quid formidas, 
 oratio? quid uelut (nauta) nauifragos scopulos perhorrescis 
 ? uelis nolis cuius uita etsi strictim dicta est, narrandus 
 est obitus, quoniam nulla protensione libelli, nullis dilatationibus 
 promulgatae laudis, transitus ipsius poterit occultari.

 
 
 
 et quamuis uelut Scyllaeos canes et patulas Charybdis fauces 
 fragoso discrimina murmure minitantes uelificans carina diffugiat, 
 obitus eius naufragium non omittit. quid fletus narrare 
 metuo, quos continua semper necesse est ut monstret effusio? 
 ergo dum se oppido Ticinensi nunc misero propinquauit, quasi 
 alacer et sanus apparuit: quod licet cum omnium exultationibus 
 ob reditum suum introisset, ilico gaudia uertit in lacrimas, 
 aegrum se esse die ipsa significans, altera grauiorem. et cum 
 grandior per dies singulos appareret infirmitas, adiuta est inperitia 
 medicorum. stabant mussitantes et adtoniti populi, 
 casum in uno homine totius prouinciae considerantes et funus 
 mundi metuentes. septimo tamen die inopinatum scelus, ineffabilis 
 calamitas, inexplicabilis luctus accessit. sed cum beatissimus 
 cerneret pontifex sarcina carnis abiecta maturius se 
 ad purum aetheris euolare fulgorem, cuius uox semper illa 
 fuit mihi uiuere Christus est et mori lucrum, laeto 
 animo ac uultu sereno illos uersiculos Dauiticos saepius repetebat: 
 misericordiastuas, domine, inaeternum cantabo. 
 in generatione et progenie adnuntiabo ueritatem 
 tuam in ore meo, et illud: in manus tuas, 
 domine, commendo spiritum meum. nec non adiciebat 
 de perfectione securus: confirmatum est cor meum in 
 domino, et exaltatum est cornu meum in deo salutari 
 meo, ut hymnis et canticis et in morte resonans ad

 

 
 
 
 sedem suam caelestis anima remearet, quae quinquagesimum 
 octauum aetatis annum duxit ad tumulum, triginta in hac 
 sacerdotali, qualem etsi excerptim lector adtendis scalptam, 
 conuersatione exemit.

Illud namque silentio praeterire non debeo, quod eius sanctae 
 reliquiae usque in diem tertium, quo cam summa ueneratione 
 reconditae dinoscuntur, tanto lumine ac decore uestitae cunctorum 
 uisae sunt oculis, at splendorem uitae uultus signaret 
 defuncti et depositam gloriam iam nunc percepisse gloriosum 
 uas crederetur, in quo uere fuit thesaurus magni regis inclusus. 
 quae ibi fuerunt flumina lacrimarum, quanti planctus, silebo, 
 ne post annosa curricula nouellum dolorem scriptor incutiam. 
 quaecumque ibi mater uenit, liberatum clamauit ab illo filium: 
 quaecumque uxor, maritum: quaecumque soror, fratrem: qui 
 caelebs, se ipsum. postremo in illa tanta hominum multitudine 
 et conuentu, ut audenter dicam, totius orbis nemo fuit qui 
 beneficiis illius aliquid non deberet.

Sed quaeso iam temperemus a luctibus: contractam tristitia 
 resoluamus frontem. excelsa cum deo possidet ob cuius obitum 
 maeremus in terris. sed quid faciam, quod remediatoris uestri 
 singultus uerba dissiciunt, lacrimae ora perfundunt, mugitum 
 - resonat omne quod eloquor?et intellego quod numquam ad 
 flentem flens bene ueniat consolator. haec sancto patri et 
 doctori peritissimo idoneus affectu non scientia inpendi, ut 
 aliquos de conuersatione illius flosculos relegerem, ut est longum 
 iter agentibus in usu positum, qui non omnes obuios 
 consalutant. tu mihi, anima apud redemptorem nostrum

 
 
 
 praepotens, tribue, ut cura uacuus et pectore liber munda tibi 
 sicut debentur praeconia mundus exsoluam. de cetero habentem 
 in te post deum fiduciam non relinquas et quem religionis 
 titulis insignisti religiosorum in diuinam repromissionem redde 
 participem.