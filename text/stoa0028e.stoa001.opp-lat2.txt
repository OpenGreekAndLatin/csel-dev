DE LOCIS SANCTIS, QVOS PERAMBULAVIT BEATVS ANTONINVS MARTVR. 
 
 Procedente beato Antonino martyre una cum collega suo, 
 ei eo quod ciuitatem Placentiam egressus est, in quibus 
 locis per regnum conatus est ire, uestigia Christi sequentes 
 et miracula sanctorum prophetarum prouidere coeperunt. Ita 
 exeuntibus nobis de Constantinopolim uenimus in insula Ciprum 
 in ciuitate Constantia, in qua requiescit sanctus Epiphanius. 
 Ciuitas pulchra, dilitiosa, ornata palmis dactalorum. Dein 
 uenimus partibus Syriae in insula Santaritus ad Tirum. 
 
 
 Tunc uenimus Tholomaida, ciuitate onesta, monasteria bona.



Tholomaida permanet contra ciuitatem milia sei in castm 
 Samaritanorum, miliario a Sugamina. Sub monte Carmelo super 
 ipsa castra miliario semis monasterium Helysaei prophetae, 
 ubi ei occurrit mulier, cuius filium suscitauit in monte Carmelo. 
 Ibique est petra modica, rotunda; quando exagitatur, 
 sonat, quia solida est. Talis autem est uirtus petrae illius, 
 ut, si suspensa fuerit mulieri uel cuicumque animali, iactum 
 numquam faciet, et a ciuitate sex aut septem milia personat.

De Tholomaide maritima uenimus in finibus Galileae in ciuitatem, 
 quae uocatur Neocesarea. In qua adorauimus amola et 
 canestellum sanctae Mariae. In quo loco erat cathedra, ubi

 

 
 
 
 sedebat, quando ad eam angelus uenit. Deinde milia III uenimus 
 in Chana, ubi Dominus fuit ad nuptias, et accubuimus 
 in ipso accubitu. Ubi ego indignus parentum meorum nomina 
 scripsi. Ex quibus hydriae duae ibi sunt, impleui aqua unam 
 et protuli ex ea uinum et in humero plena leuaui et obtuli 
 ad altare, et in ipso fonte pro benedictione leuauimus. 
 
 Et inde uenimus in partibus Syriae, ubi requiescit sanctus 
 Leontius, quae ciuitas tempore Iustiniani imperatoris subuersa 
 est a terrae motu cum aliis ciuitatibus. Venimus exinde Bibolo, 
 quae et ipsa ciuitas cum hominibus subuersa est. Exin in ciuitate 
 Triari, quae et ipsa subuersa est. Deinde uenimus in ciuitate 
 splendidissima Beritho, in qua nuper fuit studium litterarum, 
 quae ciuitas subuersa fuit. Dicente nobis episcopo ciuitatis, 
 quia cognitae fuerant personae excepto peregrinis, qui ibi 
 perierant. Ipsa ciuitas iacet sub montana Libani. 
 
 
 A Berito uenimus Sidonem, quae ex parte ruit et ipsa adheret 
 Libano, homines in ea pessimi; illic currit fluuius Asclepius, et 
 fons, unde surgit, stat. De Sydone uenimus Sareptha, quae 
 ciuitas modica et ualde christiana est; in qua est caenaculum 
 illud, quod factum fuerat Haeliae, et lectum, ubi recubuit, et 
 alueus marmoreus, ubi illa uidua fermentauit, in quo loco multa 
 offeruntur et uirtutes multae fiunt. Exeuntibus nobis de Sareptha 
 uenimus in ciuitate Tyro; a Tyro usque Sareptha continue 
 milia septem. Tyrus ciuitas, homines potentes, uita 
 pessima, tanta luxuria, quae dici non potest. Ginetia publica, 
 olosericum et diuersa genera telarum.

At uero de Tyro uenimus in ciuitatem Nazareth, in qua

 
 
 
 sunt multe uirtutes. Ibi etiam pendit thomus, in quo Dominus 
 a b c habuit impositum. In qua etiam synagoga posita 
 est trauis, ubi cum aliis sedebat infantibus. Quae trauis a 
 Christianis agitatur et subleuatur, Iudaei uero nullo modo 
 possunt eam agitare, sed nec permittit se foras tolli. Domus 
 sanctae basilica est et multa ibi sunt beneficia de uestimentis 
 eius. In ciuitate uero illa tanta est gratia mulierum Hebreorum, 
 (ut) in terra illa inter Hebreas pulchriores <non> inueniantur, 
 et hoc a sancta Maria sibi concessum dicunt; nam et parentem 
 suam dicunt eam. Et dum nulla sit caritas Hebreis erga 
 christianos, ille omnem sunt caritate plenae. Prouintia paradiso 
 similis in tritico, in fruges similis Aegypto. Modica quidem, 
 sed praecellit in uino et oleo et poma melliumque, sed et 
 milium extra natura altum nimis super statum hominis talea 
 grossa.

De Nazareth uenimus in monte Tabor, qui mons exiit in 
 medio campestri, terra uiua, tenens circuitum milia VI, ascensum 
 milia Illa, sursum ad unum miliarium planum, in quo sunt 
 tres ecclesiae-, ubi dictum a discipulo est: Faciamus hic tria 
 tabernacula). In circuitu diuersae ciuitates, quae in Regum 
 leguntur. De Tabor uenimus ad mare Tyberiadis in ciuitatem, 
 quae alio tempore appellata est Samaria, modo uero dicitur Neapolis, 
 in qua puteus est, ubi Dominus a muliere Samaritana 
 aquam petiit, et ibi facta est basilica sancti Iohannis, et ipse 
 puteus est ante cancellos altaris et situla, de qua dicitur, quod 
 Dominus biberit, et multi aegri ibi ueniunt et sanantur.

Deinde uenimus in ciuitate Tyberiade, in qua sunt termae 
 salsae. Nam aqua maris ipsius dulcis est, quae mare circat milia 
 VIII. Deinde uenimus in Capharnaum in domo beati Petri, quae 
 est modo basilica. Inde transeuntes per castra uel uicos aut 
 ciuitates uenimus ad duos fontes, scilicet Ior et Dan, quae 
 in unum confluunt et uocitatur Iordanis. Paruus ingreditur

 

 
 
 
 mare et pertransit totum maris pelagum usque alio litore 
 maris. Reuertentes post nos uenimus ad locum, ubi Iordanis 
 de mare egreditur, transiuimus Iordanem in ipso loco et uenimus 
 in ciuitatem, quae uocatur Gaddera, quae et Gabaon 
 dicitur. In ista parte ciuitatis miliario tertio sunt aquae calide, 
 quae appellantur termas Heliae, ubi leprosi mundantur; ibi 
 et synodochium delicias de publico habens, et ora uespertina 
 mundantur termae. Ante ipsum uero clybanum grande est 
 solium, qui dum impletum fuerit, omnia ostia clauduntur et 
 per ostium mittuntur intus cum luminaria et incensum et 
 sedent in illo solio tota nocte. Et dum soporati fuerint, uidet 
 ille, qui mundatus est, aliquam uisionem, et dum eam recitauerit, 
 non mundantur ipsae termae per VII dies. Ibi uero 
 defunctus est collega noster Iohannes de Placentia. Nam ipse 
 fluuius calidus, qui uocatur Gaddera, descendit torrens et 
 intrat in Iordanem et ex ipso ampliatur Iordanis et maior fit.

Et tunc descendimus per Galileam iuxta Iordanen transeuntes 
 multas ciuitates, quae leguntur, uenimus in ciuitate metropoli 
 Galileae, quae uocatur Scitopolis, in monte posita, ubi sanctus 
 multas operatur uirtutes. Exinde descendimus per alia loca 
 Samariae et Iudeae in ciuitate Sabastea, in qua requiescit 
 Heliseus propheta. Descendentes per campestria, ciuitates uel 
 uicos Samaritanorum et plateas, unde transiuimus, uenientes 
 post nos Iudaei, cum paleas uestigia nostra incendentes. Tanta 
 illis est exsecratio utrisque; Christianis quidem responsum 
 faciunt. Attamen, ut, quod ab illis emere uis, non tangas, 
 priusquam pretium des; quod si tetigeris et non comparaueris, 
 mox scandalizabuntur. Nam foris uico habent condoma una 
 posita, qui ipsius faciunt responsum; nummos autem non 
 accipiet de manu tua, sed tu in aqua proicies eos et denuntiant 
 tibi, quando ingrediaris. Tunc uero noli expuere; si

 
 
 
 autem expueris, scandalizabuntur. Sero autem purificant se in 
 aquam et sic ingrediuntur in uico aut in ciuitatem.

Deinde uenimus in loco, ubi Dominus de quinque panibus 
 et duobus piscibus quinque milia hominum satiauit extra 
 paruulis et mulieribus, extensa campania, oliueta et palmeta. 
 Exinde uenimus ad locum, ubi baptizatus est Dominus. In 
 ipso loco filii Israhel transierunt Iordanem et filii prophetarum 
 perdiderunt securem. Et ex ipso loco Helias assumptus est 
 in caelum ibique mons Hermon modicus, qui legitur in psalmo. 
 Ad pedes montis ipsius ascendit de fluuio nubes; ora prima, 
 oriente sole Hierusolimam uenit super basilicam, quae est in 
 Syon, et super basilicam sanctae Mariae ad sancta Soffia, quae 
 fuit praetorium, ubi auditus est Dominus. Super his locis 
 descendit ros sicut pluuia et colligunt eam medici et in ipso 
 quocuntur omnes confectiones per synodochia. Nam multi 
 languores sanantur ibi, ubi cadit ipse ros; ipse est enim ros, de 
 quo propheta canit Dauid: Sicut ros Hermon, qui descendit 
 in Syon. In illa ripa Iordanis est fons, ubi baptizabat sanctus 
 Iohannes; inde usque Iordane milia duo. In ipsa ualle inuentus 
 est Helyas, quando ei coruus deferebat panem et carnes. In 
 circuitu autem uallis ipsius multitudo heremitarum.

Et ibi prope est ciuitas, quae uocatur Salamiada, ubi remanserunt 
 duo semis tribus Israel, priusquam transirent Iordanem, 
 in quo loco sunt termae ex se leuantes, quae uocantur termae 
 Moysi. Ubi etiam et leprosi mundantur, et ibi est dulcissimus 
 aquae fons, quae bibitur pro catarcium et multos sanat languores. 
 Non longe a mare salinarum, in qua Iordanis ingreditur

 

 
 
 
 subtus Sodoma et Gomorra, ad cuius litus bitumen et sulphur 
 colligitur. In quo mare mense Iulio et Augusto et usque 
 medio Septembrio tota die iacent leprosi, ad uesperum autem 
 leuantur in ipsas termas, et aliquotiens Dominus, quem uult, 
 mundat. Nam et generalitate est aliqua permitia. In quo mare 
 nihil uiuificatur, nec lignea nec paleae ibi natant neque homo 
 ibi natare potest. Sed quicquid ibi proiectum fuerit, in profundum 
 demergitur. De Iordane usque ad locum, in quo Moyses de 
 corpore exiit, sunt milia octo. Exinde non multum longe a 
 Segor, in quibus locis multi heremitae. Vidimus et ibi monumentum 
 Absalon, filii Dauid.

Tenuimus theophania iuxta Iordane, et ibi fiunt mirabilia, ubi 
 baptizatus est Dominus, in ipsa nocte. Est ibi tumulus cancellis 
 circumdatus, et in loco, ubi redundat aqua in alueum suum, 
 posita est crux lignea intus in aquam ex utraque parte marmoris. 
 In uigiliis theophaniae grandes fiunt uigiliae, populus 
 infinitus, et quarta aut quinta uice gallo canente fiunt uigiliae. 
 Completis matutinis primo diluculo surgentes procedunt ministeria 
 sub diuo, et diaconi tenentes sacerdotem descendit 
 sacerdos in fluuium, et ora qua coeperit benedicere aquam, 
 mox Iordanis cum magno rugitu post se reuertitur, et stat 
 aqua superior in se, usquedum baptismus perficitur; inferior 
 uero fugit in mare dicente psalmista: Mare uidit et fugit, 
 Iordanis conuersus est retrorsum. Tunc omnes Alexandrini 
 habent ibi suas naues cum hominibus habentes colaphos plenos 
 aromatibus et balsamo. Et hora, qua benedixerint fontem, 
 antequam incipiant baptizare, fundunt illos colaphos in fluuium

 

 
 
 
 et tollunt aquam benedictam et exinde faciunt aquam sparsionis 
 in suis nauibus, antequam exeant ad nauigandum. Baptismo 
 completo descendunt omnes in fluuium pro benedictione induti 
 sindones et alias multas speties, quas sibi ad sepulturam 
 seruant. Haec perfecta omnia statim aqua in proprio reuertitur 
 alueo. Nam unde surgit Iordanis a mare Tyberiadis, usque ad 
 mare salinarum, ubi deficit, sunt milia CXXX.

In illa uero ripa Iordanis est spelunca. in qua sunt cellulae 
 VII cum septem puellis, que ibi infantulae mittuntur. Et cum 
 aliqua ex eis mortua fuerit, in ipsa cellula sepelitur. Et alia 
 cellula inciditur et mittitur ibi alia puella, ut numerus stet, 
 et habent foris, qui eis cibaria preparet; in quo loco magno 
 cum timore ingressi sumus ad orationem, nullius ibi faciem 
 uidimus. In ipso loco dicitur esse sudarium, quod fuit super 
 caput Iesu. Non multum longe a Iordane, ubi baptizatus est 
 Dominus, est monasterium sancti Iohannis ualde magnum, in 
 quo sunt sinodochia duo. In ista uero uel in illa ripa Iordanis 
 per loca submontana inueniuntur serpentes, de quibus conficitur 
 tyriaca; inde uenimus ad Iordanem.

De Iordane usque Hiericho milia VI; Hiericho autem in 
 oculis hominum ita uidetur ut paradisus. A terre motu muri 
 diruti; domus Raab stat et est sinodochium, sed et cubiculum, 
 de quo exploratores deposuit, oratorium est sanctae Mariae. 
 Lapides uero illi, quos leuauerunt filii Israel de Iordane, non 
 longe a ciuitate Hiericho positi sunt in basilica post altare. 
 Et ante basilica campus ager Domini, in quo Dominus manu 
 propria seminauit ferens satum quasi modia tria. Qui etiam

 
 
 
 colligitur et numquam seritur, sed ex se profert semen. Colligitur 
 autem mense Februario et inde communicantur in pascha. 
 Cum collectum fuerit, aratur et iterum cum reliquas messes 
 colligitur.

: At uero fons aquae, quem indulcauit Heliseus propheta, 
 inrigat omnem Hiericho, ubi nascitur uinum potiscon, qui 
 febricitantibus datur; ibi nascitur dactalum de libra, ex quibus 
 mecum in prouintia adduxi et dedi inde unum domno Paterio 
 patritio. Ibi nascitur caedrus de libras quadraginta et uirga 
 fassioli duo pede longa; ibi est et uitis, unde in ascensione 
 Domini plenas cistras racemis in monte Oliueti uenales sunt 
 et inde pentecosten mixtum exinde plena colata proponuntur.

Exeuntibus nobis de Hiericho uenimus contra Hierusolimam; 
 non longe a Hiericho est illa arbor, in qua Zacheus ascendit, 
 ut uideret Dominum. Quae arbor infra oratorium inclusa est 
 et per tectum desuper sicca uidetur. Igitur exeuntes de Hiericho 
 uenimus contra occidente in sinistra manu et intrauimus uillis 
 Sodomae et Gomorre. Super qua prouintia descendit semper 
 obscura nubes cum odore sulphureo. Nam quod dicunt homines 
 de uxore Loth, eo quod lingendo ab animalibus minuatur, 
 mendacium est, sed stat in statu, quo fuit.

Ascendentes de montana Hierusolimorum uenimus Baoridem. 
 Inde reuertentes ad sinistram ad oppida montis Oliueti uenimus 
 in Bethania ad monumentum Lazari. Nam respicientes ualles 
 illas et perambulantes monasteria multa mirabiliorum loca 
 uidimus clausam multitudinem in monte Oliueti uirorum ac

 
 
 
 mulierum. Et rursum in monte, unde Dominus ascendit ad 
 patrem, ubi et iudicare ueniet, uidimus copiosa et cellula, ubi 
 inclusa fuit uel iacet in corpore sancta Pelagia. Et in ipso 
 monte iacet Iacobus Zebedaei et Cleophas et multa sanctorum 
 corpora.

Descendentes de monte Oliueti uenimus in uillam Gethsemani 
 in loco, ubi traditus est Dominus. In quo sunt tria 
 accubita, in quae ille accubuit et nos pro benedictione accubuimus, 
 et in ipsa ualle est domus sanctae Mariae, de qua 
 eam dicunt ad caelos fuisse sublatam. Et ipsa uallis Gethsemani 
 ibidem uocatur Iosaphat. In dexteram partem porte est 
 oliuetum et ficulnea, in qua se ludas laqueo se suspendit, 
 hoc est ad portam Hierusalem. Cuius taleas stat munita 
 petris; porta ciuitatis, quae coherit portae speciosae, quae fuit 
 templi, cuius liminare et tribulatio stat.

Clinantes proni in terram ingressi sumus in sanctam ciuitatem, 
 in qua adorantes Domini monumentum; quoniam ipsud 
 monumentum, in quo corpus Domini positum fuit, in naturale 
 excisus est petra. Lucerna hydria, quae illo tempore ad caput 
 eius posita fuerat, ibidem ardet die noctuque. Ex qua benedictionem 
 tulimus et recomposuimus ea. In quo monumento 
 deforis mittitur terra, et ingredientes benedictionem tollunt. 
 Lapis uero, unde clausum fuit monumentum, ipsud est ante 
 illius monumento. Color uero petrae, quae excisa est de 
 Golgotha. Nam ipsa petra ornata est ex auro et gemmis et 
 in postmodum de ipsa petra factum est altare in loco, ubi 
 crucifixus est Dominus. Petra uero monumenti uelut molaris 
 et est infinitae ornata; uirgis ferreis pendentes brachialia,

 
 
 
 dextroceria, murenas, monilia, anuli, capitulares, cingella, irata, 
 baltei, coronas. Imperium ex auro uel gemmis et ornamenta 
 plurima. Et ipsud monumentum in modum aedae coopertum 
 ex argento et ante monumentum altare positum.

A monumento usque Golgotha sunt gressi LXXXta. Ab una 
 parte ascenditur per gradus, unde Dominus ascendit ad crucifigendum. 
 Nam et in loco, ubi fuit crucifixus, apparet cruor 
 sanguinis, et in ipso latere petrae est altare patriarchae 
 Abraham. In quo ibat offerre Isaac, quando temptauit eum 
 deus. Ibi et Melchisedec hobtulit sacrificium Abrahae, quando 
 reuertebatur cum uictoria a caede Amalech. Tunc ibidem 
 dedit ei Abraa omnem decimationem in hostias. Iuxta ipsum 
 altare est cripta, ubi ponis aurem et audis flumina aquarum, 
 et iactas pomum aut quod natare potest, et uadis ad Solua 
 fonte et ibi eum suscipiens. Inter Syna et Golgotha credo 
 est miliarium. Nam Hierusolima aquam uiuam non habet 
 praeter in Solua fonte.

De Golgotha usque ubi inuenta est crux sunt gressi L; 
 in basilica Constantini coherentem circa monumentum uel 
 Golgotha in atrio ipsius basilicae est cubiculum, ubi lignum 
 crucis reconditum est, quem adorauimus et osculauimus. Nam 
 et titulus, qui super caput Domini positus fuerat, in quo scriptum 
 est: Iesus Nazarenus, rex Iudaeorum) tenui in manum 
 et osculaui. Quod lignum crucis de nuce est. Procedente uero 
 sancta cruce ad adorandum de cubiculo suo et ueniente in 
 atrio, ubi adoratur, eadem ora apparet in caelo stella et uenit

 
 
 
 super locum, ubi crux residet. Et dum adoratur crux, stat 
 super eam stella. Et affertur oleum ad benedicendum ampullas 
 medias. Hora uero, qua tetigerit lignum crucis has ampullas, 
 mox ebulliet oleum foras. Et nisi citius claudantur, totum 
 ebulliet foras. Reuertente uero cruce in loco suo et stella 
 pariter reuertitur, et post reclausam crucem ultra non apparet 
 stella. Nam ibi est canna et spongia, de quibus legitur in 
 euangelio. Cum qua spongia aquam bibimus. Et calix onichinus, 
 quem benedixit in caena, et aliae multae uirtutes. Species 
 beatae Mariae in superiori loco, et zona ipsius et ligamentum, 
 quo utebatur in capite. Et ibi sunt septem cathedrae marmoreae 
 seniorum.

Inde ascendimus in turre Dauid, ubi decantauit psalterium,: 
 magna ualde in caenaculis singulis. Quae turris quadrangulis 
 et opus scalptum non habens tectum. In qua et christiani 
 pro deuotione ad mansionem ascendunt, et circa medio noctis 
 spatio surgentes audiunt uoces murmurantium deorsum in 
 ualle Iosaphat contra Iordanem ad loca, quae respiciunt contra 
 Sodoma et Gomorra.

Deinde uenimus in basilica santa Syon, ubi sunt mirabilia 
 multa. Inter quibus, quod legitur de lapide angulare, 
 qui reprobatus est ab aedificantibus. Domino ingrediente 
 in ipsa ecclesia, quae fuit domus sancti Iacobi, inuenit 
 lapidem deformem in medio iacentem, tenuit eum et posuit 
 in angulo. Quem tenes et leuas in manibus et ponis aurem 
 in ipso angulo, et sonat in auribus tuis quasi multorum 
 hominum murmuratio. In ipsa ecclesia est colomna, ubi

 
 
 
 Dominus flagellatus est, in qua columna tale est signum, ut dum 
 eam amplexus fuisset, in ipsa pectus eius adhaesit, et apparent 
 in ea palmae et digiti, ita ut per singulis languoribus tollatur 
 et circa collum habent et sanantur. In ipsa columna est et 
 cornu illud, de quo reges unguebantur. Unde et Dauid unctus 
 est in regno, et ibi est et corona de spinis, de qua Dominus 
 fuit coronatus. Ibi et lancea, de qua in latere percussus. Ibi 
 et lapides multi, cum quibus fuit lapid;1tus Stephanus. Ibi 
 columna, in qua crux posita fuit beati Petri, ubi crucifixus 
 est Romae. Ibi et calix, in quo post resurrectionem Domini 
 missas celebrarunt apostoli. Et multa alia mirabilia, quae 
 non recolo. Ibi est monasterium puellarum, et ibi uidi testam 
 hominis inclusam in loculo aureo ornata gemmis, quae 
 dicunt esse capud martyris Theodote. In qua multi aquam 
 pro benedictione bibebant et ego bibi.

De Sion uero usque in basilica sancte Marie, ubi est congregatio 
 magna monachorum et mulierum, mensas i.nnumerabiles, 
 lecta languentium, sunt tria miliaria et orauimus in pretorio, ubi 
 auditus est Dominus, et modo est basilica sancte Sophie. Ante 
 ruinas templi Salomonis sub platea aqua decurrit a fonte Syloa 
 secus porticum Salomonis. In ipsa ecclesia est sedes, in qua sedit 
 Pilatus, quando audiuit Dominum. In qua petra quadrangula, in 
 quam reus leuabatur, ut ab omnibus audiretur et uideretur, <in 
 eam leuatus est Dominus, quando auditus est a Pilato. Ibique 
 remansit illius imago, pedem pulcrum, modicum, subtilem, 
 statura communis, pulcra facies, capillo subanelato, manum 
 formosam, digiti longi, quantum imago designat, quae illo 
 uiuente et pedibus ambulante depicta est et posita in ipso

 
 
 
 pretorio. Nam de ipsa petra multae fiunt uirtutes; tollentes 
 mensuram de ipsa uestigia et ligant per singulos languores 
 et sanantur, et ipsa petra ornata est ex auro et argento. 
 
 Inde uenimus ad arcum, ubi fuit antiquitus porta ciuitatis.

In ipso loco sunt aquae putridae, in quas missus est Hieremias 
 propheta. Ab arcu illo descendentibus nobis ad fontes 
 Siloa per gradus multos. Est ibi basilica uolubilis, desub 
 qua surgit Syloa, quae habet solia duo ex marmore manu 
 hominis facta. Et inter solios clausura cancellorum. In quibus 
 pro benedictione in unum lauantur uiri, in alium uero mulieres; 
 in quibus aquis multa ostenduntur, immo et leprosi mundantur. 
 Et ante atrium est piscina grandis manu hominis munita, in 
 qua lauatur populus assiduae. Nam illis solis certis horis 
 fons ipse irrigat aquas multas, quae descendunt per uallem 
 Iosaphat, quae et Gethsemani uocatur, et ingrediuntur in Iordane 
 fluuio. Ubi Iordanis deficit in mare salinarum subtus 
 Sodoma et Gomorra.

Nam modo et ipse fons buoa infra ciuitatem inclusa est, 
 quia Eudoxia augusta, uxor Iustiniani imperatoris, addidit muros 
 in ciuitate Hierusalem, et ipsa muniuit sepulchrum et basilicam 
 sancti Stephani et ipsa suum habet sepulchrum iuxta sepulchrum 
 sancti Stephani. Et infra sepulchra sunt gressus XXVI, 
 et beatus Stephanus requiescit foris portam sagittae iactum. 
 Unoque modo porta ex nomine ipsius martyris uocatur. Et 
 est ad uia, quae respicit ad occidentem, quae descendit ad 
 Iopen et Cesarea palestine uel Diaspoli ciuitatem, quae antiquitus 
 dicebatur Azotus, in qua requiescit sanctus Georgius 
 martyr. In ipsa uia non longe a ciuitate stat columna

 
 
 
 marmorea, in qua Dominus prius ducebatur ad flagellandum, Quae 
 fugiens leuata est ad nubes et deposita in ipso loco. Et ita 
 in tantum cognoscitur uerum esse, quia non habet basidem, ubi 
 debet esse fundata. Sed sic stat semper super terram et agitatur. 
 In cuius summitate crux ferrea posita est et sursum per scala 
 ascenditur et fiunt ibi luminaria et incensum et daemoniaci 
 ibi mundantur. Nam et in ipsa prouincia beatus Georgius 
 martyr.

Itaque exeuntes a Syloa fonte uenimus in agrum, qui comparatus 
 est de precio sanguinis Domini, qui uocatur Acheldemach, 
 hoc est ager sanguinis, in quo sepeliuntur omnes 
 peregrini, et inter ipsa sepulchra cellulae seruorum dei, ubi 
 fiunt multae uirtutes. Et per loca infra ipsa sepulchra sunt 
 uineae et poma.

Reuertentibus nobis in ciuitatem uenimus ad piscinam natatoria, 
 quae quinque porticus habet; et in uno earum est basilica 
 sanctae Mariae, ubi multae fiunt uirtutes. Ipsa uero piscina 
 modo iactata est in stercore. Et ibi lauantur omnia, quae 
 necessaria sunt. Vidimus et in uno angulo tenebroso catena 
 ferrea, cum qua se laqueauit infelix ludas. Item exeuntibus 
 nobis a porta iorem uenimus ad locum, ubi requiescit sanctus 
 Ysicius. Ibi etiam erogantur pauperibus panes, quos deputauit 
 beata Helena.

Via, quae ducit Bethleem, miliario tertio ab Hierusalem 
 iacet Rachel uxor Iacob, mater scilicet Ioseph. Et Beniamin 
 iacet in finibus Rama. In ipso loco in media uia uidi aquam 
 surgere, quasi sextarios septem. Unde complent omnes satietatem 
 bibendi, et nec minuitur nec augetur. Et est suauis ad 
 potandum. Et dicunt, quod fugiens beata Maria in Aegyptum

 
 
 
 et sederit ibi cum puero et sitiens orauit et continuo ipsa 
 aqua emanauit. Et in ipso loco modo ecclesia constructa est.

Inde usque Bethleem milia tria. Bethleem locus splendidis- 
 simus, serui dei multi. Ibi est spelunca, ubi natus est Dominus, 
 et presepium ex auro et argento ornatum, et iugiter ibi fiunt 
 luminaria. Os uero ipsius speluncae angustus. Hieronimus 
 presbiter in loquendo peritus, interpretatione clarus, inter 
 omnes relator conspicuus, in ipso ore speluncae petra sculpiuit 
 et ob deuotionem Saluatoris ibidem sibi monumentum 
 fecit. Miliario semis de Bethleem in suburbi Dauid iacet Dauid 
 et Salomon filius eius, et appellatur locus ille basilica sancti 
 Dauid. Sed et infantes, quos occidit Herodes, ipso in loco 
 habent sepulchra, et in uno omnes requiescunt domo, et 
 aperiuntur eorum monumenta et uidentur illorum sancta ossa. 
 Ante Bethleem est monasterium muro cinctus, in quo multitudo 
 est monachorum.

De Bethleem usque ad ilicem Mambres milia XXHII. In quo 
 loco requiescunt Abraham, Isaac, Iacob et Sarra, simul et 
 Ioseph ossa. Est basilica in quadriporticus, atrium in medio 
 discoopertum et per medio cancellum; ex uno latere intrant 
 Christiani, ex alio uero Iudaei, incensa facientes multa. Nam 
 depositio Iacob et Dauid in terra illa die primo post natale 
 Domini deuotissime ab omnibus celebratur, ita ut ex omni 
 terra Iudeorum conueniat innumerabilis multitudo, incensa 
 ferentes uel luminaria et dantes munera ac seruientes ibidem.

Item reuertentes in Hierusalem descendimus in uia, quae 
 uadit ad Gazam et Ascalon milia XX. De Hierusolima uenimus 
 in monte Gelboe, ubi occidit Dauid Goliam gygantem. Et

 

 

 
 
 
 ibi mortui sunt Saul et filius eius lonathas. Iacet ibi Goliat 
 in media uia, ligneum ad caput aceruum. Et super eum 
 congeries magna petrarum. Ita ut a XX milia non possis 
 inuenire lapidem, quem mouere possis. Quia usus est talis: 
 Quotienscumque quis ibi transit, ternas secum defert lapides 
 et ibi eas proicit; sed et nos similiter fecimus. Nam in ipsos 
 montes nec ros nec pluuia descendit, postquam Dauid eos , 
 maledixit. Et nocturnis horis secreto ibi uidentur uolui inmundi 
 spiritus tamquam uellora lanae uel undae maris.

Deinde deuiantes ad latus uenimus in ciuitatem, quae dicitur 
 Heliuteropolis, in loco, ubi Samson ille fortissimus cum 
 maxilla asini mille occidit uiros. Ex qua maxilla ipso orante 
 aqua profluxit. Qui fons loca ipsa usque in hodiernum diem 
 irrigat. Nam in loco, ubi surgit, fuimus. Dein uenimus inter 
 templum et altare, ubi occisus est Zacharias, et ubi requiescit, 
 est ibi ecclesia ornata; sunt in ea serui dei multi. Inde 
 uenimus ad locum, ubi Isaias propheta de serra lignea secatus 
 est, et ibidem iacet sub quercu Rogel iuxta aquarum decursu. 
 Et ipsa serra pro testimonio posita est ad sanctum Zachariam. 
 Exinde uenimus in loco, ubi Abacuc propheta prandium ferebat 
 messoribus, quando eum angelus per uerticem tenens duxit 
 super lacum, in quo Danihel inter leones orabat. Et ibi surgit 
 fons, in quo Philippus baptizauit eunuchum. In ipsis locis 
 sunt putei, quos foderunt Abraham scilicet et Iacob, quos 
 appellarunt calumnia.

inde ingressi sumus Ascalon; ibi est puteus pacis in modum 
 theatri factus, in quo usque ad aquam descenditur per gradus, 
 ubi requiescunt tres fratres martyres; propria quidem habent

 
 
 
 nomina, sed uulgariter Aegyptii uocantur. Miliario a ciuitate 
 Sarafia est ciuitas Mazom Ascalonites. Inde uenimus in ciuitatem 
 Mazomates, in qua requiescit sanctus Victor martyr. 
 De Mazoma usque Gaza est miliarium. Gaza autem ciuitas 
 splendida, delitiosa, homines honestissimi omni libertate decori, 
 amatores peregrinorum. Inde miliario secundo requiescit sanctus 
 pater Hilarion.

Et inde uenimus in ciuitate Eluahal in capite heremi, qui 
 uadit ad Syna monte, in qua etiam ex reuelatione episcopi 
 ipsius ciuitatis unum audiuimus, quod silere non oportet, 
 miraculum. Puella quedam nobilissima nomine Maria cum 
 nupta fuisset, ipsa nocte nuptus sui mortuus est sponsus 
 eius; ipsa quoque hanc rem patienter portauit. Et infra septimanam 
 omnia sua pauperibus distribuit. Celebrato die septimo 
 nocte ipsa uestem sponsi sublata inuenta non est. De qua 
 dictum est nobis, quia esset in heremo trans Iordanen inter 
 calameta uel palmeta ante nos in finibus Segor circa mare 
 salinarum. In quibus locis inuenimus monasteria ultra quindecim 
 uel XVIII puellarum, quae christiani populabant. Quae 
 habentes unum asellum, qui eis cibaria deportabat, et nutriebant 
 leonem terribilem ad uidendum. Cumque appropinquassemus 
 cellulae, omnia animalia, quae erant nobiscum, a rugitu 
 illius minxerunt et in terram corruerunt. Et dicebant nobis, 
 quod ipsum asellum leo ipse gubernaret in pascuis. Quem 
 et offerebant nobis pro centum solidis. Sed pater Antoninus 
 suscipere noluit. Sed misit in Hierusalem cito et adduxit eis 
 ternas tonicas et oleum ad luminaria et legumina multa. Et

 

 
 
 
 ipsae nobis dixerunt de uirtutibus Mariae, cuius superius 
 mentionem fecimus, quae ambulauerat in heremo sola portans 
 legumina et sportellas plenas uel tonicas, quas ei cupiebant 
 auferre; sed nullus eam inuenire potuit. Attamen de ea, quae 
 secum duxerat, nihil reportauit reuertens de heremo. Cuius 
 afflictionem uel ploratum nulla ratione consolare potuimus. 
 Sed tantum sepius dicebat flens: Ye mihi miserae, cuius causa 
 me christiana dico?

Froficiscentes de ciuitate Heulatia intrauimus heremum 
 miliario XXO. In quo est castrum, ubi est synodochium sancti 
 Georgii. In quo habent transeuntes uel heremitae refugium 
 uel stipendia. Inde intrantes in interiorem heremum uenimus 
 ad loca, de qua dicitur in psalmo: Terra fructifera in salsugine, 
 hoc est in amaritudine, a malitia inhabitantium 
 in ea, et ibi uidimus homines rasos fugientes cum camelos. 
 Nam et in Hierusolima uidimus homines ex Aethiopia habentes 
 fissas nares et aures, calliculas calciatos et per digitos in 
 pedes anulos missos. Interrogauimus, quare sic. Qui dixerunt: 
 Quia Troianus imperator signum hoc nobis reliquid.

Ambulantes per heremum dies VI camelis nobis aquam 
 portantibus sestarium mane et sestarium uespere cotidie dabatur 
 per hominem. Amarescente aqua in utres in modum 
 fellis mittebamus in ea harenam et indulcabatur. Familia autem 
 Sarracenorum uel uxores eorum uenientes de heremo cum 
 lamentatione in uia sedentes sarcina deposita petebant panem a 
 transeuntibus. Et ueniebant uiri ipsarum de interiore parte

 

 
 
 
 heremi adducebantque utres cum aqua frigida et accipiebant 
 sibi panes. Et adducebant restes cum radices, quarum odor 
 suauissimus super aromata et dies suos festos celebrabant. 
 Populus autem, qui per ipsum maiorem heremum ingrediebatur, 
 ad explorandum numero XII milia sexcenti.

Qui perambulantes heremum octaua die uenimus ad montem 
 dei Choreb. Et inde mouentes, ut ascenderemus monte Syna, 
 ecce multitudo monachorum heremitarum cum cruces psallentes 
 obuiauerunt nobis, prostrati in terram adorauerunt nos. 
 Simili modo et nos facientes lacrimauimus. Tunc introduxerunt 
 nos in uallem inter Choreb et Syna. Ad cuius pede montis 
 est fons ille, ubi Moyses adaquabat oues, quando uidit ardentem 
 rubum. Qui fons inclusus est infra monasterium. In quo 
 monasterio sunt tres abbates scientes linguas, hoc est latinam, 
 grecam, syram et aegyptiacam - et bessam. Inde uenimus ad 
 speluncam, ubi absconditus fuit Helias propheta, quando fugit 
 Iezabel mulierem perfidam; ante ipsa spelunca surgit fons, 
 qui irrigat ipsum montem. Inde ascendimus in summo cacumine 
 montis, in quo est oratorium modicum habens in longitudine 
 pedes sex, similiter et in latitudine, in quo nullus manere 
 praesumit. Sed orto iam die ascendunt monachi de supra dicto 
 monasterio et celebrant ipsi officium. In quo loco multi pro 
 deuotione tondent capillos suos et barbas. Nam et ego ibi 
 tetigi barbam meam.

Mons uero Syna petrosus est, raro habet terram, et in 
 circuitu eius cellulae multae seruorum dei, similiter et in 
 Choreb. Et in parte ipsius montis habent Sarraceni idolum

 
 
 
 suum positum marmoreum, candidum tamquam nix. Ibi etiam 
 permanet sacerdos ipsorum indutus dalmaticam et pallium 
 lineum. Et quando uenit tempus festiuitatis illorum praecurrente 
 luna, antequam egrediatur, a die festo ipsorum incipit 
 marmor ille mutare colorem, et quando coeperint adorare 
 idolum, fit marmor ille niger uelut pix. Completo tempore 
 festiuitatis reuertitur iterum in pristino colore. Unde ualde 
 ammiratus sum.

Inter Syna et Choreb est uallis, in qua certis temporibus 
 descendit ros de caelo, quem manna appellant, et coagulatur 
 et fit tamquam grano masticis et habent inde plenos doleos. 
 Et dant aliis pro benedictione. Et nobis dederunt sestarios 
 quinque. Ex quo etiam et prodito bibent et nobis. dederunt, 
 bibere. Nam in ipsis montibus leo et pardus, capreae et 
 burdones simul pascunt, et nullus eorum a leone laedetur 
 propter heremi uastitatem. Et quia iam se complebant dies 
 festi Hysmahelitarum, praeco exiit, ut nullus subsisteret per 
 heremum, per quo ingressi sumus. Alii per Aegyptum, alii 
 per Arabiam reuerterentur in sanctam ciuitatem.

1 De monte Syna usque in Arabiam ciuitatem, quae uocatur 
 Abela, sunt mansiones VII. In Abela autem descendentes 
 naues de India cum diuersis aromatibus. Visum est nobis per 
 Aegyptum reuerti. Et uenimus in ciuitatem, in qua pugnauit 
 Moyses cum Amalech. Ubi est oratorium, cuius altare positus 
 est super lapides illos, quos posuerunt Moysi orante. In ipso 
 loco est ciuitas munita de lateribus, locus sterilis ualde propter 
 aquas. Ibi occurrerunt nobis mulieres cum infantibus palmas 
 in manibus portantes et ampullas cum rafano oleo; prostratae

 
 
 
 pedibus nostris ungebant plantas nostras et capita lingua 
 aegyptiaca psallentes antiphonam: Benedicti uos a Domino et 
 benedictus aduentus uester. Osanna in excelsis\'. Ipsa est terra 
 Madian et ipsi habitantes in ea ciuitatem. Dicitur autem, quia 
 ex familia Iethro soceri; Moysi descendunt, octingentas condomas 
 )militantes in publico cum uxoribus suis, annonam et uestes 
 accipientes ex Aegypto.

De quibus locis uenimus Magdalo et Soccoth et a< d) septuaginta 
 duas palmas et duodecim fontes et applicuimus ibi dies 
 duos, fatigati post tantum laborem et heremi uastitatem. In 
 quo loco est castellum modicum, qui uocatur Surandala. Est 
 etiam infra ipsum castellum ecclesia cum synodochium propter 
 transeuntes. Inde uenimus ad locum, ubi filii Israhel transeuntes 
 mare rubro castra metati sunt, et ibi similiter castellum 
 cum synodochio. Et in loco, quo exierunt de mare, est 
 oratorium Heliae. Et transcendentes uenimus in loco, ubi 
 intrarunt in mare, ubi est oratorium Moysi. Ibi est et 
 ciuitas parua, quae appellatur Clysma, ubi de India naues 
 ueniunt. In loco uero, ubi transierunt, fulgus exit de pelago 
 maiore et extenditur intus in multis milibus, qui accessa 
 recessaque habet. Recedente mare apparet omnis subuersio 
 Pharaonis et omnia arma in marmore mutata uidentur. Ibi 
 accepimus nuces uirides, quae de India uenerunt, quas de 
 paradiso credunt homines esse, et qui ex eis gustauerit, satiatur.

Intus autem in ipso pelago modica est insula, in qua est 
 petra uiua, ubi pendent molles ut carnei in modum dactalorum, 
 qui fundent unguentum, quod oleum petrinum appellant, qui

 
 
 
 pro maxima benedictione tollitur. Vas, in quo portatur, si impletus 
 fuerit et uolueris reiterare ad tollendum, iam non eum 
 capit. In quo loco quanticumque egroti maximeque egroti 
 pertingere possunt, sanantur. Quem tollentes pro benedictione 
 non eum permittunt iterum introire per Clysma, antequam 
 commisceatur cum oleo. Nam si non adulteraretur, credo quia 
 ipsam uirtutem semper faceret. Nam liquor ipsius tenet continuo 
 per duo milia. Infra ciuitate ipsa, quae dicitur Clysma, 
 intus in basilica uidimus loculos ligneos sanctorum heremitarum 
 patrum XIIII.

Et inde uenimus per heremum ad speluncam beati Pauli 
 heremitae, quae uocatur syracumba. Qui fons locum ipsum irrigat. 
 Exinde pergentes uenimus ad ca et ractas Nili, ubi ascendit 
 aqua ad signum manu hominis facta, et habet gradus XII. 
 Ex utraque parte ipsarum ca<et>ractarum sunt duae ciuitates. 
 quas aedificasse dicunt filias Loth, et una earum dicitur 
 Babilonia. Tunc uenimus per campos Thaneos, et in Nymphy 
 ciuitate et Antino, in qua residebat pharao, ex qua filii Israhel 
 exierunt. In ipsis locis sunt orrea XII Ioseph plena.

In Nymphy fuit templum, quae est modo ecclesia, cuius 
 una porta se clausit ante Dominum nostrum, quando beata 
 Maria cum ipso fuit in Aegyptum, et adhuc non potest aperiri. 
 Ibi uidimus pallium lineum, in quo dicunt illum tempore illo 
 tersisse et idcirco ibi eius remansisse uestigia. Quae imago 
 singulis temporibus adoratur. Sed et nos adorauimus, sed 
 propter splendorem non potuimus in eum intendere. Quia 
 quantum in ipsam effigiem intendis, immutatur in oculis tuis.

Descendentes per Aegyptum uenimus in ciuitatem Athlepi ad 
 sanctum Mennatum, qui multas uirtutes ibi operatur. Inde per 
 stagnum nauigantes Alexandriam uenimus. In ipso stagno uidimus 
 multitudinem corcodrillorum. Alexandria, ciuitas pulchra, 
 populus lenis, sed amatores peregrinorum, haereses multae; ibi 
 enim requiescit Athanasius ipsius ciuitatis episcopus, qui 
 contra Arrium presbyterum ipsius ciuitatis haereticum pro fide 
 Christi certando multa pericula mortis sustinuit temporibus 
 Constans imperatoris Constantini Helenae filio. Ibidem requiescit 
 sanctus Faustus et sanctus Epymachius et sanctus Antonius 
 uel sanctus Maurus et alia multa sanctorum corpora.

Iterum uenientes Hierusolima, ubi ego egrotus per multum 
 tempus iacui, usquedum uidi per uisionem sanctum Antonium 
 et beatam Eufemiam, qui me pariter sanauerunt. Egressi de 
 Hierusolima ueni Ioppen, ubi iacet sancta Thabita, quae dicitur 
 Dorchas. Deinde uenimus Caesarea Philippi, quae turris Stratonis, 
 quae et Caesarea Palestinae uocatur, in qua requiescit 
 sanctus Pampilus et sanctus Procopius et sanctus Cornelius, 
 ex cuius lecto benedictionem tulimus. Inde per Galileam 
 ascendimus et uenimus Damascum, ubi est monasterium, ubi 
 sanctus Paulus conuersus est in uicum, qui uocatur rectus, 
 in quo multae fiunt uirtutes. Deinde Heliopoli, et inde uenimus 
 Emiza, ubi est caput sancti Iohannis baptistae in doleo 
 uitreo, et nos ibi eum intus uidimus et adorauimus. Et inde 
 transeuntes per ciuitates, hoc est per Arissa, Aristosa et Epiphania, 
 uenimus in ciuitate splendidissima Ampamia, in qua 
 est omnis nobilitas Syrorum.

Inde exeuntes uenimus Antiochia maiore, in qua requiescit 
 sanctus B<ab>yllas episcopus et tres paruuli et sancta Iustina et 
 sanctus lulianus et fratres Machabei, hoc est septem sepulchra, 
 et super uniuscuiusque sepulchrum scripta sunt passiones 
 illorum. Exinde descendimus Mesopotamiam in ciuitate Chalcida. 
 Inde uenimus Carran, ubi natus fuit Abraham, et inde 
 uenimus in ciuitate Barbarisso; ibi requiescit sanctus Bachos, 
 frater sancti Giorgii. Inde uenimus in ciuitate Suran, per qua 
 media ciuitate descendit fluuius Eufrates, qui ibidem per 
 ponte transitur. In ipsa ciuitate passi sunt sanctus Bacchus 
 et sanctus Georgius. Sed sanctus Georgius in ciuitate Tyro 
 requiescit.

Tunc per tanta et talia uidimus loca in miraculis posita. 
 Reuersi post nos per multa castella, per plateas, uicos, uillas 
 uel ciuitates, fatigati ex tam longo itinere, coepimus iter carpere; 
 transeuntes mare uenimus Italiam propriam regionem, adiuuante 
 domino nostro Iesu Christo, pro cuius amore ab hac 
 loca egressi prouidere iuimus tam sua mirabilia, quae ipse 
 inter homines habitans fecit, et beatorum apostolorum, uel 
 quae ante tempus incarnationis suae ex uirgine assumpta olim 
 per patriarchas et prophetas suos fecerat Iesus Christus 
 dominus noster. Viuentes ouantes uenimus Placentiam propria 
 ciuitate nostra, posita super fluuio, qui dicitur Padus, infra 
 iam dicta Italia. 
 
 EXPLICIT FELICITER. AMEN.