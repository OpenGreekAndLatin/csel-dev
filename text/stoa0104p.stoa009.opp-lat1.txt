Multo quidem non modico tempore anxii fuimus et aestaantes non 
 in saecularibus sed in sanctis et diuinis scripturis quaerentes inuenire, 
 quisnam esset primus dies noui mensis, in quo mense praeceptum 
 est Iudaeis in Aegypto pro XIIII luna immolare Pascha. adnuit 
 itaque sanctissimus qui id uidit, et inuenimus. inuenimus autem 
 per ipsius omnipotentis Dei patris immensam bonitatem et iustitiam 
 et Christi filii eius Domini et Dei nostri incomparabili misericordia, 
 qui propter peccata nostra obaudiens suo patri exposuit animam 
 suam: cum qua resurgens a mortuis die tertia pollicitus est discentibus 
 suis uitam aeternam et dedit pignus spiritus sancti gratiam 
 credentibus in passione et resurrectione sua. in quo spiritus ipse 
 Dominus uolentibus id est totis fidei uiribus quaerentibus semis suis 
 reuelat alta mysteria et manifestat obscura sacramenta. ac propterea 
 credentes et pro certo scientes quia nihil denegat Deus, sed unicuique 
 uolenti et desideranti praestat sicuti et uult, commisimus nos 
 in rem tam laboriosam: in qua re non derelicti sed potius ab ipso 
 Deo inspirati uolumus amantibus et adpetentibus studia diuina

 
 
 
 ostendere numquam posse Christianos a uia ueritatis errare et tamquam 
 ignorantes quae sit dies Paschae post Iudaeos caecos et hebetes 
 ambulare, cumque a Deo nos euidenter incipiamus, non tantum primum 
 diem, quo in Aegypto agnus occisus est ostendere, sed et praeterea 
 futuri temporis dies Paschae Iudaeorum et Christianorum 
 demonstrare. incipiamus itaque, dilectissimi fratres, ab Exodi lectione: 
 in qua lectione recognoscimus ipsum Deum et Dominum ad 
 Moysen et Aaron fratrem eius in terra Aegypti dixisse: mensis 
 hic initium mensium primus erit uobis in mensibus 
 anni. fare ad omnem synagogam filiorum Israel dicens: 
 decimo die mensis huius accipiant sibi singuli 
 per domos tribuum ouem per domum: et si exigui 
 erunt in domo ut non sint sufficientes ad ouem, adsumet 
 secum uicinum proximum suum: per numerum 
 animarum singuli quod sufficiet sibi computabunt 
 in ouem. immaculatum perfectum masculum anniculum 
 erit uobis. ab agnis et ab haedis accipietis. et 
 erit uobis obseruatum usque ad quartum decimum 
 diem mensis huius, et occidet eum omnis uulgus synagogae 
 filiorum Israel ad uesperam: et accipient de 
 sanguine, et ponent super duos postes et super liminaria 
 in domibus, in quibus eum edent in ipsis: et 
 edent carnes istas nocte assatas igni., azyma cum 
 amaritudine edent. non edetis de eis crudam neque

 

 
 
 
 coctam aqua, nisi assatam, caput cum pedibus et interaneis, 
 nihil derelinquetis ex eis in mane, et os 
 non confringetis ab eo: quae autem derelicta fuerint 
 de eo usque in mane, igni cremabuntur [ex intestinis 
 eius uorabitis post suam occisionem]. sic autem comedetis 
 eum: lumbi uestri praecincti et caligae uestrae 
 in pedibus uestris et bacula uestra in manibus uestris, 
 et edetis eum festinanter: Pascha est enim 
 Domini.

Praecepit igitur Deus per Moysen uniuersae synagogae filiorum 
 Israel in mense nouo, qui est initium mensium primus in mensibus 
 anni, in quo habitu ederent Pascha quarta decima luna, ad hoc utique 
 ut et suam diuinitatem credentibus nobis in Christo manifestaret 
 et illorum latrocinium iam tunc ab initio saeculi demonstraret, et 
 qui in Aegypto ad uesperam id est in nouissima saeculi tempora 
 praecincti et calceati aduersus agnum Dei immaculatum prima die 
 azymorum ad uesperam cum gladiis et fustibus exierunt, et uniuersa 
 quae ab omnibus prophetis praedicta fuerant in eum commiserunt. 
 et ideo qui iam non secundum imaginem sicut illi, sed secundum 
 ueritatem in commemorationem passionis filii Dei Pascha celebramus, 
 nihil aliud inprimis nisi mensem nouum quia sit et unde 
 incipiat et ubi finiat totis? uiribus fidei nostrae diligenter requirere 
 debemus. et tunc inueniemus, nec ante nec post XIIII lunam inuentam 
 posse ab ipsis Iudaeis Pascha obseruari.

Quod ipsum quidem euidenter incipiet nobis ostendere sancta et 
 diuina Geneseos scriptura dicens: in principio fecit Deus 
 caelum et terram. terra autem erat inuisibilis et incomposita, 
 et tenebrae erant super abyssum, et

 

 
 
 
 spiritus Dei superferebatur super aquas. et dixit Deus: 
 fiat lux. et facta est lux. et uidit Deus lucem quia 
 bona est. et diuisit Deus inter lucem et inter tenebras. 
 et uocauit Deus lucem diem et tenebras uocauit 
 noctem. et facta est uespera et factum est mane dies 
 unus. referendo igitur et insinuando nobis sancta scriptura ipsum 
 Dominum diuisisse inter lucem et tenebras, id est inter diem et noctem 
 euidenter ostendit hunc esse primum diem et sequentem eius 
 noctem, inter quos omnium artifex aequaliter hoc est irreprehensibiliter 
 diuisit.

Qui nunc comprehenditur esse VIII kl. April., a quo die computantes 
 aliqui ex nobis qui priores uoluerunt hunc mensem nouum 
 ostendero et ipso XIIII luna inuenta dies Paschae secundum Iudaeos 
 demonstrare, dixerunt eundem mensem ab id. Martii incipere et in 
 diem id. April. consummare, et sic impegerunt. ac propterea ipsos 
 dies XXX quamuis recte diuiserint in XI et XVIIII, undecim scilicet 
 in communi anno retrorsum computantes et ad idus Martii peruenientes, 
 decem et nouem in priorem illum annum quo embolismus incurrit 
 immittentes et usque ad idus April. deuenientes: in hoc 
 errauerunt, ut dixi, cum uere primum diem noui mensis comprehendere 
 non potuerunt. quae res sic modo uere ostensa demonstrabitur, 
 cum in ipso pinace a nobis composito nullus annus fallere Â« 
 inuenietur.

Volentes igitur hunc mensem uero ostendere, unde incipiat et ubi 
 finiat, reuertamur ad Genesim, quae retulit nobis ipsum Dominum 
 diuisisse inter primum diem et primam noctem. unde recognoscimus 
 et inter secundum et inter tertium diem et noctem neminem alium.

 
 
 
 nisi ipsum Dominum diuisisse, et sic a quarto die hoc officium soli et 
 lunae iniunxisse. ipsa sunt enim duo luminaria maiora, de quibus 
 Dominus dixit: fiant luminaria in firmamento caeli 
 ita ut luceant super terram, et diuidant inter diem 
 et noctem, et sint in signis in temporibus et in diebus 
 et in annis, et sint in splendore in solidamento 
 caeli, ita ut luceant super terram. et sic est factum. 
 et fecit Deus duo luminaria maiora, luminare maius 
 initium diei et luminare minus initium noctis etc. 
 haec sunt autem duo luminaria, quae non tantum hoc officium acceperunt, 
 ut diuidant inter diem et noctem, sed et ut sint in signis 
 et in temporibus et in diebus et in annis.\'

Propter hoc ergo Hebraei tunc qui digni fuerant spiritu Dei edocti 
 singulos quoque annos secundum lunae cursum computauerunt. et ut 
 ad cursum solis occurrerent inter sexdecim annos, mensis primi dies 
 XXX in duas partes non aequaliter sed secundum rationem diuiserunt, 
 sicut superius diximus nostros antecessores quidem secundum Hebraeos 
 recte diuisisse in XI et XVIIII, diem autem primum mensis 
 primi non comprehendisse et ideo errasse. qui dies primus noui mensis 
 secundum cursum lunae duodecies decrescentis recognoscitur XVI 
 kl. April. : in quo talis eadem hora inuenta est luna, qualis ante annum 
 fuit V kl. April. facta. cuius anni dies Hebraei numerant CCCLIIII 
 usque in XVII kl. Aprilis. qui autem secundum cursum solis computant, 
 post undecim dies et quartum diei VI kl. April. suppletis

 

 
 
 
 diebus CCCLXV et quarto diei annum consummasse inueniunt, et sic 
 primum diem noui mensis uenturi V kl. April. ostendunt. ac propterea 
 quatuor quadrantes quadriennii in unum diem redigentes quinto 
 quoque anno non V kl. Apr., sed V kl. Mart. inmittunt, ne primo 
 diei mensis noui superuenturi integrum diem immittant, et hunc 
 totum ordinem quem Hebraei priores et ante ipsam Romam conditam 
 certa ratione assecuti sunt subuertant. annus igitur Hebraeorum in 
 m menses diuisus facit mensem XXIX S: similiter et Romanorum 
 in duodecim quoque partitus facit mensem XXX S. ergo inter XXIX 
 S et XXX S interest quae intelliguntur esse horae XI et quartum 
 horae. in quibus XI horis et quarto horae prior ambulauit sol quando 
 factus est initium diei. sic autem et luna initium noctis fieri repromissa, 
 non oportuit eam post occasum solis fieri et sic in caelo uideri, 
 quoniam debebat a primo die uideri et prosequi, cum quo tam magnum 
 officium fuerat adepta. hoc est igitur quod per singulos menses 
 reparata quinta decima luna proceditur a sole. et ideo per annum 
 plus ambulare inuenitur sol XI dies et quartam partem diei. et sic 
 luna, quae quarta feria V kl. Apr. quinta decima fuerat facta, inuenta 
 est suppleto primo anno XXVI qu. V kl. Apr.: item secundo anno adiectis 
 XI diebus et qu. inuenta est VII 8. V kl. Apr.: tertio anno 
 XVIII dod. V kl. April.: quarto anno XXX V kl. Apr.: quinto anno 
 XI qu.: sexto anno XXII S.: septimo anno III dod.: octauo autem 
 anno inuenta est XV V kal. Apr., qualis in principio fuerat facta.

Hac itane ratione non sua sed Dei sapientia instructi Hebraei 
 circa cursum lunae iuxta regulam primam Graecorum more

 
 
 
 Aegyptiorum, et non secundum epactas lunares, non potuerunt errasse 
 et ideo quando primum in Aegypto pridie id. Apr. secunda feria 
 XIIII luna immolauerunt Pascha, suppleto primo anno eorum non 
 potuerunt pridie id. Apr. celebrare Pascha, quoniam non XIIII sed 
 XXV inuenta est ab eis luna. itaque quaerentes XIIH necesse habebant 
 immissis XVIII diebus pridie kl. Maias inuenire XIIII lunam. 
 sed ne secundo mense inciperent agere Pascha et non primo mense, 
 qui est a XVI kl. April. usque in XVII kl . Maias, de XXV diebus 
 lunae retrorsum computantes id est XI dies ipsius lunae deducentes 
 inuenerunt XIIII luna et sexta. feria, kl. Apr., qui fuit annus communis 
 et primus. secundo anno item communi XII kal. Apr. III feria: 
 tertio autem anno non retrorsum computantes, ne excederent XVI 
 kal. Apr., qui est dies primus mensis primi, et in mensem XII praeteriti 
 anni inciderent, aliter computauerunt. hic enim fuit annus, in 
 quo non XIX, sed deducto uno XVEQ dies eos immittere oportebat. 
 quis autem hic unus de XVIIII qui deducitur dies, dicemus per Dei 
 gratiam. primo enim tempore, quando in Aegypto obseruata est 
 Pascha, fuit ipso anno debitum quadrans: primo anno sequente 
 factum est semis: secundo anno adiecto factum est dodrans: tertio 
 autem anno factum est as: tertius igitur annus in pinace, in quo 
 modo bissextus et embolismus ÃDnonitur. in quo anno Pascha XHII 
 luna VI id. Apr. et II feria fuisse ostenditur: quarto anno communi 
 V kal. April. feria VI: item quinto anno communi XIIII luna XVI

 
 
 
 kal. April. feria III: sexto anno embolismus non. April. feriall: 
 septimo anno bissext. VIIII kal. Apr. feria VI: octauo anno embolismus 
 pridie idus April. feria V. ecce itaque, quomodo superius 
 computauimus quod post annos octo V kal. Apr. iterum inuenta est 
 XV luna. sic post annos octo pridie idus Apr. inuenta. est XIIII 
 luna et feria non secunda quomodo ante sed quinta est inuenta. 
 et ideo secundum eundem pinacem non per octo annos sed per annos 
 sedecim ad diem suum primum redire ostendimus: et in eo bissexti 
 annos secundum cursum solis siue errore ignorantium notauimus. qui 
 et ipse XVI annis suppletis licet ad certum diem suum immisso embolismo 
 cum XIIII luna occurrit, tamen ad secundam feriam non 
 occurrit sed ad primam. sic aeque secunda sedecennitas suppleta 
 occurrit ad septimam feriam, tertia uero feria sexta, quarta autem 
 feria quinta. quinta sedecennitas feria quarta, sexta sedecennitas 
 feria quarta, septima autem, cum suppleuerit annos CXII, reuertitur 
 ad pridie id. Apr. et inuenitur luna XIIII et feria II. hi ergo sunt 
 anni CXII in quibus gyrantes et a primo die Paschae obseruato in 
 Aegypto computantes annos usque ad Christum peruenimus, et diem 
 passionis et resurrectionis eius ostendimus.

Prius est tamen ut reliquos annos octo pinacis demonstremus: usque 
 in octauum enim computauimus. \' nono itaque anno communi

 
 
 
 XIIII luna et II feria occurrit kal. Apr., item decimo anno communi 
 XII kal. Apr. sexta feria, undecimo anno bissextus et embolismus VI 
 id. Apr. quinta feria, duodecimo anno communi V kal. Apr. secunda 
 feria, tertio decimo anno item communi XVI kal. Apr. sexta feria, 
 quarto decimo anno embolismus non. Apr. quinta feria, quinto decimo 
 anno bissext. communi VIIII kal. Apr. secunda feria, sexto 
 decimo anno facto embolismo inuenta est iterum ad caput, id est in 
 primo uersu luna XIIII et prima feria pridie id. April., in quo die 
 diximus Iudaeos in Aegypto primum obseruasse Pascha.

Vnde usque ad Iesum filium Nane annis XLI suppletis immolauernnt 
 filii Israel Pascha kal. Apr. sabbato. Ezechias autem ab exitu 
 ex Aegypto usque ad primum annum regni sui post\' annos DCCCLXVII 
 celebrauit Pascha VI id. Apr. IIII feria. item Iosias duodeuicesimo 
 anno regni sui post annos DCCCCLXX immolauit Pascha. XII kal. 
 Aprilis feria n. Esdras autem eo tempore quo suppletae sunt septem 
 hebdomadae a templo restituto et perfecto et restituta ciuitate Hierusalem, 
 post annos i CXIIII sacrificauit Pascha XII kal. Apr. sabbato. 
 sed et ipse Iesus dominus et saluator noster post annos 1 DLXXVIIII 
 cum discentibus suis manducauit Pascha VI id. April. V feria: et 
 passus est altera die V id. April. VI. feria.

Hic est Christus Iesns qui secundum carnem Abrahae fuit filius in 
 cuius mysterio centenario patri natus Isaac super humeros suos portauit 
 lignum: ut ex eo demonstraretur et aduersarios expugnari et

 
 
 
 credentes salutem consequi per lignum id est per crucis signum. ipse 
 est Abraham, cui dixit Deus: in semine tuo benedicentur 
 omnes nationes terrae. numquid ergo aliquis in Isaac misericordiam 
 consequitur? non, sed omnis homo credens Deo in Christo 
 benedicetur. et ideo Abraham qui a Deo Domino dictus est propheta, 
 cum manifeste sciret in sacramento Christi centenario sibi natum 
 filium, qui post diem tertium mortem euacuauit et illum fortem et 
 inimicum nostrum uinxit: denumerauit uniuersos uernas suos, 
 et propter centenariam natiuitatem triplicauit C et fecit signum T, quibus 
 et adiecit XVIQ i. e. Î¹Î· in nomine Iesu, et aduersarios expugnauit 
 et filium fratris sui Loth de captiuitate eorum liberauit. et merito ipse 
 Dominus et magister noster dicebat Iudaeis: si filii ii A brahae 
 estis, facta patris uestri facite. at illi itaque qui haec a 
 Christo audierunt non Abrahae sed diaboli facta iniqua facere elegerunt. 
 ac propterea gentes facta patris sui Abrahae facientes cum 
 signo crucis et nomine Iesu quotidianis diebus aduersus angelos apostaticos 
 expugnantes sermone Dei armati de captiuitate Satanae liberant 
 homines. ipse est Abraham qui LXXV annorum credidit uocatus, 
 et quamuis multos id est tamquam stellas caeli filios habere ab 
 ipso Deo sit praedictus, tamen per unicum filium eius, cuius imaginem 
 portabat illo agnus immaculatus in Aegypto occisus, et ipse

 

 

 

 
 
 
 protoplastus Adam et omnis homo credens misericordiam a Deo est consecutus.

Denique reuertamnr ad Exodum, id est ad diem Paschae primum, 
 et exinde per ordinem dinumeremus annos usque ad Christum. in quibus 
 annis inueniemus nobis magna et admirabilia sacramenta demonstrari, 
 dinumerantes itaque per ordinem: de die quo exierunt ex 
 Aegypto usque ad diem quo oportebat eos exire de eremo anni XL: 
 exeuntes autem de eremo et introeuntes et possidentes a Domino sibi 
 repromissam terram, a Iesu filio Naue usque ad Samuel iudicem et 
 Dei sacerdotem secundum Pauli b. apostoli sermonem, qui spiritu 
 Domini edoctus retulit eos implesse annos CCCCL. ipse est Samuel, 
 qui iussu Dei unxit Saul in regem qui prior regnauit in populo Iudaeorum 
 annis XL. post quem regnauit Dauid annis XL mensibus VI. Salomon 
 filius eius annis XXXX. Roboam annis XVII. Abia annis UL Asa annis 
 XLI. Iosaphat annis XXV. Ioram annis VIII. Ochozias anno I. Athalias 
 annis XL. Ioas annis XL. Amasias annis XXVIIII.Ozias annis in. 
 Ioathas annis XVI. Achas annis XVI. Ezechias annis XXVIIII. Manasses 
 annis LV. Amos annis II. Iosias annis XXXI. Ioachaz mensibus 
 III. Ioacim annis XI. Ioacim filius eius, qui et Iechonias dictus 
 est, diebus centum. hi sunt anni [Regum DV, ab Exodo autem] 
 DCCCCLXXXXV. et capta est Iudaea a rege Nabuchodonosor, qui 
 transmigrato Iechonia in Babyloniam constituit in Hierusalem Sedeciam 
 regem Iuda, quem post XI annos expugnauit, et filios eius ante

 
 
 
 oculos ipsius interfecit: et sic ipsum Sedeciam orbauit et uinctum 
 eum in Babyloniam duci iussit, et in molendino constituit, ubi et 
 mortuus est. tunc adimpletum est de eo quod dixerat Dominus per 
 Ezechielem prophetam: et extendam retiam meam super 
 eum, et comprehendetur in conclusione, et adducam 
 eum in Babylonem in terra Chaldaeorum et istam terram 
 non uidebit, et illic morietur. similiter et Hieremias 
 propheta de eo et uniuerso populo eius prophetauit dicens: haec dicitDominus: 
 sic tradam Sedeciam regem Iuda et principes 
 eius et residuos in Hierusalem, qui derelicti 
 sunt in terram istam et eos qui habitant in Aegypto: 
 et dabo eos in dissipationem in omnia regna terrae 
 et in opprobrium et in parabolam et in odium et in 
 execrationem, in omni loco quo eos expulero: et immittam 
 in eos famem et mortem et gladium, donec 
 deficiant a terra quam dedi eis.

Yndecimo itaque anno Sedeciae suppleti sunt ab Exodo anni mille 
 et sex. et tunc populus Iudaeorum, qui legem non obseruauerat sed 
 potius contra uoluntatem Dei filios suos idolis immolauera.t, et ipse 
 captiuus agitur: et ciuitas eorum quae synagogae portabat typum 
 succensa ab aduersariis eradicatur, et templum illud, quod in mysterio 
 Adae fuerat fabricatum, et ipsum a fundamentis subuertitur et ad 
 planum redigitur. et sic nobis qui in nouissimis diebus credere praeuidebamur, 
 magnum ut dixi sacramentum demonstrabatur. etenim si 
 meruerat ipse populus et ciuitas exterminari, quid templum Dei

 

 

 

 
 
 
 admiserat ut hoc pateretur? nisi quia uere constat eum factum ut dixi 
 in mysterio eius qui prior legem Dei transgressus est et fuit pater 
 omnium peccatorum: et ideo non solum Adae oportebat subueniri, sed 
 et omnibus peccatoribus qui filii Abrahae futuri praeuidebantur, merito 
 et ipsi ciuitati et templo priusquam subuerteretur, post annos 
 LXX restituto, repromittebatur. et hoc erat quod iam tunc ab initio 
 saeculi in Abraham patrem fidei demonstrabatur: qui cum supplesset 
 a die natiuitatis suae annos LXX, non potuit de terra sua exire, nisi 
 in similitudine Pentateuchi, cuius uniuersa mandata populus Israel 
 non erat obseruaturus, adicerentur et anni V, et sic credens Deo, reputaretur 
 ei ad iustitiam. hic est itaque Abraham de quo superius 
 diximus, quod LXXV annorum crediderit uocatus. ad quos LXXV 
 annos adicitur unus annus, et fiunt LXXVI. quis autem hic qui adicitur 
 unus ? ille scilicet qui de semine eius agnus anniculus immaculatus 
 est dictus. igitur de mille et sex deducamus LXXVI, et remanent 
 anni DCCCCXXX, quibus suppletis Adam functus est uita.

Post haec autem demonstremus captiuitatis tempus annorum LXX. 
 suppletis enim ab Exodo usque ad Iechoniam annis DCCCCLXXXXV 
 adiciamus XI Sedeciae, qui anni undecim in corpore LXX annorum 
 computantur. quo autem modo uideamus. ex quo capta est Hierusalem, 
 ipse Sedecias annis XI. post quem Nabuchodonosor, qui eum in terra 
 Chaldaeorum uinctum duxit annis XXV. Vlemaradan annis XII. Balthasar 
 annis IIII. et Darius Cyri filius annis XVIII. sunt in se anni 
 LXX. et sic Cyrus suscepit regnum Medorum et Persarum. ipse est 
 Cyrus cuius in principio regni cum thesauris domus Dei reuersus 
 est populus Iudaeorum in terra sua. ex quo tempore oportet nos

 
 
 
 hebdomadas computare. de ipsis enim angelum Dei meminimus Danielo 
 dixisse: LXX hebdomades breuiatae sunt super pop ulum 
 tuum et super ciuitatem illam sanctam, ut consummetur 
 peccatum et ut signentur peccata et deleantur 
 iniustitiae et expientur iniustitiae et ut reducatur 
 iustitia aeterna et ut signatur uisio et prophetia et 
 ut ungueatur sanctum sanctorum. et cognosces et intelliges 
 ab exitu sermonis, ut respondeatur et ut aedificetur 
 Hierusalem usque ad Christum ducem, hebdomades 
 VII et hebdomades LXII: et conuertetur et aedificabitur 
 platea et murus, et exinanientur tempora! 
 et post hebdomadas has LXII disperibit unctio et iudicium 
 non est in eo: et ciuitatem et illum sanctum 
 corrumpet cum illo duce qui ueniet, et excidentur in 
 cataclysmo, et usque ad finem belli breuiati exterminii. 
 et confirmabit testamentum multis hebdomas 
 una: et in dimidio hebdomadis auferetur meum 
 sacrificium et libatio, et super illum sanctum 
 execratio uastationum, et usque ad consummationem 
 temporis consummatio dabitur super hanc uastationcm. 
 
 Et confirmabit inquit testamentum multis hebdomas

una. haec est ergo hebdomas nna quam segreganit angelus de LXX 
 et posuit in nouissima saeculi tempora. quam hebdomadam recognoscimus 
 habere annos septem: in quibus oportet primo Enoch et Eliam 
 uenire, et per suam prophetiam magnae multitudini euangelium id est

 

 
 
 
 nouum testamentum confirmare. sic etenim audiuimus angelum Danielo dixisse: 
 confirmabit testamentum multis hebdomas una. 
 et in dimidio, inquit, hebdomadis auferetur meum sacrificium 
 et libatio. dimidium autem hebdomadis tempus et tempora 
 et dimidium temporis ostendit: quod est triennium et menses 
 sex, qui sunt dies secundum Apocalypsin mille CCLX. in quibus diebus 
 ille antichristus magnam faciet uastationem: et ideo tunc nemo 
 Christianorum poterit Deo sacrificium offerre, quoniam ipse antichristus 
 incipiet in templo Dei consedere et ignorantibus se Deum affirmare: 
 quom oportet legum Dominum et saluatorem nostrum spiritu 
 oris sui interficere et praesentia aduentus sui euacuare et in ipso mundum 
 consummare, sicut scriptum est: et super illud sanctum 
 execratio uastationum, et usque ad consummationem 
 temporis consummatio dabitur super hanc uastationem.

Post haec reuertamur ad VII et sic ad LXII hebdomadas. quae 
 septem hebdomadae continent annos XLVIQV: quibus suppletis illo in 
 tempore et Hierusalem restituta cognoscebatur et platea per medium 
 eius aedificata considerabatur et murus in circuitu ciuitatis ipsius erectus 
 illa omnia quae intus erant fortiter tuebatur. in qua ciuitate templum 
 illud quod in similitudine Adae fuerat destructum in nomine eius 
 iterum per XLVI annos est aedificatum et in sacramento spiritus 
 sancti oleo est unctum, quomodo ab angelo fuerat dictum, ut consummetur 
 uisio et prophetia et ungueatur sanctum sanctorum. ipsud autem 
 fuit sanctum sanctorum in imaginem hominis unctum, quod cum ipsa 
 ciuitate pro infidelitate Iudaeorum ab ipso Domino nostro iterum temporibus 
 Vespasiani est exterminatum. sic fuerat enim in eodem

 
 
 
 capitulo quem exponimus scriptum: et post LXTT hebdomadas disperibit 
 unctio, et iudicium non est in eo, et ciuitatem 
 et illud sanctum corrumpet cum illo duce qui ueniet, 
 et excidentur in cataclysmo, et usque ad finem belli 
 breuiati exterminii. excidentur inquit in cataclysmo. 
 de quibus hoc dicitur ? utique de ipsis Iudaeis qui post aduentum Christi 
 in illa obsidione et expugnatione Vespasiani excisi et eiecti sunt de ciuitate 
 sua, in qua iam non redeunt nec in ipsa fine belli breuiati. quod 
 est autem hoc bellum breuiatum, nisi antichristi regnum quod exsurgere 
 habet contra populum Christianorum ? ipsi sunt dies de quibus 
 ait Dominus in euangelio: et nisi abbreuiati essent dies 
 illi, non liberaretur omnis caro.

Bestitutum est igitur templum in nomine protoplasti, qui dictus 
 est Adam, sicut supra diximus, post annos XLVI. sic autem ostenditur 
 in nomine Adam, cum apud Graecos prima littera nominis eius 
 dicitur alpha Î¼Î¹Î± , secunda autem delta ÏÎ­Ï­Ï­Î±Ï±ÎµÏ , tertia iterum alpha 
 pia et quarta mi ÏÎµÏ­Ï­Î±Ï±Î¬Ï°Î¿Î½ÏÎ± et sic fit numerus sex et quadraginta. 
 qui numerus annorum sic comprehendetur: cum a die illo quo reuersus 
 est in terra sua Iudaeorum populus, regnauit Cyrus Persarum annis 
 XXXI: post quem Cambyses annis IX, et impleti sunt XXXX. post annos 
 autem XL regnat Smerdis Magus mensibus septem, qui menses a nobis 
 non computantur. quare? quoniam in septimo mense Cyri fundamenta 
 templi posuerunt, et exinde usque ad annum secundum Darii 
 opus in eo non confecerunt. tunc prophetant Aggaeus et Zacharias, per 
 quos exhortatus est eos Dominus, et unanimes accesserunt et in

 

 
 
 
 quadriennio residuum opus templi consummauerunt. quod ipsum quidem in primo 
 libro Esdrae manifeste demonstratur, quod sexto anno Darii templum 
 Dei per omnia sit consummatum. ad XL adiciamus Darii VI, et fiunt 
 XL et VI. quibus annis adiecti sunt tres in mysterio passionis et resurrectionis 
 Christi, et impleta est hebdomada septima. et tunc platea 
 et templum et murus et ipsa ciuitas quadragesimo et nono anno suppleto 
 per omnia perfecta et protecta demonstrabatur. sed hoc totum 
 opus in sacramento ecclesiae perficiebatur.

Denique uideamus quid ipsi XLVIIII anni significent. non sine causa 
 enim Deus uoluit in septem hebdomadibus tam magnum id est propheticum 
 opus consummari. hoc autem modo propheticum fuisse intelligitur, 
 cum de XLVITII annis in nomine Iesu Christi decem et octo segregantur 
 et remanent XXXI: quibus suppletis Christus Iesus propter 
 credentium salutem passus est et resurrexit, et per semet ipsum omnia 
 perfecta ostendit: et templum quod non humanis sed suis sacris manibus 
 ob imperium patris sui plasmauit non oleo sed spiritu Dei unxit 
 et ciuitatem id est ecclesiam lapidibus sanctificatis aedificauit et in 
 ipsa plateam constituit. platea autem est uia recta et plana, in qua 
 ambulantes perueniunt ad uitam aeternam. huic ciuitati fortem et 
 inexpugnabilem murum id est sanctum nomen suum constituit: per 
 quod nomen omnes aduersarios pedibus eius subicit. et ecce Dei gratia 
 quam praeclara et admirabilia nobis ostensa sunt per annos XXXVIIII, 
 qui anni e contrario infidelibus et persecutionem seruis Dei facientibus 
 magnam demonstrant superuenturam calamitatem. qua autem ratione 
 uideamus: hic enim mundus in quo iusti et iniusti ab initio saeculi 
 conuersantur sex diebus est consummatus, quibus suppletis benedictus 
 est dies septimus ille superuenturus sabbati aeterni. in.his itaque

 
 
 
 diebus ab initio non tantum diabolo et angelis eius sed et omnibus peccatoribus 
 a Deo ignis est praeparatus. in cuius flamma uri illo Finaeus 
 diues ab ipso Dei filio est demonstratus. hic est gehennae ignis, in 
 cuius similitudine caminus imperio regis septies tantum incensus per 
 XL et VIIII cubita excreuit et aduersarios Ananiae Azariae et Misahel 
 consumpsit, et ipsos tres pueros a Dei filio protectos (in mysterio 
 nostro qui sumus tertium genus hominum) non uexauit. suppletis itaque 
 XLVIIII annis post LXX captiuitatis facti sunt anni CXVIIII. qui 
 CXVIIII anni coniunguntur illis qui ab Exodo usque ad Iechoniam computati 
 sunt anni DCCCCXCV, et fiunt in se anni usque ad Hierusalem 
 restitutam suppleta septima septimana I CXIIII.

Septima autem septimana suppleta necesse est nos ad LXII hebdomades 
 uerti, quae continent annos CCCCXXXIIII. quibus suppletis oportuit 
 Christum secundum carnem nasci. de quo in continenti Simeon uir 
 iustus portans eum suis manibus dixit ad Mariam matrem eius: ecce 
 hic positus est in casum et resurrectionem multorum 
 in Israel et in signum cui contradicetur. non tantum 
 autem Simeon sed et ipsi CCCCXXX et IIII anni et signum crucis et 
 tempus passionis et tertium diem resurrectionis eius demonstrauerunt. 
 quo autem modo uideamus: superius enim diximus Abrahae centenario 
 natum filium in mysterio Christi, et demonstrauimus neminem in Israel 
 benedictionem consecutum aut nunc modo posse benedictionem consequi, 
 nisi in semine ipsius Abrahae qui est Christus. et ideo in sacramento 
 Christi de CCCXXXIIII annis primo segregantur centum, et 
 remanent CCCXXXXIIII. anni CCC scilicet ostenderunt t crucis signum, 
 et remanserunt XXXIJII: de quibus deductis III propter diem

 

 
 
 
 resurrectionis eius remanserunt anni XXXL quibus suppletis oportuit propter 
 peccata credentium pati Christum. ipsos igitur CCCCXXXIIII annos 
 adiciamus ad summam superiorem, et inueniamus annos ab Exodo 
 usque ad natiuitatem Christi mille DXLVIII. cuius natiuitatis tempus 
 cognoscere desiderantes ipsos annos MDXLVIII ab Exodo id est 
 a primo pinacis uersu diligenter dinumeremus, et ad diem natiuitatis 
 eius perueniemus. qui dies sexta sedecennitate in tertio decimo uersu 
 inuenitur V kl. April. feria IIII.

0 quam praeclara et dinina Domini pronidentia, ut in illo die quo 
 factus est sol in ipso die nasceretur Christus V kl. Apr. feria IIII. et 
 ideo de ipso merito ad plebem dicebat Malachias propheta: orietur 
 uobis sol iustitiae, et curatio est in pennis eius. hic 
 est sol iustitiae cuius in pennis curatio praeostendebatur. de quo et 
 Moyses in cantico recognoscitur dicens: et super pullos suos 
 concupiuit et expandens alas suas. ipse est Dominus in cuius 
 similitudine hic sol annuus per CCCLXV dies et quartam partem 
 diei consummat. quae ipsa quidem pars quarta. diei habet tres horas. 
 tres autem horae imaginem portant illorum trium dierum qui in principio 
 saeculi sine sole et luna fuerunt. et ideo quomodo tres horae in 
 quadriennio quater computatae unum. diem duodecim horarum effecerunt, 
 sic et ipsi tres dies, per quatuor tempora ternos menses sibi 
 defendentes annum post XII menses suppletum demonstrauerunt. et 
 sic per hanc multiformem trinitatem et ipsae duodecim horae euangelium 
 unum in quatuor partes diuisum ostenderunt, et tres menses per 
 quatuor tempora id est per quatuor euangelistas electos a Christo XII 
 apostolos nobis manifestauerunt.

Hi sunt apostoli, quorum sermonibus aedificati recognouimns Dominum 
 nostrum anno sextodecimo imperii Tiberii Caesaris passum, cum 
 esset ipse annorum XXXI. ad XVI ergo annum et XXXI adiciamus XVIII 
 in nomine ipsius Iesu, et fit numerus LXV: quibus desunt trecenti ut 
 impleatur annus secundum cursum solis. CCC autem apud Graecos per 
 unam litteram notantur quae dicitur tau, et manifeste demonstrat 
 omnibus tau crucis signum. ecce iterum iam uere credamus quod V 
 kl. April. secundum carnem natus sit Christus: in quo die probauimus 
 solem factum.

Debemus ostendere et id ipsum non fuisse nacuum, sed in salutem 
 nostram fuisse praeostensum. in die enim quarto quando factus est 
 sol, ipso die et luna facta est XV, altero autem die fuit XVI, tertio 
 uero XVII: et sic plasmatus est Adam de terra, qui per suam inobedientiam 
 non tantum sibi sed et nobis arcessierat mortem iniquam: 
 quam mortem Dominus noster Iesus conculcans passus est luna XV, 
 et requieuit in corde terrae XVI: tertio autem die luna XVII inuenta 
 reuersus est ab inferis de terrae fundamentis: et sic ipsi Adae et 
 omnibus credentibus in se restituit uitam aeternam. quomodo autem 
 per solis cursum temporis signum tau et tempus passionis demontratum 
 est, sic et per cursum lunae tertius dies resurrectionis eius 
 euidenter ostensus est. a die enim primo in quo facta est luna quinta. 
 decima exinde per dies XV uisa est in caelo: sextodecimo autem die, 
 sicut in anno XVI imperii Tibern Caesaris, uelut mortua non est ab hominibus 
 uisa, similiter et XVII die non est uisa, duodeuigesimo autem 
 in similitudine et in nomine ipsius Iesu et ipsa post tertium diem ad 
 uesperam restituta resurrexit, et nostram omnium resurrectionem futuram 
 ad uesperam id est in nouissima saeculi hora demonstrauit.

Ecce igitur quanta nobis dies natiuitatis Domini ostendit. qui natiuitatis 
 dies ab Exodo repertus est ut diximus post annos 1DXLVIII. 
 quos annos ab Exodo sic uere a nobis collectos ostendimus, cum et 
 ipsorum annorum rationem non esse uacuam demonstramus. Dominus 
 enim sanctus et diuinus ut ostenderet nobis quoniam futurorum est 
 praescius, et in ipsis annis manifestauit tempus in quo oportebat a filio 
 eius aquam quae abluit peccata XV anno imperii Tiberii Caesaris 
 sanctificari. et ideo quomodo Abraham quando expugnare uoluit qui 
 Loth filium fratris eius captiuum duxerunt, numerauit uernas suos 
 primum XVIII in nomine Iesu, et alios propter centenariam generationem 
 in sacramento trium dierum triplicans numerauit CCC et fecit T 
 signum crucis: ita et nos de I DXLVIII annis quindecies centenos deducamus, 
 et remanent XLVIII: ex quibus in nomine Iesu sublatis 
 XVIII inuenti sunt anni XXX: quibus suppletis Dominus Iesus a natiuitate 
 sua baptizatus est a Ioanne anno quintodecimo imperii Tiberii 
 Caesaris: cuius anno sextodecimo passus est et resurrexit. adiciamus 
 ergo iterum ad summam annos XXXI, et fiunt in se omnes ab Exodo 
 usque ad passionem anni ÎÌ DLXXVIIII. a quo tempore id est a passione 
 usque ad annum quintum Gordiani Arriano etPapo consulibus suppleti 
 sunt anni CCXV, ab Exodo autem omnes anni ÎÌ DCCXCIIII.

Hos autem annos omnes ab Exodo id est a primo pinacis uersu per 
 septem sedecennitates illos usque numerando omnes annos supradictos 
 consummemus, et tunc ad tertium uersum primae sedecennitatis peruenientes 
 inueniemus secundum Iudaeos Pascha XII kal. Apr. feria 
 tertia, secundum nos autem tertio uersu primae sedecennitatis VII kal. 
 Apr. occurrit dominicus. ipso itaque ordine in priora ambulantes usque

 
 
 
 in finem saeculi Iudaeorum et Christianorum dies Paschae inuenire 
 uolentes non errauimus. ac propterea Deo patri omnipotenti, qui nos 
 ad gratiam tantam uocauit et diuina sacramenta manifestauit, per 
 legum Christum filium eius dominum et saluatorem nostrum semper 
 sine cessatione gratias agamus. 
 
 
 1 inuenire uolentes om. c 2 hac c 4 et om c . â Ad 
 calcem codicis Remensis habetur haec tabella: 
 
 
 
 
 
 
 
 
 Pinax ad auctoris mentem a Wallisio compositus : 
 
 Dies dominicus proxime sequens est Pascha Christianorum.