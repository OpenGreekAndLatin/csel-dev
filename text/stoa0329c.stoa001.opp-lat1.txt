Ipsa ciuitas in monte posita. In medio ciuitatis est basilica 
 Constantini. In introitu basilicae ipsius ad sinistram partem 
 est cubiculus, ubi crux Domini posita est. Et inde intras in 
 ecclesiam sancti Constantini. Magna ab occidente est absida, 
 ubi inuentae sunt tres cruces. Est ibi desuper altare de argento 
 et auro puro et nouem columnae, quae sustinent illud altare 
 et ipsa absida. In circuitu duodecim columnae marmoreae 
 [omnino incredibile], super ipsas columnas hydriae argenteae 
 duodecim, ubi sigillauit Salomon daemones. Et est in medio 
 ciuitatis basilica illa, ubi est lancea, unde percussus est 
 Dominus, et de ipsa facta est crux et lucet in nocte sicut 
 sol in uirtute diei.

Et inde intras in Golgotha. Est ibi atrium grande, ubi 
 crucifixus est Dominus. In circuitu in ipso monte sunt cancellae 
 argenteae, et in ipso monte genus silicis t admoratur. 
 Habet ostia argentea, ubi fuit crux Domini exposita, de auro 

 
 
 
 et gemmis ornata tota, caelum desuper patente. Auro et argento 
 multum ornatae cancellae. Ubi est ille discus, ubi caput sancti 
 Iohannis portatum fuit; ubi est illud cornu, quo Dauid unctus 
 est et Salomon et ille anulus ibidem, unde Salomon sigillauit 
 demones, et est de electro. Ubi plasmatus est Adam, ubi 
 obtulit Abraham Isaac filium suum in sacrificium in ipso 
 loco, ubi crucifixus est dominus Iesus Christus.

Inde ad occidentem intras sanctam resurrectionem, ubi est 
 sepulcrum Domini, ubi est ante ipso ille lapis, genus silicis. 
 Supra ipsum est ecclesia in rotundo posita. Super ipso sepulcro 
 transuolatile argenteum et aureum et in circuitu omne de aurum. 
 Ante ipso sepulcro est altare, ubi Zacharias sanctus occisus 
 est, ubi arescit sanguis eius.

Deinde ad sacrarium de basilica sancti Constantini, ubi est 
 cubiculum, ubi est ille calamus et illa spongia et ille calix, 
 quem benedixit Dominus et dedit discipulis suis bibere et ait: 
 Hoc est corpus meum et sanguis meus.

Inde uadis ad illam basilicam, ubi inuenit Iesus ementes 
 et uendentes columbas eiecitque foras. Deinde uadis ad sancte 
 Sion basilicam magnam nimis, ubi est illa columna, ubi caesus 
 est dominus Iesus. Apparet ibi, quomodo manu amplexauit, 
 quasi in cera designasset.

Unde uenis ad sacrarium, ubi est ille lapis, unde lapidatus 
 est Stephanus sanctus. In media basilica est corona de spinis,

 

 
 
 
 quam accepit Iesus. Et est ibi illa lucerna, ubi docebat discipulos, 
 quando cenauerat. Ibi illa est uirga inclusa in columna 
 argentea.

Inde uadis ad domum Caiphae, ubi negauit sanctus Petrus. 
 Ubi est basilica grandis sancti Petri. Deinde uadis ad domum 
 Pilati, ubi tradidit Dominum flagellatum Iudaeis. Ubi est basilica 
 grandis et est ibi cubiculus, ubi expoliauerunt eum et 
 flagellatus est, et uocatur sancta Sophia.

Et inde uenis ad illam pinnam templi, ubi temptauit satanas 
 dominum nostrum Iesum Christum. Et est ibi basilica in 
 cruce posita. Et est ibi basilica, in tempore ubi se lauabant 
 infirmi et sanabantur. Et ibi est basilica sanctae Mariae, et 
 ibi est sepulchrum eius. Et ibi tradidit ludas dominum nostrum 
 legum Christum. Et ibi est locus, ubi Dominus cenauit cum 
 discipulis suis. Et inde ascendit in montem < Oliueti), A dextera 
 parte ibi est uallis Iosaphat. Ibi iudicaturus est Dominusiustos 
 et peccatores. Et ibi est fluuius paruus, qui ignem 
 uomit in consummationem saeculi. Et ibi sunt duos basilicas, 
 ubi docebat Christus discipulos suos. Et inde uenis ad Galilaeam, 
 ubi discipuli uiderunt dominum Iesum, postquam resurrexit 
 a mortuis.