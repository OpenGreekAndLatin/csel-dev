Carmina qui quondam studio florente peregi,

flebilis heu maestos cogor inire modos.

Ecce mihi lacerae dictant scribenda Camenae

et veris elegi fletibus ora rigant.

Has saltem nullus potuit pervincere terror,

ne nostrum comites prosequerentur iter.

Gloria felicis olim viridisque iuventae,

solantur maesti nunc mea fata senis.

Venit enim properata malis inopina senectus

et dolor aetatem iussit inesse suam.

Intempestivi funduntur vertice cani

et tremit effeto corpore laxa cutis.

Mors hominum felix, quae se nec dulcibus annis

inserit et maestis saepe vocata venit.

Eheu, quam surda miseros avertitur aure

et flentes oculos claudere saeva negat!

Dum levibus male fida bonis fortuna faveret,

paene caput tristis merserat hora meum;

Nunc quia fallacem mutavit nubila vultum,

protrahit ingratas impia vita moras.

Quid me felicem totiens iactastis, amici?

Qui cecidit, stabili non erat ille gradu.

Haec dum mecum tacitus ipse reputarem querimoniamque 
 lacrimabilem stili officio signarem, astitisse 
 mihi supra verticem visa est mulier reverendi admodum ; 
 vultus oculis ardentibus et ultra communem hominum 
 valentiam perspicacibus, colore vivido atque inexhausti

vigoris, quamvis ita aevi plena foret, ut nullo modo nostrae 
 crederetur aetatis, statura discretionis ambiguae. Nam 
 nunc quidem ad communem sese hominum mensuram 
 cohibebat, nunc vero pulsare caelum summi verticis 
 cacumine videbatur; quae cum altius caput extulisset,

ipsum etiam caelum penetrabat respicientiumque hominum 
 frustrabatur intuitum. Vestes erant tenuissimis filis subtili 
 artificio indissolubili materia perfectae, quas, uti post eadem 
 prodente cognovi, suis manibus ipsa texuerat; quarum

speciem, veluti fumosas imagines solet, caligo quaedam 
 neglectae vetustatis obduxerat. Harum in extremo margine 
 Π Graecum, in supremo vero Θ legebatur intextum 
 atque in utrasque litteras in scalarum modum gradus

quidam insigniti videbantur, quibus ab inferiore ad superius 
 elementum esset ascensus. Eandem tamen vestem violentorum 
 quorundam sciderant manus et particulas, quas &

quisque potuit, abstulerant. Et dextra quidem eius libellos, 
 sceptrum vero sinistra gestabat.

Quae ubi poeticas Musas vidit nostro assistentes toro 
 fletibusque meis verba dictantes, commota paulisper ac 
 torvis inflammata luminibus:

Quis, inquit, has scenicas 
 meretriculas ad hunc aegrum permisit accedere, quae 
 dolores eius non modo nullis remediis foverent, verum 
 dulcibus insuper alerent venenis?

Hae sunt enim, quae 
 infructuosis affectuum spinis uberem fructibus rationis 
 segetem necant hominumque mentes assuefaciunt morbo, 
 non liberant.

At si quem profanum, uti vulgo solitum vobis, 
 blanditiae vestrae detraherent, minus moleste ferendum 
 putarem — nihil quippe in eo nostrae operae laederenturhunc 
 vero Eleaticis atque Academicis studiis innutritum?

Sed abite potius, Sirenes usque in exitium dulces, meisque 
 eum Musis curandum sanandumque relinquite.

His ille 
 chorus increpitus deiecit humi maestior vultum confessusque 
 rubore verecundiam limen tristis excessit.

At ego, cuius 
 acies lacrimis mersa caligaret nec dinoscere possem, 
 quaenam haec esset mulier tam imperiosae auctoritatis, 
 obstupui visuque in terram defixo, quidnam deinceps esset 
 actura, exspectare tacitus coepi.

Tum illa propius accedens 
 in extrema lectuli mei parte consedit meumque intuens 
 vultum luctu gravem atque in humum maerore deiectum his 
 versibus de nostrae mentis perturbatione conquesta est:

Heu quam praecipiti mersa profundo

mens hebet et propria luce relicta

tendit in externas ire tenebras,

terrenis quotiens flatibus aucta

crescit in immensum noxia cura!

Hic quondam caelo liber aperto

suetus in aetherios ire meatus

cernebat rosei lumina solis,

visebat gelidae sidera lunae

et quaecumque vagos stella recursus

exercet varios flexa per orbes,

comprensam numeris victor habebat.

Quin etiam causas, unde sonora

flamina sollicitent aequora ponti,

quis volvat stabilem spiritus orbem;

vel cur Hesperias sidus in undas

casurum rutilo surgat ab ortu,

quid veris placidas temperet horas,

ut terram roseis floribus ornet,

quis dedit, ut pleno fertilis anno

autumnus gravidis influat uvis,

rimari solitus atque latentis

naturae varias reddere causas:

nunc iacet effeto lumine mentis

et pressus gravibus colla catenis

declivemque gerens pondere vultum

cogitur heu stolidam cernere terram.

Sed medicinae, inquit, tempus est quam querelae.

Tum vero totis in me intenta luminibus: Tune ille es, ait. 
 qui nostro quondam lacte nutritus.

nostris educatus 
 alimentis in virilis animi robur evaseras? Atqui talia 
 contuleramus arma.

quae nisi prior abiecisses. invicta te 
 firmitate tuerentur. Agnoscisne me? Quid taces, pudore an 
 stupore siluisti? Mallem pudore, sed te, ut video, stupor 

 
 
 
 oppressit.

Cumque me non modo tacitum, sed elinguem 
 prorsus mutumque vidisset, ammovit pectori meo leniter 
 manum et: Nihil, inquit, pericli est, lethargum patitur, 
 communem illusarum mentium morbum.

Sui paulisper 
 oblitus est; recordabitur facile, si quidem nos ante 
 cognoverit, quod ut possit, paulisper lumina eius mortalium 
 rerum nube caligantia tergamus.

Haec dixit oculosque meos 
 fletibus undantes contracta in rugam veste siccavit.

Tunc me discussa liquerunt nocte tenebrae

luminibusque prior rediit vigor,

ut, cum praecipiti glomerantur sidera Coro

nimbosisque polus stetit imbribus,

sol latet ac nondum caelo venientibus astris

desuper in terram nox funditur;

hanc si Threicio Boreas emissus ab antro

verberet et clausum reseret diem,

emicat et subito vibratus lumine Phoebus

mirantes oculos radiis ferit.

Haud aliter tristitiae nebulis dissolutis hausi caelum 
 et ad cognoscendam medicantis faciem mentem recepi.

itaque ubi in eam deduxi oculos intuitumque defixi, respicio 
 nutricem meam, cuius ab adulescentia laribus obversatus 
 fueram, Philosophiam. Et quid, inquam.

tu in has exsilii 
 nostri solitudines, o omnium magistra virtutum, supero 
 cardine delapsa venisti, an ut tu quoque mecum rea falsis 
 criminationibus agiteris?

— An, inquit illa, te, alumne, 
 desererem nec sarcinam, quam mei nominis invidia

sustulisti, communicato tecum labore partirer? Atqui 
 Philosophiae fas non erat incomitatum relinquere iter

innocentis, meam scilicet criminationem vererer et quasi 
 novum aliquid accideret, perhorrescerem? Nunc enim 
 primum censes apud improbos mores lacessitam periculis 
 esse sapientiam? Nonne apud veteres quoque ante nostri 
 Platonis aetatem magnum saepe certamen cum stultitiae 
 temeritate certavimus eodemque superstite praeceptor eius

Socrates iniustae victoriam mortis me astante promeruit-.n 
 Cuius hereditatem cum deinceps Epicureum vulgus ac Stoi-. 
 cum ceterique pro sua quisque parte raptum ire molirentur 
 meque reclamantem renitentemque velut in partem prae- ; 
 dae traherent, vestem, quam meis texueram manibus, t

disciderunt abreptisque ab ea panniculis totam me sibi 
 cessisse credentes abiere. In quibus quoniam quaedam 
 nostri habitus vestigia videbantur, meos esse familiares | 
 imprudentia rata nonnullos eorum profanae multitudinis

errore pervertit. Quodsi nec Anaxagorae fugam nec 
 Socratis venenum nec Zenonis tormenta, quoniam sunt 
 peregrina, novisti, at Canios, at Senecas, at Soranos,

quorum nec pervetusta nec incelebris memoria est, scire 
 potuisti. Quos nihil aliud in cladem detraxit, nisi quO

nostris moribus instituti studiis improborum dissimillimi 
 videbantur. Itaque nihil est, quod ammirere, si in hoc vita

salo circumflantibus agitemur procellis, quibus hoc maxime 
 propositum est pessimis displicere. Quorum quidem tametsi 
 est numerosus exercitus, spernendus tamen est, quoniam

nullo duce regitur, sed errore tantum temere ac passim 
 lymphante raptatur. Qui si quando contra nos aciem struens 
 valentior incubuerit, nostra quidem dux copias suas in 
 arcem contrahit, illi vero circa diripiendas inutiles

 

 
 
 
 sarcinulas occupantur.

At nos desuper irridemus vilissima 
 rerum quaeque rapientes securi totius furiosi tumultus eoque 
 vallo muniti, quo grassanti stultitiae aspirare fas non sit.

Quisquis composito serenus aevo

fatum sub pedibus egit superbum

fortunamque tuens utramque rectus

invictum potuit tenere vultum,

non illum rabies minaeque ponti

versum funditus exagitantis aestum

nec ruptis quotiens vagus caminis

torquet fumificos Vesaevus ignes

aut celsas soliti ferire turres

ardentis via fulminis movebit.

Quid tantum miseri saevos tyrannos

mirantur sine viribus furentes?

Nec speres aliquid nec extimescas,

exarmaveris impotentis iram;

at quisquis trepidus pavet vel optat,

quod non sit stabilis suique iuris,

abiecit clipeum locoque motus

nectit, qua valeat trahi, catenam.

Sentisne, inquit, haec atque animo illabuntur tuo 
 an ὄνος λύϱας ? Quid fles, quid lacrimis manas? ἔξαύδα, μὴ ϰεῦϑε νόῳ . Si operam medicantis exspectas, oportet

vulnus detegas. — Tum egit collecto in vires animo: Anne 
 adhuc eget ammonitione nec per se satis eminet fortunae 
 in nos exagitantis asperitas? Nihilne te ipsa loci facies

movet? Haecine est bibliotheca, quam certissimam tibi 
 sedem nostris in laribus ipsa delegeras, in qua mecum

saepe residens de humanarum divinarumque rerum scientia 
 disserebas? Talis habitus talisque vultus erat, cum tecum 
 naturae secreta rimarer, cum mihi siderum vias radio 
 describeres, cum mores nostros totiusque vitae rationem ad 
 caelestis ordinis exempla formares?

Haecine praemia 
 referimus tibi obsequentes? Atqui tu hanc sententiam Platonis 
 ore sanxisti beatas fore res publicas, si eas vel studiosi -

sapientiae regerent vel earum rectores studere sapientiae 
 contigisset. Tu eiusdem viri ore hanc sapientibus 
 capessendae rei publicae necessariam causam esse monuisti.,

ne improbis flagitiosisque civibus urbium relicta gubernacula 
 pestem bonis ac perniciem ferrent. Hanc igitur auctoritatem

secutus, quod a te inter secreta otia didiceram, transferre 
 in actum publicae amministrationis optavi. Tu mihi et, qui 
 te sapientium mentibus inseruit, deus conscii nullum me ad

magistratum nisi commune bonorum omnium studium detulisse. 
 Inde cum improbis graves inexorabilesque discordiae 
 et, quod conscientiae libertas habet, pro tuendo iure spreta 
 potentiorum semper offensio.

Quotiens ego Conigastum in imbecilli cuiusque fortunas 
 impetum facientem obvius excepi, quotiens Trigguillam 
 regiae praepositum domus ab incepta, perpetrata iam 
 prorsus iniuria deieci, quotiens miseros, quos infinitis 
 calumniis impunita barbarorum semper avaritia vexabat, 
 obiecta periculis auctoritate protexi! Numquam me ab iure 
 ad iniuriam quicquam detraxit.

Provincialium fortunas 
 tum privatis rapinis, tum publicis vectigalibus pessumdari 
 non aliter quam qui patiebantur indolui.

Cum acerbae famis 
 tempore gravis atque inexplicabilis indicta coemptio profligatura 
 inopia Campaniam provinciam videretur, certamen 
 adversum praefectum praetorii communis commodi 
 ratione suscepi, rege cognoscente contendi et, ne coemptio 
 exigeretur, evici.

Paulinum consularem virum, cuius opes 
 Palatinae canes iam spe atque ambitione devorassent, ab 
 ipsis hiantium faucibus traxi.

Ne Albinum consularem 
 virum praeiudicatae accusationis poena corriperet, odiis me 
 r.. . - - 
 Cypriani delatoris opposui.

Satisne in me magnas videor 
 exacerbasse discordias? Sed esse apud ceteros tutior debui, 
 qui mihi amore iustitiae nihil apud aulicos, quo magis essem 
 tutior, reservavi. Quibus autem deferentibus perculsi 
 sumus?

Quorum Basilius olim regio ministerio depulsus in 
 delationem nostri nominis alieni aeris necessitate compulsus
 
 est. Opilionem vero atque Gaudentium vero atque Gaudentium cum ob innumeras 
 - £ 1 h.

-multiplicesque 
 fraudes ire In exsilium regia censura decrevisset 
 cumque illi-parere nolentes sacrarum sese aedium

 

 

 
 
 
 defensione tuerentur compertumque id regi foret, edixit,

uti, ni intra praescriptum diem Ravenna urbe decederent, 
 notas insigniti frontibus pellerentur. Quid huic severitati 
 posse astrui videtur?

Atquin eo die deferentibus eisdem 
 nominis nostri delatio suscepta est. Quid igitur, nostraene 
 artes ita meruerunt an illos accusatores iustos fecit praemissa 
 damnatio? Itane nihil fortunam puduit si minus 
 accusatae innocentiae, at accusantium vilitas? |

At cuius criminis arguimur summam quaeres? Senatum 
 dicimur salvum esse voluisse.

Modum desideras?

Delatorem, ne documenta deferret, quibus senatum 
 maiestatis reum faceret, impedisse criminamur. Quid i 
 igitur, o magistra, censes? Infitiabimur crimen, ne tibi 
 pudor simus?

At volui nec umquam velle desistam. Fate-, 
 bimur? Sed impediendi delatoris opera cessavit. An optasse 
 illius ordinis salutem nefas vocabo?

Ille quidem suis de 
 me decretis, uti hoc nefas esset, effecerat. Sed sibi semper 
 mentiens imprudentia rerum merita non potest immutare

nec mihi Socratico decreto fas esse arbitror vel occuluissej 
 veritatem vet «oncessisse mendacium. Verum id quoquo 
 modo sit, tuo sapientiumque iudicio aestimandum relinquo.

Cuius rei seriem atque veritatem, ne latere posteros queat, 
 stilo etiam memoriaeque mandavi. Nam de compositis falso 
 litteris, quibus libertatem arguor sperasse Romanam, quid 
 attinet dicere? Quarum fraus aperta patuisset, si nobis

ipsorum confessione delatorum, quod in omnibus negotus 
 maximas vires habet, uti licuisset. Nam Quae sperari reliqua

 

 
 
 
 libertas potest? Atque utinam posset ulla! Respondissem 
 Canii verbo, qui cum a Gaio Caesare Germanici filio conscius 
 contra se factae coniurationis fuisse diceretur: \'Si ego\', 
 inquit, \'scissem, tu nescisses\'.

Qua in re non ita sensus 
 nostros maeror hebetavit, ut impios scelerata contra virtutem 
 querar molitos, sed, quae speraverint, effecisse vehementer 
 ammiror.

Nam deteriora velle nostri fuerit fortasse 
 defectus, posse contra innocentiam, quae sceleratus quisque 
 conceperit, inspectante deo monstri simile est.

Unde haud 
 iniuria tuorum quidam familiarium quaesivit: \'Si quidem 
 deus\', inquit, \'est, unde mala? bona vero unde, si non est?\'

Sed fas fuerit nefarios homines, qui bonorum omnium 
 totiusque senatus sanguinem petunt, nos etiam, quos propugnare 
 bonis senatuique viderant, perditum ire voluisse. 
 Sed num idem de patribus quoque merebamur?

Meministi, 
 ut opinor, quoniam me dicturum quid facturumve praesens 
 semper ipsa dirigebas, meministi, inquam, Veronae cum rex 
 avidus exitii communis maiestatis crimen in Albinum 
 delatae ad cunctum senatus ordinem transferre moliretur, 
 universi innocentiam senatus quanta mei periculi 
 securitate defenderim.

Scis me haec et vera proferre et in 
 nulla umquam mei laude iactasse; minuit enim quodam 
 modo se probantis conscientiae secretum, quotiens ostentando 
 quis factum recipit famae pretium.

Sed innocentiam 
 nostram quis exceperit eventus, vides; pro verae virtutis 
 praemiis falsi sceleris poenas subimus.

Eccuius umquam 

 

 

 
 
 
 facinoris manifesta confessio ita iudices habuit in severitate 
 concordes, ut non aliquos vel ipse ingenii error humani vel 
 fortunae condicio cunctis mortalibus incerta summitteret.

Si inflammare sacras aedes voluisse, si sacerdotes impio 
 iugulare gladio, si bonis omnibus necem struxisse diceremur, 
 praesentem tamen sententia, confessum tamen convictumve 
 punisset; nunc quingentis fere passuum milibus procul muti 
 atque indefensi ob studium propensius in senatum morti 
 proscriptionique damnamur.s o meritos de simili crimine 
 neminem posse convinci!

Cuius dignitatem reatus ipsi etiam qui detulere 
 viderunt; quam uti alicuius sceleris ammixtione fusca-

rent, ob ambitum dignitatis sacrilegio me conscientiam 
 polluisse mentiti sunt. Atqui et tu insita nobis omnem 
 rerum mortalium cupidinem de nostri animi sede pellebas 
 et sub tuis oculis sacrilegio locum esse fas non erat.

Instillabus enim auribus cogitationibusque cotidie meis 
 Pythagoricum illud ἕπου θεῷ . Nec conveniebat vilissimorum 
 me spirituum praesidia captare, quem tu in hanc 
 excellentiam componebas, ut consimilem deo faceres.

Praeterea penetral innocens domus, honestissimorum coetus 
 amicorum. socer etiam sanctus et aeque ac tu ipsa

 

 
 
 
 reverendus ab omni nos huius criminis suspicione defendunt. 
 Sed — o nefas!

illi vero de te tanti criminis fidem capiunt 
 atque hoc ipso videbimur affines fuisse maleficio, quod tuis 
 imbuti disciplinis, tuis instituti moribus sumus.

Ita non est 
 satis nihil mihi tuam profuisse reverentiam, nisi ultro tu 
 mea potius offensione lacereris.

At vero hic etiam nostris 
 malis cumulus accedit, quod existimatio plurimorum non 
 rerum merita, sed fortunae spectat eventum eaque tantum 
 iudicat esse provisa, quae felicitas commendaverit; quo fit, 
 ut existimatio bona prima omnium deserat infelices.

Qui 
 nunc populi rumores, quam dissonae multiplicesque sententiae, 
 piget reminisci; hoc tantum dixerim ultimam esse 
 adversae fortunae sarcinam, quod, dum miseris aliquod 
 crimen affingitur, quae perferunt, meruisse creduntur.

Et 
 ego quidem bonis omnibus pulsus, dignitatibus exutus, 
 existimatione foedatus ob beneficium supplicium tuli.

Videre 
 autem videor nefarias sceleratorum officinas gaudio 
 laetitiaque fluitantes, perditissimum quemque novis 
 delationum fraudibus imminentem, iacere bonos nostri 
 discriminis terrore prostratos, flagitiosum quemque ad 
 audendum quidem facinus impunitate, ad efficiendum vero 
 praemiis incitari, insontes autem non modo securitate, 
 verum ipsa etiam defensione privatos. Itaque libet 
 exclamare:

O stelliferi conditor orbis,

qui perpetuo nixus solio

rapido caelum turbine versas

legemque pati sidera cogis,

ut nunc pleno lucida cornu

totis fratris obvia flammis

condat stellas luna minores,

nunc obscuro pallida cornu

Phoebo propior lumina perdat

et, qui primae tempore noctis

agit algentes Hesperos ortus,

solitas iterum mutet habenas

Phoebi pallens Lucifer ortu.

Tu frondifluae frigore brumae

stringis lucem breviore mora,

tu, cum fervida venerit aestas,

agiles nocti dividis horas.

Tua vis varium temperat annum,

ut, quas Boreae spiritus aufert,

revehat mites Zephyrus frondes,

quaeque Arcturus semina vidit,

Sirius altas urat segetes;

nihil antiqua lege solutum

linquit propriae stationis opus.

Omnia certo fine gubernans

hominum solos respuis actus

merito rector cohibere modo.

Nam cur tantas lubrica versat

Fortuna vices? Premit insontes

debita sceleri noxia poena,

at perversi resident celso

mores solio sanctaque calcant

iniusta vice colla nocentes.

Latet obscuris condita virtus

clara tenebris iustusque tulit

crimen iniqui.

Nil periuria, nil nocet ipsis

fraus mendaci compta colore.

Sed cum libuit viribus uti,

quos innumeri metuunt populi,

summos gaudet subdere reges.

0 iam miseras respice terras,

quisquis rerum foedera nectis!

Operis tanti pars non vilis

homines quatimur fortunae salo.

Rapidos, rector, comprime fluctus

et, quo caelum regis immensum,

firma stabiles foedere terras.

Haec ubi continuato dolore delatravi, illa vultu placido 
 nihilque meis questibus mota:

Cum te, inquit, maestum 
 lacrimantemque vidissem, ilico miserum exsulemque cognovi; 
 sed quam id longinquum esset exsilium, nisi tua prodidisset 
 oratio, nesciebam.

Sed tu quam procul a patria non quidem 
 pulsus es, sed aberrasti ac, si te pulsum existimari mavis, 
 te potius ipse pepulisti; nam id quidem de te numquam 
 cuiquam fas fuisset.

Si enim, cuius oriundo sis patriae, 
 reminiscare, non uti Atheniensium quondam multitudinis 
 imperio regitur, sed εἷς κοίρανός ἐστιν, εἷς βασιλεύς , qui 
 frequentia civium, non depulsione laetetur, cuius agi frenis 
 atque obtemperare iustitiae libertas est.

An ignoras illam 
 tuae civitatis antiquissimam legem, qua sanctum est ei ius 
 exsulare non esse, quisquis in ea sedem fundare maluerit? 
 Nam qui vallo eius ac munimine continetur, nullus metus

 

 

 
 
 
 eat, nc exsul esse mereatur;

at quisquis inhabitare eam velie » 
 desierit, pariter desinit etiam mereri. Itaque non tam me 
 loci huius quam tua facies movet nec bibliothecae potius 
 comptos ebore ac vitro parietes quam tuae mentis sedem 
 requiro, in qua non libros, sed id. quod libris pretium facit.

librorum quondam meorum sententias collocavi. Et tu

quidem de tuis in commune bonum meritis vera quidem, sed 
 pro multitudine gestorum tibi pauca dixisti. De obiectorum 
 tibi vel honestate vel falsitate cunctis nota memorasti. De 
 sceleribus fraudibusque delatorum recte tu quidem strictim

attingendum putasti, quod ea melius uberiusque reco* 
 gnoscentis omnia vulgi ore celebrentur. Increpuisti etiam 
 vehementer iniusti factum senatus. De nostra etiam 
 criminatione doluisti. laesae quoque opinionis damna

Cum Phoebi radiis grave

Cancri sidus inaestuat,

tum qui larga negantibus

sulcis semina credidit,

elusus Cereris fide

quernas pergat ad arbores.

Numquam purpureum nemus

lecturus violas petas,

cum saevis Aquilonibus

stridens campus inhorruit,

nec quaeras avida manu

vernos stringere palmites.

uvis si libeat frui:

autumno potius sua

Bacchus munera contulit.

Signat tempora propriis

aptans officiis deus

nec quas ipse cohercuit

misceri patitur uices.

sic quod praecipiti uia

certum deserit ordinem

laetos non habet exitus.

primum igitur paterisne me pauculis rogationibus statum tuae mentis attingere atque, ut qui modus sit tuae curationis intellegam?

-- tu uero arbitratu, inquam, tuo quae uoles ut responsurum rogato.

-- tum illa: 
Huncine. inquit, mundum temerariis agi fortuitisque casibus 
 putas an ullum credis ei regimen inesse rationis? -

Atqui. 
 inquam. nullo existimaverim modo. ut fortuita temeritate 
 tam certa moveantur. verum operi suo conditorem praesidere 
 deum scio nec umquam fuerit dies, qui me ab hac 
 sententiae veritate depellat. —

Ita est. inquit; nam id etiam 



 
 
 

 
 
 
 paulo ante cecinisti hominesque tantum divinae exsortes 
 curae esse deplorasti.

Nam de ceteris, quin ratione 
 regerentur, nihil movebare. rapae autem vehementer 
 ammiror, cur in tam salubri sententia locatus aegrotes. 
 Verum altius perscrutemur; nescio quid abesse coniecto.



Sed dic mihi, quoniam deo mundum regi non ambigis, 
 quibus etiam gubernaculis regatur, advertis? —Vix, inquam,

rogationis tuae sententiam nosco, nedum ad inquisita j 
 respondere queam. — Num me, inquit, fefellit abesse aliquid,

per quod velut hiante valli robore in animum tuum perturbationum 
 morbus inrepserit? Sed dic mihi, meministine, 
 quis sit rerum finis quove totius naturae tendat intentio? 
 — Audieram, inquam, sed memoriam maeror hebetavit.

- 
 Atqui scis, unde cuncta processerint.

— Novi, inquam, 
 deumque esse respondi.

— Et qui fieri potest, ut principio 
 cognito, quis sit rerum finis, ignores? Verum hi perturba- . 
 tionum mores, ea valentia est, ut movere quidem loco

hominem possint, convellere autem sibiaue totum exstirpare 
 non possint.

Sed hoc quoque respondeas velim, hominemne 
 te esse meministi. — Quidni, inquam, meminerim? — Quid 
 igitur homo sit, poterisne proferre? — Hocine interrogas, 
 an esse me sciam rationale animal atque mortale? Scio et.

id me esse confiteor. — Et illa: Nihilne aliud te esse novisti?

- Nihil. - Iam scio, inquit, morbi tui aliam vel maximam.. 
 causam; quid ipse sis, nosse desisti. Quare plenissime vel

aegritudinis tuae rationem vel aditum reconciliandae 
 sospitatis inveni. Nam quoniam tui oblivione confunderis.

et exsulem te et exspoliatum Dronriis bonis esse doluisti- 
 Quoniam vero, quis sit rerum finis, ignoras, nequam homines 
 atque nefarios potentes felicesque arbitraris; quoniam vero. 
 quibus gubernaculis mundus regatur, oblitus es, has

 

 
 
 
 fortunarum vices aestimas sine rectore fluitare: magnae non 
 ad morbum modo, verum ad interitum quoque causae; sed 
 sospitatis auctori grates, quod te nondum totum natura 
 destituit.

Habemus maximum tuae fomitem salutis veram 
 de mundi gubernatione sententiam, quod eam non casuum 
 temeritati, sed divinae rationi subditam credis; nihil igitur 
 pertimescas, iam tibi ex hac minima scintillula vitalis calor 
 illuxerit.

Sed quoniam firmioribus remediis nondum tempus 
 est et eam mentium constat esse naturam, ut, quotiens 
 abiecerint veras, falsis opinionibus induantur, ex quibus 
 orta perturbationum caligo verum illum confundit intuitum, 
 hanc paulisper lenibus mediocribusque fomentis attenuare 
 temptabo, ut dimotis fallacium affectionum tenebris splendorem 
 verae lucis possis agnoscere.

Nubibus atris

condita nullum

fundere possunt

sidera lumen.

Si mare volvens

turbidus Auster

misceat aestum,

vitrea dudum

parque serenis

unda diebus

mox resoluto

sordida caeno

visibus obstat

quique vagatur

montibus altis

defluus amnis,

saepe resistit

rupe soluti

obice saxi.

Tu quoque si vis

lumine claro

cernere verum,

tramite recto

carpere callem:

gaudia pelle,

pelle timorem

spemque fugato

nec dolor adsit.

Nubila mens est

vinctaque frenis,

haec ubi regnant.



Post haec paulisper obticuit atque, ubi attentionem 
 meam modesta taciturnitate collegit, sic exorsa . Si 
 penitus aegritudinis tuae causas habitumque cognovi, 
 fortunae prioris affectu desiderioque tabescis;

ea tantum 
 animi tui. sicuti tu tibi fingis, mutata pervertit. Intellego 
 multiformes illius prodigii fucos et eo usque cum his, quos

eludere nititur, blandissimam familiaritatem, dum intolerabili 
 dolore confundat, quos insperata reliquerit. Cuius si

 

 

 

 
 
 
 naturam, mores ac meritum reminiscare, nec habuisse te in 
 ea pulchrum aliquid nec amisisse cognosces, sed, ut arbitror, 
 haud multum tibi haec in memoriam revocare laboraverim.

Solebus enim praesentem quoque blandientemque virilibus 
 incessere verbis eamque de nostro adyto prolatis insectabare 
 sententiis.

Verum omnis subita mutatio rerum non sine 
 quodam quasi fluctu contingit animorum; sic factum est, ut 
 tu quoque paulisper a tua tranquillitate descisceres.

Sed 
 tempus est haurire te aliquid ac degustare molle atque 
 iucundum, quod ad interiora transmissum validioribus 
 haustibus viam fecerit.

Adsit igitur rhetoricae suadela 
 dulcedinis, quae tum tantum recto calle procedit, cum 
 nostra instituta non deserit cumque hac musica laris nostri 
 vernacula nunc leviores, nunc graviores modos succinat.

Quid est igitur, o homo, quod te in maestitiam luctumque 
 -deiecit? Novum, credo, aliquid inusitatumque vidisti. 
 Tu fortunam putas erga te esse mutatam: erras.

Hi semper 
 eius mores sunt, ista natura. Servavit circa te propriam 
 potius in ipsa sui mutabilitate constantiam; talis erat, cum 
 blandiebatur, cum tibi falsae illecebris felicitatis alluderet.

Deprehendisti caeci numinis ambiguos vultus. Quae sese 
 adhuc velat aliis, tota tibi prorsus innotuit.

Si probus, utere 
 moribus, ne queraris. Si perfidiam perhorrescis, sperne 
 atque abice perniciosa ludentem; nam quae nunc tibi est 
 tanti causa maeroris, haec eadem tranquillitatis esse debuisset. 
 Reliquit enim te, quam non relicturam nemo 
 umquam poterit esse securus.

An vero tu pretiosam 

 

 

 
 
 
 aestimas abituram felicitatem et cara tibi est fortuna

praesens nec manendi fida et, cum discesserit, allatura 
 maerorem? Quodsi nec ex arbitrio retineri potest et calami-

tosos fugiens facit, quid est aliud fugax quam futurae 
 quoddam calamitatis indicium? Neque enim, quod ante 
 oculos situm est, suffecerit intueri; rerum exitus prudentia 
 metitur eademque in alterutro mutabilitas nec formidandas

fortunae minas nec exoptandas facit esse blanditias. Postremo 
 aequo animo toleres oportet, quicquid intra fortunae

aream geritur, cum semel iugo eius colla summi. Quod 
 si manendi abeundique scribere legem velis ei, quam tu 
 tibi dominam sponte legisti, nonne iniurius fueris et 
 impatientia sortem exacerbes, quam permutare non possis?

Si ventis vela committeres, non quo voluntas peteret, sed., 
 quo flatus impellerent, promoveres; si arvis semina crederes, 
 feraces inter se annos sterilesque pensares.

Fortunae te 
 regendum dedisti, dominae moribus oportet obtemperes. 
 vero volventis rotae impetum retinere conaris? At, omnium 
 mortalium stolidissime, si manere incipit, fors esse desistit. 
 x

Haec cum superba verterit vices dextra

et aestuantis more fertur Euripi,

dudum tremendos saeva proterit reges

humilemque victi sublevat fallax vultum.

Non illa miseros audit aut curat fletus

ultroque gemitus, dura quos fecit, ridet.

Sic illa ludit, sic suas probat vires

magnumque suae ae v is monstrat ostentum, si quis

visatur una stratus ac felix hora.

Vellem autem pauca tecum Fortunae ipsius verbis 
 agitare; tu igitur, an ius postulet, animadverte.

\'Quid tu, 
 homo, ream me cotidianis agis querelis, quam tibi fecimus 
 iniuriam, quae tibi tua detraximus bona?

Quovis iudice de 
 opum dignitatumque mecum possessione contende et, si 
 cuiusquam mortalium proprium quid horum esse monstraveris, 
 ego iam tua fuisse, quae repetis, sponte concedam.

Cum te matris utero natura produxit, nudum rebus omnibus 
 inopemque suscepi, meis opibus fovi et, quod te nunc 
 impatientem nostri facit, favore prona indulgentius educavi, 
 omnium, quae mei iuris sunt, affluentia et splendore circumdedi.

Nunc mihi retrahere manum libet: habes gratiam 
 velut usus alienis, non habes ius querelae, tamquam prorsus 
 tua perdideris. Quid igitur ingemescis?

Nulla tibi a nobis 
 est allata violentia. Opes, honores ceteraque talium mei 
 sunt iuris, dominam famulae cognoscunt, mecum veniunt, 
 me abeunte discedunt.

Audacter adfirmem, si tua forent, 
 quae amissa conquereris, nullo modo perdidisses.

An ego 

 

 

 
 
 
 sola meum ius exercere prohibebor? Licet caelo proferre ® 
 lucidos dies eosdemque tenebrosis noctibus condere, licet 
 anno terrae vultum nunc floribus frugibusque redimire, 
 nunc nimbis frigoribusque confundere, ius est mari nunc 
 strato aequore blandiri, nunc procellis ac fluctibus inhorrescere:

nos ad constantiam nostris moribus alienam inexpleta 
 hominum cupiditas alligabit? Haec nostra vis est, 
 hunc continuum ludum ludimus: rotam volubili orbe 
 versamus, infima summis, summa infimis mutare gaudemus.



Ascende, si placet, sed ea lege, ne, uti cum ludicri mei ratio 
 poscet, descendere iniuriam putes. An tu mores ignorabas 
 meos? Nesciebas Croesum regem Lydorum Cyro paulo ante

formidabilem, mox deinde miserandum rogi flammis 
 traditum, misso caelitus imbre defensum? Num te praeterit 
 Paulum Persi regis a se capti calamitatibus pias impendisse 
 lacrimas?

Quid tragoediarum clamor aliud deflet nisi 
 indiscreto ictu fortunam felicia regna vertentem? Nonne

adulescentulus dvo πίϑους , xbv ukv eva x α x ω v, tdv ds ἔτεϱο v 
 έἀω v in Iovis limine iacere didicisti? Quid si uberius de 
 bonorum parte sumpsisti. quid si a te non tota discessi, 
 

 
 
 
 quid si haec ipsa mei mutabilitas iusta tibi causa est sperandi 
 meliora, tamen ne animo contabescas et intra commune 
 omnibus regnum locatus proprio vivere iure desideres?\'

Si quantas rapidis flatibus incitus

pontus versat harenas

aut quot stelliferis edita noctibus

caelo sidera fulgent,

tantas fundat opes nec retrahat manum

pleno Copia cornu,

humanum miseras haud ideo genus

cesset flere querelas.

Quamvis vota libens excipiat deus

multi prodigus auri

et claris avidos ornet honoribus,

nil iam parta videntur,

sed quaesita vorans saeva rapacitas

alios pandit hiatus.

Quae iam praecipitem frena cupidinem

certo fine retentent,

largis cum potius muneribus fluens

sitis ardescit habendi?

Numquam dives qui trepidus gemens

sese credit egentem.

His igitur, si pro se tecum Fortuna loqueretur. quid 
 profecto contra hisceres, non haberes; aut. si quid est. quo 
 querelam tuam iure tuearis, proferas oportet. dabimus 
 dicendi locum.

— Tum ego: Speciosa quidem ista sunt, 

 

 

 
 
 
 inquam, oblitaque rhetoricae ac musicae melle dulcedinis 
 tum tantum, cum audiuntur, oblectant, sed miseris malorum 
 altior sensus est; itaque cum haec auribus insonare desierint.

insitus animum maeror praegravat. — Et illa: Ita est. 
 inquit; haec enim nondum morbi tui remedia, sed adhuc

contumacis adversum curationem doloris fomenta quaedam 
 sunt. Nam quae in profundum sese penetrent, cum tempestivum 
 fuerit, ammovebo, verumtamen ne te existimari 
 miserum velis;

an numerum modumque tuae felicitatis 
 oblitus es? Taceo, quod desolatum parente summorum te 
 virorum cura suscepit delectusque in affinitatem principum 
 civitatis, quod pretiosissimum propinquitatis genus est.

prius carus quam proximus esse coepisti. Quis non te 
 felicissimum cum tanto splendore socerorum, cum coniugis

pudore, tum masculae quoque prolis oportunitate praedicavit? 
 Praetereo — libet enim praeterire communia - to 
 sumptas in adulescentia negatas senibus dignitates:

ad 
 singularem felicitatis tuae cumulum venire delectat. Si 
 quis rerum mortalium fructus ullum beatitudinis pondus . 
 habet, poteritne illius memoria lucis quantalibet ingruen. 
 tium malorum mole deleri, cum duos pariter consules liberos\'tuos 
 domo provehi sub frequentia patrum, sub plebis 
 alacritate vidisti, cum eisdem in curia curules insidentibus, 
 tu regiae laudis orator ingenii gloriam facundiaeque meruisti, 
 cum in circo duorum medius consulum circumfusae 
 multitudinis exspectationem triumphali largitione satiasti?

Dedisti, ut opinor, verba Fortunae, dum te illa demulcet, dum 
 te ut delicias suas fovet. Munus, quod nulli umquam privato 
 commodaverat, abstulisti.

Visne igitur cum Fortuna calculum 
 ponere? Nunc te primum liventi oculo praestrinxit. 

 
 
 
 Si numerum modumque laetorum tristiumve consideres, 
 adhuc te felicem negare non possis.

Quodsi idcirco te 
 fortunatum esse non aestimas, quoniam, quae tunc laeta 
 videbantur, abierunt. non est. quod te miserum putes, 
 quoniam, quae nunc creduntur maesta, praetereunt.

An tu 
 in hanc vitae scenam nunc primum subitus hospesque 
 venisti? Ullamne humanis rebus inesse constantiam reris, 
 cum ipsum saepe hominem velox hora dissolvat?

Nam 
 etsi rara est fortuitis manendi fides, ultimus tamen vitae 
 dies mors quaedam fortunae est etiam manentis.

Quid igitur 
 referre putas, tunc illam moriendo deseras an te illa 
 fugiendo?

Cum polo Phoebus roseis quadrigis

lucem spargere coeperit,

pallet albentes hebetata vultus

flammis stella prementibus.

Cum nemus flatu Zephyri tepentis

vernis inrubuit rosis,

spiret insanum nebulosus Auster,

iam spinis abeat decus.

Saepe tranquillo radiat sereno

immotis mare fluctibus,

saepe ferventes Aquilo procellas

verso concitat aequore.

Rara si constat sua forma mundo,

si tantas variat vices,

crede fortunis hominum caducis,

bonis crede fugacibus!

Constat aeterna positumque lege est,

ut constet genitum nihil

Tum ego: Vera, inquam, commemoras, o virtutum

omnium nutrix, nec infitiari possum prosperitatis meae 
 velocissimum cursum. Sed hoc est, quod recolentem venementius 
 coquit;

nam in omni adversitate fortunae infelicissimum 
 est genus infortunii fuisse felicem. — Sed quod 
 tu, inquit, falsae opinionis supplicium luas, id rebus iure 
 imputare non possis. Nam si te hoc inane nomen fortuitae

felicitatis movet, quam pluribus maximisque abundes, , 
 mecum reputes licet. Igitur si, quod in omni fortunae tuae 
 censu pretiosissimum possidebas, id tibi divinitus inlaesum

adhuc inviolatumque servatur, poterisne meliora quaeque, 
 retinens de infortunio iure causari? Atqui viget incolumis 
 illud pretiosissimum generis humani decus Symmachus 
 socer et — quod vitae pretio non segnis emeres — vir totus

ex sapientia virtutibusque factus suarum securus tuis ingemescit 
 iniuriis. Vivit uxor ingenio modesta, pudicitia 
 pudore praecellens et, ut omnes eius dotes breviter includam, 
 patri similis, vivit, inquam, tibique tantum vitae 
 huius exosa spiritum servat, quoque uno felicitatem minui

tuam vel ipsa concesserim, tui desiderio lacrimis ac dolore 
 tabescit. Quid dicam liberos consulares, quorum iam ut in

id aetatis pueris vel paterni vel aviti specimen elucet 
 ingenii? Cum igitur praecipua sit mortalibus vitae cura 
 retinendae, o te, si tua bona cognoscas, felicem, cui suppetunt 
 etiam nunc, quae vita nemo dubitat esse cariora.

Quare sicca iam lacrimas; nondum est ad unum omnes 
 exosa fortuna nec tibi nimium valida. tempestas incubuit.

 

 
 
 
 quando tenaces haerent ancorae, quae nec praesentis 
 solamen nec futuri spem temporis abesse patiantur. —

Et haereant, inquam, precor; illis namque manentibus, 
 utcumque se res habeant, enatabimus. Sed quantum ornamentis 
 nostris decesserit, vides.

— Et illa: Promovimus, 
 inquit, aliquantum, si te nondum totius tuae sortis piget. 
 Sed delicias tuas ferre non possum, qui abesse aliquid tuae 
 beatitudini tam luctuosus atque anxius conqueraris.

Quis 
 est enim tam compositae felicitatis, ut non aliqua ex parte 
 cum status sui qualitate rixetur? Anxia enim res est 
 humanorum condicio bonorum et quae vel numquam tota 
 proveniat vel numquam perpetua subsistat.

Huic census 
 exuberat, sed est pudori degener sanguis; hunc nobilitas 
 notum facit, sed angustia rei familiaris inclusus esse mallet 
 ignotus.

Ille utroque circumfluus vitam caelibem deflet, ille 
 nuptiis felix orbus liberis alieno censum nutrit heredi; alius 
 prole laetatus filii filiaeve delictis maestus illacrimat. 
 Idcirco nemo facile cum fortunae suae condicione concordat;

inest enim singulis, quod inexpertus ignoret, expertus exhorreat.

Adde, quod felicissimi cuiusque delicatissimus 
 sensus est et, nisi ad nutum cuncta suppetant, omnis adversitatis 
 insolens minimis quibusque prosternitur: adeo 
 perexigua sunt, quae fortunatissimis beatitudinis summam 
 detrahunt.

Quam multos esse coniectas, qui sese caelo 
 proximos arbitrentur, si de fortunae tuae reliquiis pars eis 
 minima contingat? Hic ipse locus, quem tu exsilium vocas.

incolentibus patria est. Adeo nihil est miserum, nisi cum

putes, contraque beata sors omnis est aequanimitate tolerantis. 
 Quis est ille tam felix, qui cum dederit impatientiae\'

manus, statum suum mutare non optet? Quam manus, 
 amaritudinibus humanae felicitatis dulcedo respersa est 
 Quae si etiam fruenti iucunda esse videatur, tamen quo- :

minus, cum velit, abeat, retineri non possit. Liquet igitur.I 
 quam sit mortalium rerum misera beatitudo, quae nec apud 
 aequanimos perpetua perdurat nec anxios tota delectat.

Quid igitur, o mortales, extra petitis intra vos positam 
 felicitatem?

Error vos inscitiaque confundit. Ostendam 
 breviter tibi summae cardinem felicitatis. Estne aliquid tibi 
 te ipso pretiosius? Nihil, inquies; igitur si tui compos 
 fueris, possidebis, quod nec tu amittere umquam velis nec.

fortuna possit auferre.

Atque ut agnoscas in his fortuitis 
 rebus beatitudinem constare non posse, sic collige. Si. 
 beatitudo est summum naturae bonum ratione degentis nec 
 est summum bonum, quod eripi ullo modo potest, quoniam 
 praecellit id, quod nequeat auferri, manifestum est, quin ad

beatitudinem percipiendam fortunae instabilitas aspirare 
 non possit. Ad haec, quem caduca ista felicitas vehit, vel 
 scit eam vel nescit esse mutabilem. Si nescit, quaenam . 
 beata sors esse potest ignorantiae caecitate? Si scit, metuat 
 necesse est, ne amittat, quod amitti posse non dubitat, 
 quare continuus timor non sinit esse felicem.

An vel si 
 amiserit, neglegendum putat?

Sic QUOQue Derexile bonum 
 est, quod aequo animo feratur -amissum. Et quoniam tu ;

 

 
 
 
 idem es, cui persuasum atque insitum permultis demonstrationibus 
 scio mentes hominum nullo modo esse mortales, 
 cumque clarum sit fortuitam felicitatem corporis morte 
 finiri, dubitari nequit, si haec afferre beatitudinem potest, 
 quin omne mortalium genus in miseriam mortis fine labatur.

Quodsi multos scimus beatitudinis fructum non morte solum, 
 verum etiam doloribus suppliciisque quaesisse, quonam 
 modo praesens facere beatos potest, quae miseros transacta 
 non efficit?

Quisquis volet perennem

cautus ponere sedem

stabilisque nec sonori

sterni flatibus Euri

et fluctibus minantem

curat spernere pontum,

montis cacumen alti,

bibulas vitet harenas;

illud protervus Auster

totis viribus urguet,

hae pendulum solutae

pondus ferre recusant.

Fugiens periculosam

sortem sedis amoenae

humili domum memento

certus figere saxo.

Quamvis tonet ruinis

miscens aequora ventus,

tu conditus quieti

felix robore valli

duces serenus aevum

ridens aetheris iras.



Sed quoniam rationum iam in te mearum fomenta 1 
 descendunt, paulo validioribus utendum puto. Age enim. 
 si iam caduca et momentaria fortunae dona non essent, quid I

in eis est, quod aut vestrum umquam fieri queat aut non 
 perspectum consideratumque vilescat? Divitiaene vel

vestrae vel sui natura pretiosae sunt, quid earum potius, 
 aurumne ac vis congesta pecuniae? Atqui haec effundendo

magis quam coacervando melius nitent, si quidem avaritia 
 semper odiosos, claros largitas facit. Quodsi manere apud 
 quemque non potest, quod transfertur in alterum, tunc est

pretiosa pecunia, cum translata in alios largiendi usu 
 desinit possideri. At eadem, si apud unum, quanta est 
 ubique gentium, congeratur, ceteros sui inopes fecerit; et 
 vox quidem tota pariter multorum replet auditum, vestrae 
 vero divitiae nisi comminutae in plures transire non 
 possunt;

quod cum factum est, pauperes necesse est faciant 
 quos relinquunt.s o igitur angustas inopesque divitias, quas 
 nec habere totas pluribus licet et ad quemlibet sine ceterorum 
 paupertate non veniunt.

An gemmarum fulgor oculos trahit? Sed si quid est in 
 hoc splendore praecipui, gemmarum est lux illa, non 
 hominum; quas quidem mirari homines vehementer ammiror.

Quid est enim carens animae motu atque compage. quod 
 animatae rationabilique naturae pulchrum esse iure

 

 
 
 
 videatur?

Quae tametsi conditoris opera suique distinctione 
 postremae aliquid pulchritudinis trahunt, infra. vestram 
 tamen excellentiam collocatae ammirationem vestram nullo 
 modo mereantur.

An vos agrorum pulchritudo delectat? Quidni? Est 
 enim pulcherrimi operis pulchra portio.

Sic quondam sereni 
 maris facie gaudemus, sic caelum, sidera, lunam solemque 
 miramur: num te horum aliquid attingit, num audes alicuius 
 talium splendore gloriari?

An vernis floribus ipse distinguens 
 aut tua in aestivos fructus intumescit ubertas?

Quid 
 inanibus gaudiis raperis, quid externa bona pro tuis 
 amplexaris? Numquam tua. faciet esse fortuna, quae a te 
 natura rerum fecit aliena.

Terrarum quidem fructus animantum 
 procul dubio debentur alimentis; sed si, quod 
 naturae satis est, replere indigentiam velis, nihil est, quod 
 fortunae affluentiam petas.

Paucis enim minimisque natura 
 contenta est; cuius satietatem si superfluis urguere velis, 
 aut iniucundum, quod infuderis. fiet aut noxium.

Iam vero pulchrum variis fulgere vestibus putas. Quarum 
 si grata intuitu species est. aut materiae naturam aut 
 ingenium mirabor artificis.

An vero te longus ordo 

 

 

 

 

 
 
 
 famulorum facit esse felicem? Qui si vitiosi moribus sint, perniciosa 
 domus sarcina et ipsi domino vehementer inimica;

sin vero probi, quonam modo in tuis opibus aliena probitas 
 numerabitur? Ex quibus omnibus nihil horum, quae tu in 
 tuis computas bonis, tuum esse bonum liquido monstratur.

Quibus si nihil inest appetendae pulchritudinis, quid est 
 quod vel amissis doleas vel laeteris retentis? Quodsi natura 
 pulchra sunt, quid id tua refert?

Nam haec per se a tuis 
 quoque opibus sequestrata placuissent. Neque enim idcirco 
 sunt pretiosa, quod in tuas venere divitias, sed quoniam 
 pretiosa videbantur, tuis ea divitiis annumerare maluisti.

Quid autem tanto fortunae strepitu desideratis? Fugare.

credo, indigentiam copia quaeritis. Atqui hoc vobis in contrarium 
 cedit, pluribus quippe amminiculis opus est ad 
 tuendam pretiosae supellectilis varietatem verumque illud 
 est permultis eos indigere, qui permulta possideant, contraque 
 minimum, qui abundantiam suam naturae necessitate.

non ambitus superfluitate metiantur. Itane autem nullum

est proprium vobis atque insitum bonum, ut in externis ac 
 sepositis rebus bona vestra quaeratis? Sic rerum versa 
 condicio est, ut divinum merito rationis animal non aliter

sibi splendere nisi inanimatae supellectilis possessione 
 videatur? Et alia quidem suis contenta sunt, vos autem 
 deo mente consimiles ab rebus infimis excellentis naturae

ornamenta captatis nec intellegitis, quantam conditori vestro 
 faciatis iniuriam. Ille genus humanum terrenis omnibus

praestare voluit, vos diffnitatem vestram infra infima 
 quaeque detruditis. Nam si omne cuiusque bonum eo. cuius 
 est, constat esse pretiosius, cum vilissima rerum vestra

 

 
 
 
 bona esse iudicatis, eisdem vestra ipsos vestra existimatione 
 summittitis, quod quidem haud immerito cadit.

Humanae 
 quippe naturae ista condicio est, ut tum tantum 
 ceteris rebus, cum se cognoscit. excellat. eadem tamen infra 
 bestias redigatur, si se nosse desierit; nam ceteris animantibus 
 sese ignorare naturae est. hominibus vitio venit. 
 Quam vero late patet vester hic error.

qui ornari 
 quia ornamentis existimatis alienis!

At id fieri nequit; 
 nam si quid ex appositis luceat. ipsa quidem, quae sunt 
 apposita, laudantur. illud vero his tectum atque velatum in 
 a nihilo minus foeditate perdurat.

Ego vero nego ullum 
 esse bonum, quod noceat habenti. Num id mentior? Minime. 
 inquis.

Atqui divitiae possidentibus persaepe nocuerunt, 
 cum pessimus quisque eoque alieni magis avidus. quicquid 
 usquam auri gemmarumque est, se solum. qui habeat, 
 dignissimum putat. Tu igitur.

qui nunc contum gladiumque 
 sollicitus pertimescis. si vitae huius callem vacuus viator 
 intrasses, coram latrone cantares.

0 praeclara opum mor- 
 & cum beatitudo. quam cum adeptus fueris. securus esse 
 desistis!

Felix nimium prior aetas

contenta fidelibus arvis

nec inerti perdita luxu,

facili quae sera solebat

ieiunia solvere glande

Non Bacchica munera norant

liquido confundere melle

nec lucida vellera Serum

Tyrio miscere veneno.

Somnos dabat herba salubres,

potum quoque lubricus amnis,

umbras altissima pinus.

Nondum maris alta secabat

nec mercibus undique lectis

nova litora viderat hospes.

Tunc classica saeva tacebant

odiis neque fusus acerbis

cruor horrida tinxerat arva.

Quid enim furor hosticus ulla

vellet prior arma movere,

cum vulnera saeva viderent

nec praemia sanguinis ulla?

Utinam modo nostra redirent

in mores tempora priscos!

Sed saevior ignibus Aetnae

fervens amor ardet habendi.

Heu primus quis fuit ille,

auri qui pondera tecti

gemmasque latere volentes

pretiosa pericula fodit?

Quid autem de dignitatibus potentiaque disseram. ^ 
 qua vos verae dignitatis ac potestatis inscii caelo ex 
 aequatis? Quae si in improbissimum quemque ceciderunt,

 

 
 
 
 quae flammis Aetnae eructantibus, quod diluvium tantas 
 strages dederint?

Certe, uti meminisse te arbitror, consulare 
 imperium, quod libertatis principium fuerat, ob 
 superbiam consulum vestri veteres abolere cupiverunt, qui 
 ob eandem superbiam prius regium de civitate nomen 
 abstulerant.

At si quando, quod perrarum est, probis deferantur, 
 quid in eis aliud quam probitas utentium placet? 
 Ita fit, ut non virtutibus ex dignitate, sed ex virtute dignitatibus 
 honor accedat.

Quae vero est ista vestra expetibilis 
 ac praeclara potentia? Nonne, o terrena animalia. consideratis, 
 quibus qui praesidere videamini? Nunc si inter 
 mures videres unum aliquem ius sibi ac potestatem prae 
 ceteris vindicantem, quanto movereris cachinno! Quid vero.

si corpus spectes. imbecillius homine repperire queas, quos 
 saepe muscularum quoque vel morsus vel in secreta quaeque 
 reptantium necat introitus?

Quo vero quisquam ius aliquod 
 in quempiam nisi in solum corpus et quod infra corpus est 
 – fortunam loquor — possit exserere?

Num quicquam iero 
 peras animo, num mentem firma sibi ratione cohaerentem 
 de statu propriae quietis amovebis?

Cum liberum 
 quendam virum suppliciis se tyrannus adacturum putaret. 
 ut adversum se factae coniurationis conscios proderet, linguam 
 ille momordit atque abscidit et in os tyranni saevientis 
 abiecit; ita cruciatus, quos putabat tyrannus materiam 
 
 crudelitatis, vir sapiens fecit esse virtutis. Quid autem est.

quod in alium facere quisque possit, quod sustinere ab alio 
 ipse non possit?

Busiridem accepimus necare hospites

solitum ab Hercule hospite fuisse mactatum. Regulus plures i

Poenorum bello captos in vincla coniecerat, sed mox ipse 
 victorum catenis manus praebuit. ullamne igitur eius 
 hominis potentiam putas, qui, quod ipse in alio potest, ne id 
 in se alter valeat, efficere non possit?

Ad haec, si ipsis dignitatibus ac potestatibus inesset 
 aliquid naturalis ac proprii boni, numquam pessimis pro- > 
 venirent;

neque enim sibi solent adversa sociari, natura 
 respuit, ut contraria quaeque iungantur.. Ita cum pessimos 
 plerumque dignitatibus fungi dubium non sit, illud etiam

liquet natura sui bona non esse, quae se pessimis haerere 
 patiantur. Quod quidem de cunctis fortunae muneribus

dignius existimari potest, quae ad improbissimum quemque 
 uberiora perveniunt. De quibus illud etiam considerandum 
 puto, quod nemo dubitat esse fortem, cui fortitudinem inesse

conspexerit, et, cuicumque velocitas adest, manifestum est 
 esse velocem. Sic musica quidem musicos, medicina medicos, 
 rhetorica rhetores facit; agit enim cuiusque rei natura,

quod proprium est, nec contrariarum rerum miscetur effectibus 
 et ultro, quae sunt adversa, depellit. Atqui nec opes 
 inexpletam restinguere avaritiam queunt nec potestas sui 
 compotem fecerit, quem vitiosae libidines insolubilibus 
 adstrictum retinent catenis, et collata improbis dignitas non

modo non efficit dignos, sed prodit otius et ostentat indignos. 
 Cur ita provenit? Gaudetis enim res sese aliter 
 habentes falsis compellare nominibus, quae facile ipsarum 
 rerum redarguuntur effectu:

itaaue nec illae divitiae nec illa 
 potentia nec haec dignitas iure appellari potest. Postremo 
 idem de tota concludere fortuna licet, in qua nihil

 

 
 
 
 expetendum, nihil nativae bonitatis inesse manifestum est. 
 quae nec se bonis semper adiungit et bonos, quibus fuerit 
 adiuncta., non efficit.

Novimus. quantas dederit ruinas

urbe flammata patribusque caesis.

fratre qui quondam ferus interempto

matris effuso maduit cruore

corpus et visu gelidum per

ora non tinxit lacrimis, sed esse

censor exstincti potuit decoris.

Hic tamen sceptro populos reg-ehat,

quos videt condens radios sub undas

Phoebus, extremo veniens ab ortu

quos premunt septem gelidi triones.

quos Notus sicco violentus aestu

torret ardentes recoquens harenas.

Celsa num tandem valuit potestas

vertere pravi rabiem Neronis?

Heu gravem sortem, quotiens iniquus

additur saevo gladius veneno! —

Tum ego: Scis, inquam, ipsa minimum nobis ambitionem 
 mortalium rerum fuisse dominatam; sed materiam 
 gerendis rebus optavimus, quo ne virtus tacita 
 consenesceret. -

Et illa: Atqui hoc unum est, quod praestantes 
 quidem natura mentes, sed nondum ad extremam manum 
 virtutum perfectione perductas allicere possit, gloriae 
 scilicet cupido et optimorum in rem publicam fama meritorum.

Quae quam sit exilis et totius vacua ponderis, sic 



 
 
 
 considera. Omnem terrae ambitum, sicuti astrologicis ? 
 demonstrationibus accepisti, ad caeli spatium puncti constat:: 
 obtinere rationem, id est, ut, si ad caelestis globi magnitudinem 
 conferatur, nihil spatii prorsus habere iudicetur.

Huius igitur tam exiguae in mundo regionis quarta fere

portio est, sicut Ptolomaeo probante didicisti, quae nobis 
 cognitis animantibus incolatur. Huic quartae si, quantum r 
 maria paludesque premunt quantumque siti vasta regio

distenditur, cogitatione subtraxeris, vix angustissima inhabitandi 
 hominibus area relinquetur. In hoc igitur minimo 
 puncti quodam puncto circumsaepti atque conclusi de 
 pervulganda fama, de proferendo nomine cogitatis, ut quid 
 habeat amplum magnificumque gloria tam angustis exi-.

guisque limitibus artata? Adde, quod hoc ipsum brevis 
 habitaculi saeptum plures incolunt nationes lingua. moribus 
 totius vitae ratione distantes, ad quas tum difficultate itinerum, 
 tum loquendi diversitate, tum commercii insolentia

non modo fama hominum singulorum, sed ne urbium quidem 
 pervenire queat. Aetate denique M. Tullii, sicut ipse quo 
 dam loco significat, nondum Caucasum montem Romanae

rei publicae fama transcenderat et erat tunc adulta Parthis 
 etiam ceterisque id locorum gentibus formidolosa. Videsne 
 igitur, quam sit angusta, quam compressa gloria, quam 
 dilatare ac propagare laboratis? An ubi Romani nominis 
 transire fama nequit, Romani hominis gloria progredietur?

Quid quod diversarum gentium mores inter se atque instituta 
 discordant, ut. quod apud alios laude, apud alios supplicio 
 dignum iudicetur.

Quo fit, ut, si quem famae praedicatio 
 delectat, huic in plurimos populos nomen proferre nullo 
 modo conducat.

Erit igitur pervagata inter suos gloria 
 quisque contentus et intra unius gentis terminos praeclara 
 illa famae immortalitas coartabitur.

Sed quam multos clarissimos suis temporibus viros 
 scriptorum inops delevit oblivio. Quamquam quid ipsa 
 scripta proficiant. quae cum suis auctoribus premit longior 
 atque obscura vetustas?

Vos vero immortalitatem vobis 
 propagare videmini, cum futuri famam temporis cogitatis?. 
 Quod si ad aeternitatis infinita spatia pertractes.

quid habt 
 quod (de nominis tui diuturnitate laeteris?

Unius etenim 
 mora momenti, si decem milibus conferatur annis, quoniam 
 utrumque spatium definitum est, minimam licet. habet 
 tamen aliquam portionem; at hic ipse numerus annorum 
 eiusque quamlibet multiplex ad interminabilem diuturnitatem 
 ne comparari quidem potest.

Etenim finitis ad se 
 invicem fuerit quaedam, infiniti vero atque finiti nulla 
 umquam poterit esse collatio.

Ita fit, ut quamlibet prolixi 
 temporis fama, si cum inexhausta aeternitate cogitetur. non 
 parva, sed plane nulla esse videatur.

Vos autem nisi ad 
 Populares auras inanesque rumores recte facere nescitis et

 

 

 
 
 
 relicta conscientiae virtutisque praestantia de alienis.

praemia sermunculis postulatis. Accipe in huius modi 
 arrogantiae levitate quam festive aliquis illuserit; nam 
 cum quidam adortus esset hominem contumeliis, qui non 
 ad verae virtutis usum, sed ad superbam gloriam falsum 
 sibi philosophi nomen induerat, adiecissetque iam se sciturum, 
 an ille philosophus esset, si quidem inlatas iniurias 
 leniter patienterque tolerasset, ille patientiam paulisper 
 assumpsit acceptaque contumelia velut insultans: \'Tam

tandem\', inquit, \'intellegis me esse philosophum?\' Tum ille 
 nimium mordaciter: \'Intellexeram\', inquit, \'si tacuisses . Quid 
 autem est, quod ad praecipuos viros — de his enim sermo 
 est —, qui virtute gloriam petunt, quid, inquam, est, quod

ad hos de fama post resolutum morte suprema corpus 
 attineat? Nam si, quod nostrae rationes credi vetant, toti

moriuntur homines, nulla est omnino gloria, cum is, cuius 
 ea esse dicitur, non exstet omnino. Sin vero bene sibi mens 
 conscia terreno carcere resoluta caelum libera petit, nonne 
 omne terrenum negotium spernat, quae se caelo fruens 
 terrenis gaudet exemptam?

Quicumque solam mente praecipiti petit

summumque credit gloriam,

late patentes aetheris cernat plagas

artumque terrarum situm;

brevem replere non valentis ambitum

pudebit aucti nominis.

Quid, o superbi, colla mortali iugo

frustra levare gestiunt?

Licet remotos fama per populos means

diffusa linguas explicet

et magna titulis fulgeat claris domus,

mors spernit altam gloriam,

involvit humile pariter et celsum caput

aequatque summis infima.

Ubi nunc fidelis ossa Fabricii manent,

quid Brutus aut rigidus Cato?

Signat superstes fama tenuis pauculis

inane nomen litteris.

Sed quod decora novimus vocabula.

num scire consumptos datur?

Iacetis ergo prorsus ignorabiles

nec fama notos efficit.

Quodsi putatis longius vitam trahi

mortalis aura nominis,

cum sera vobis rapiet hoc etiam dies,

iam vos secunda mors manet.

Sed ne me inexorabile contra fortunam gerere 
 bellum putes, est aliquando. cum de hominibus fallax illa 
 nihil bene mereatur, tum scilicet, cum se aperit. cum frontem 
 detegit moresque profitetur.

Nondum forte, quid loquar, 
 intellegis; mirum est, Quod dicere gestio, eoque sententiam 
 verbis explicare vix queo.

Etenim plus hominibus reor 
 adversam -quam prosperam prodesse fortunam, illa enim

 

 

 
 
 
 semper specie felicitatis, cum videtur blanda, mentitur,

haec semper vera est, cum se instabilem mutatione demonstrat. 
 Illa fallit, haec instruit, illa mendacium specie 
 bonorum mentes fruentium ligat, haec cognitione fragilis 
 felicitatis absolvit; itaque illam videas ventosam fluentem

suique semper ignaram, hanc sobriam succinctamque et 
 ipsius adversitatis exercitatione prudentem. Postremo felix

a vero bono devios blanditiis trahit, adversa plerumque ad 
 vera bona reduces unco retrahit. An hoc inter minima 
 aestimandum putas, quod amicorum tibi fidelium mentes 
 haec aspera, haec horribilis fortuna detexit, haec tibi certos 
 sodalium vultus ambiguosque secrevit.

discedens suos 
 abstulit, tuos reliquit? Quanti hoc integer et, ut videbaris 
 tibi, fortunatus emisses? Nunc amissas opes querere, quod 
 pretiosissimum divitiarum genus est, amicos invenisti.

Iam cantum illa finiverat, cum me audiendi avidum 
 stupentemque arrectis adhuc auribus carminis mulcedo 
 defixerat.

Itaque paulo post: O, inauam, summum lassorum 
 solamen animorum, quam tu me vel sententiarum pondere 
 vel canendi etiam iucunditate refovisti, adeo ut iam me

 

 

 

 
 
 
 posthac imparem fortunae ictibus esse non arbitrer! Itaque 
 remedia, quae paulo acriora esse dicebas, non modo non 
 perhorresco, sed audiendi avidus vehementer efflagito.

— 
 Tum illa: Sensi, inquit, cum verba nostra tacitus attentusque 
 rapiebas, eumque tuae mentis habitum vel exspectavi 
 vel, quod est verius, ipsa perfeci; talia sunt quippe, quae

restant, ut degustata quidem mordeant, interius autem 
 recepta dulcescant. Sed quod tu te audiendi cupidum dicis,

quanto ardore flagrares, si, quonam te ducere aggrediamur, 
 agnosceres! — Quonam? inquam. — Ad veram, inquit, 
 felicitatem, quam tuus quoque somniat animus, sed occupato 
 ad imagines visu ipsam illam non potest intueri. — ?

Tum ego:

Fac, obsecro, et quae illa vera sit, sine cunctatione 
 demonstra. — Faciam, inquit illa, tui causa libenter, 
 sed quae tibi causa notior est, eam prius designare verbis 
 atque informare conabor, ut ea perspecta, cum in contrariam 
 partem flexeris oculos, verae specimen beatitudinis 
 possis agnoscere.-

Qui serere ingenuum volet agrum,

liberat arva prius fruticibus,

falce rubos filicemque resecat,

ut nova fruge gravis Ceres eat.

Dulcior est apium mage labor,

si malus ora prius sapor edat.

Gratius astra nitent, ubi Notus

desinit imbriferos dare sonos.

Lucifer ut tenebras pepulerit,

pulchra dies roseos agit equos.

Tu quoque falsa tuens bona prius

incipe colla iugo retrahere:

vera dehinc animum subierint.

Tum defixo paululum visu et velut in augustam 
 suae mentis sedem recepta sic coepit:

Omnis mortalium 
 cura, quam multiplicium studiorum labor exercet, diverso 
 quidem calle procedit, sed ad unum tamen beatitudinis 
 finem nititur pervenire. Id autem est bonum, quo quis 
 adepto nihil ulterius desiderare queat.

Quod quidem est 
 omnium summum bonorum cunctaque intra se bona continens, 
 cui si quid aforet, summum esse non posset, 
 quoniam relinqueretur extrinsecus, quod posset optari. 
 Liquet igitur esse beatitudinem statum bonorum omnium 
 congregatione perfectum.

Hunc, uti diximus, diverso 
 tramite mortales omnes conantur adipisci; est enim mentibus 
 hominum veri boni naturaliter inserta cupiditas, sed 
 a falsa devius error abducit.

Quorum quidem alii summum 
 bonum esse nihilo indigere credentes, ut divitiis affluant, 
 elaborant, alii vero, bonum quod sit dignissimum, veneratione 
 iudicantes adeptis honoribus reverendi civibus suis 
 esse nituntur.

Sunt qui summum bonum in summa potentia 
 esse constituant: hi vel regnare ipsi volunt vel regnantibus 
 adhaerere conantur. At quibus optimum quiddam claritas

videtur, hi vel belli vel pacis artibus gloriosum nomen 
 propagare festinant. Plurimi vero boni fructum gaudio 
 laetitiaque metiuntur:

hi felicissimum putant voluptate r 
 diffluere. Sunt etiam, qui horum fines causasque alterutro 
 permutent, ut qui divitias ob potentiam voluptatesque

desiderant vel qui potentiam seu pecuniae causa seu 
 proferendi nominis petunt. In his igitur ceterisque talibus 
 humanorum actuum votorumque versatur intentio veluti 
 nobilitas favorque popularis, quae videntur quandam 
 claritudinem comparare, uxor ac liberi, quae iucunditatis 
 gratia petuntur; amicorum vero quod sanctissimum quidem 
 genus est, non in fortuna, sed in virtute numeratur,

reliquum vero vel potentiae causa vel delectationis assumitur. 
 Iam vero corporis bona promptum est ut ad 
 superiora referantur; robur enim magnitudoque videtur

praestare valentiam, pulchritudo atque velocitas celebritatem, 
 salubritas voluptatem. Quibus omnibus solam beatitudinem 
 desiderari liquet; nam quod quisque prae ceteris 
 petit, id summum esse iudicat bonum. Sed summum bonum 
 beatitudinem esse definivimus; quare beatum esse iudicat 
 statum, quem prae ceteris quisque desiderat.

Habes igitur ante oculos propositam fere formam 
 felicitatis humanae: opes, honores, potentiam, gloriam. 
 voluptates. Quae quidem sola considerans Epicurus con-. 
 sequenter sibi summum bonum voluptatem esse constituit, 
 quod cetera omnia iucunditatem animo videantur afferre.

Sed ad hominum studia revertor, quorum animus etsi 
 caligante memoria tamen bonum suum repetit.

sed velut 
 ebrius, domum quo tramite revertatur, ignorat. Num enim

 

 
 
 
 videntur errare hi, qui nihilo indigere nituntur? Atqui non 
 est aliud, quod aeque perficere beatitudinem possit quam 
 copiosus bonorum omnium status nec alieni egens, sed sibi 
 ipse sufficiens.

Num vero labuntur hi, qui, quod sit 
 optimum, id etiam reverentiae cultu dignissimum putent? 
 Minime; neque enim vile quiddam contemnendumque est, 
 quod adipisci omnium fere mortalium laborat intentio.

An 
 in bonis non est numeranda potentia? Quid igitur, num 
 imbecillum ac sine viribus aestimandum est, quod omnibus 
 rebus constat esse praestantius?

An claritudo nihili pendenda 
 est? Sed sequestrari nequit, quin omne, quod excellentissimum 
 sit, id etiam videatur esse clarissimum.

Nam 
 non esse anxiam tristemque beatitudinem nec doloribus 
 molestiisque subiectam quid attinet dicere, quando in 
 minimis quoque rebus id appetitur, quod habere fruique 
 delectet?

Atqui haec sunt, quae adipisci homines volunt 
 eaque de causa divitias, dignitates, regna, gloriam 
 voluptatesque desiderant, quod per haec sibi sufficientiam, 
 reverentiam, potentiam, celebritatem, laetitiam credunt esse 
 venturam.

Bonum est igitur, quod tam diversis studiis 
 homines petunt; in quo quanta sit naturae vis, facile 
 monstratur, cum licet variae dissidentesque sententiae 
 tamen in diligendo boni fine consentiunt.

Quantas rerum flectat habenas

natura potens, quibus immensum

legibus orbem provida servet

stringatque ligans inresoluto

singula nexu, placet arguto

fidibus lentis promere cantu.

Quamvis Poeni pulchra leones

vincula gestent manibusque datas

captent escas metuantque trucem

soliti verbera ferre magistrum,

si cruor horrida tinxerit ora,

resides olim redeunt animi

fremituque gravi meminere sui,

laxant nodis colla solutis

primusque lacer dente cruento

domitor rabidas imbuit iras.

Quae canit altis garrula ramis

ales, caveae clauditur antro;

huic licet inlita pocula melle

largasque dapes dulci studio

ludens hominum cura ministret,

si tamen arto saliens texto

nemorum gratas viderit umbras,

sparsas pedibus proterit escas,

silvas tantum maesta requirit,

silvas dulci voce susurrat.

Validis quondam viribus acta

pronum flectit virga cacumen;

hanc si curvans dextra remisit,

recto spectat vertice caelum.

Cadit Hesperias Phoebus in undas,

sed secreto tramite rursus

currum solitos vertit ad ortus.

Repetunt proprios quaeque recursus

redituque suo singula gaudent

nec manet ulli traditus ordo,

nisi quod fini iunxerit ortum

stabilemque sui fecerit orbem.

Vos quoque, o terrena animalia, tenui licet imagine 
 vestrum tamen principium somniatis verumque illum beatitudinis 
 finem licet minime perspicaci, qualicumque tamen 
 cogitatione prospicitis eoque vos et ad verum bonum na- 

 
 
 
 turalis ducit intentio et ab eodem multiplex error abducit.

Considera namque, an per ea, quibus se homines adepturos 
 beatitudinem putant, ad destinatum finem valeant pervenire.

Si enim vel pecunia vel honores ceteraque tale 
 quid afferunt, cui nihil bonorum abesse videatur, nos quoque 
 fateamur fieri aliquos horum adeptione felices.

Quodsi 
 neque id valent efficere, quod promittunt, bonisque pluribus 
 carent, nonne liquido falsa in eis beatitudinis species 
 deprehenditur?

Primum igitur te ipsum, qui paulo ante 
 divitiis affluebas, interrogo: inter illas abundantissimas 
 opes numquamne animum tuum concepta ex qualibet inluna 
 confudit anxietas?

— Atqui, inquam, libero me fuisse 
 animo, quin aliquid semper angerer, reminisci non queo. — 
 ..

iNonne quia vel aberat, quod abesse non velles, vel aderat, 
 quod adesse noluisses? — Ita est, inquam.

— Illius igitur 
 praesentiam, huius absentiam desiderabas? — Confiteor, 
 inquam. — Eget vero, inquit, eo, quod quisque desiderat?

- Eget, inquam. — Qui vero eget aliquo. non est usque- 
 --quaque sibi ipse sufficiens. — Minime, inquam.

— Tu ] 
 itaque hanc insufficientiam plenus, inquit, opibus sustinebas? 
 - Quidni? inquam.

— Opes igitur nihilo indigentem 
 sufficientemque sibi facere nequeunt et hoc erat, quod 
 promittere videbantur.

Atqui hoc quoque maxime considerandum 
 puto, quod nihil habeat suapte natura pecunia, 
 ut his, a quibus possidetur, invitis, nequeat auferri. — 
 Fateor, inquam.

— Quidni fateare, cum eam cotidie valennor 
 aliquis eripiat invito? Unde enim forenses querimoniae, 
 nisi quod vel vi vel fraude nolentibus pecuniae 
 repetuntur ereptae? — Ita est, inquam.

— Egebit igitur,

inquit, extrinsecus petito praesidio, quo suam pecuniam 
 quisque tueatur. — Quis id, inquam, neget — Atqui non 
 egeret eo, nisi possideret pecuniam, quam possit amittere..

__1....._r-.n 
 — Dubitari, inquam, nequit. — In contrarium igitur relapsa 
 res est;

nam quae sufficientes sibi facere putabantur opes, 
 alieno potius praesidio faciunt indigentes. Quis autem I 
 modus est, quo pellatur divitiis indigentia? Num enim

divites esurire nequeunt, num sitire non possunt, num 
 frigus hibernum pecuniosorum membra non sentiunt? Sed 
 adest, inquies, opulentis, quo famem satient, quo sitim 
 frigusque depellant. Sed hoc modo consolari quidem 
 divitiis indigentia potest, auferri penitus non potest; nam

si haec hians semper atque aliquid poscens opibus expletur, 
 maneat necesse est, quae possit expleri. Taceo, quod naturae 
 minimum, quod avaritiae nihil satis est. Quare si opes nec 
 summovere indigentiam possunt et ipsae suam faciunt. 
 quid est, quod eas sufficientiam praestare credatis?

Quamvis fluente dives auri gurgite

non expleturas cogat avarus opes

oneretque bacis colla rubri litoris

ruraque centeno scindat opima bove,

nec cura mordax deseret superstitem

defunctumque leves non comitantur opes.

Sed dignitates honorabilem reverendumque, cui provenerint, 
 reddunt.

Num vis ea est magistratibus, ut utentium 
 mentibus virtutes inserant, vitia depellant? Atqui non 
 fugare, sed inlustrare potius nequitiam solent, quo fit, ut 
 indignemur eas saepe nequissimis hominibus contigisse; 
 unde Catullus licet in curuli Nonium sedentem strumam

 

 
 
 
 tamen appellat.

Videsne, quantum malis dedecus adiciant 
 dignitates? Atqui minus eorum patebit indignitas, si 
 nullis honoribus inclarescant.

Tu quoque num tandem tot 
 putares adduci potuisti, ut cum Decorato gerere magistratum 
 putares, cum in eo mentem nequissimi scurrae delatorisque 
 respiceres?

Non enim possumus ob honores reverentia 
 dignos iudicare, quos ipsis honoribus iudicamus indignos.

At si quem sapientia praeditum videres, num posses eum 
 --vel reverentia vel ea, qua est praeditus, sapientia non 
 dignum putare? — Minime.

— Inest enim dignitas propria 
 virtuti, quam protinus in eos, quibus fuerit adiuncta, transfundit.

Quod quia populares facere nequeunt honores, 
 liquet eos propriam dignitatis pulchritudinem non habere. 
 In quo illud est animadvertendum magis:

nam si eo abiectior 
 est, quo magis a pluribus quisque contemnitur, cum reverendos 
 facere nequeat, quos pluribus ostentat, despectiores 
 potius improbos dignitas facit.

Verum non impune; 
 reddunt namque improbi parem dignitatibus vicem, quas 
 sua contagione commaculant.

Atque ut agnoscas veram illam reverentiam per has 
 umbratiles dignitates non posse contingere: si qui multiplici 
 consulatu functus in barbaras nationes forte devenerit, 
 venerandumne barbaris honor faciet?

Atqui si hoc naturate 
 munus dignitatibus foret, ab officio suo quoquo gentium 
 nullo modo cessarent, sicut ignis ubique terrarum numquam 
 tamen calere desistit.

Sed quoniam id eis non propria vis, 
 sed hominum fallax adnectit opinio, vanescunt ilico. cum 
 ad eos venerint, qui dignitates eas esse non aestimant.

Sed 
 hoc apud exteras nationes: inter eos vero, apud quos ortae 
 sunt, num perpetuo perdurant?

Atqui praetura magna olim 
 Potestas, nunc inane nomen et senatorii census gravis

 

 
 
 
 sarcina; si quis quondam populi curasset annonam, magnus 
 o nihil.

habebatur, nunc ea praefectura quid abiectius? ut enim 
 paulo ante diximus, quod nihil habet proprii decoris. 
 opinione utentium nunc splendorem accipit, nunc amittit.

Si igitur reverendos facere nequeunt dignitates, si ultro 
 improborum contagione sordescunt, si mutatione temporum 
 splendere desinunt, si gentium aestimatione vilescunt, quid 
 est, quod in se expetendae pulchritudinis habeant, nedum 
 aliis praestent?

Quamvis se Tyrio superbus ostro

comeret et niveis lapillis,

invisus tamen omnibus vigebat

luxuriae Nero saevientis.

Sed quondam dabat improbus verendis

patribus indecores curules.

Quis illos igitur putet beatos,

Quos miseri tribuunt honores?

An vero regna regumque familiaritas efficere potentem 
 valet?

Quidni, quando eorum felicitas perpetuo Per"" 
 durat? Atqui plena est exemplorum vetustas, plena etiam 
 praesens aetas, qui reges felicitatem calamitate mutaverint.

O praeclara potentia, quae ne ad conservationem quidem sui 
 satis efficax invenitur. Quodsi haec regnorum potestas beati-

tudinis auctor est, nonne, si qua parte defuerit, felicitatemqI\\ 
 minuat, miseriam importet? Sed quamvis late humana ten-

dantur imperia, plures necesse est gentes relinqui, quibus 
 regum quisque non imperet. Qua vero parte beatos facien» 
 desinit potestas, hac impotentia subintrat, quae miseros facit, 
 hoc igitur modo maiorem regibus inesse necesse est miseriae

 

 
 
 
 Verticem portionem.

Expertus sortis suae periculorum tyrannus 
 f regni metus pendentis supra verticem gladii terrore 
 simulavit.

Quae est igitur haec potestas, quae sollicitudinum 
 morsus expellere, quae formidinum aculeos vitare nequit? 
 Atqui vellent ipsi vixisse securi, sed nequeunt: dehinc de 
 potestate gloriantur.

An tu potentem censes, quem videas 
 velle, quod non possit efficere, potentem censes, qui satellite 
 latus ambit, qui, Quos terret, ipse plus metuit. Qui ut potens 
 esse videatur, in servientium manu situm est?

Nam quid ego 
 de regum familiaribus disseram — cum regna ipsa tantae 
 imbecillitatis plena demonstrem — quos quidem regia potestas 
 saepe incolumis, saepe autem lapsa prosternit?

Nero 
 Senecam familiarem praeceptoremque suum ad eligendae 
 - mortis coegit arbitrium, Papinianum diu inter aulicos 
 potentem militum gladiis Antoninus obiecit.

Atqui uterque 
 potentiae suae renuntiare voluerunt, quorum Seneca opes 
 etiam suas tradere Neroni seque in otium conferre conatus 
 est; sed dum ruituros moles ipsa trahit, neuter, quod voluit. 
 effecit. Quae est igitur ista potentia.

quam pertimescunt 
 habentes, quam nec cum habere velis. tutus sis et, cum 
 deponere cupias, vitare non possis?

An praesidio sunt 
 ci, quos non virtus, sed fortuna conciliat? Sed quem 
 felicitas amicum fecit, infortunium faciet inimicum.

Quae 
 vero pestis efficacior ad nocendum quam familiaris inimicus?

Qui se volet esse potentem,

animos domet ille feroces

nec victa libidine colla

foedis summittat habenis:

etenim licet Indica longe

tellus tua iura tremescat ,

et serviat ultima Thyle,

tamen atras pellere curas ;

miserasque fugare querelas

non posse potentia non est.

Gloria vero quam fallax saepe, quam turpis est.I 
 Unde non iniuria tragicus exclamat: 
 
 
 
 ὦ δόξα, δόξα, μυρίοισι δὴ βροτῶν 
 οὐδὲν γεγῶσι βίοτον ὤγϰωσας μέγαν .

Plures enim magnum saepe nomen falsis vulgi opinionibus 
 abstulerunt, quo quid turpius excogitari potest? Nam

qui falso praedicantur, suis ipsi necesse est laudibus 
 erubescant. Quae si etiam meritis conquisitae sint, quid 
 tamen sapientis adiecerint conscientiae, qui bonum suum 
 non populari rumore, sed conscientiae veritate metitur.

Quodsi hoc ipsum propagasse nomen pulchrum videtur.

consequens est, ut foedum non extendisse iudicetur. seu 
 cum, uti paulo ante disserui, plures gentes esse necesse sit 
 quas unius fama hominis nequeat pervenire, fit, ut, quem

tu aestimas esse gloriosum, proxima parte terrarum videatur 
 inglorius. Inter haec vero popularem gratiam ne com-

memoratione quidem dignam puto, quae nec iudicio provenit 
 nec umquam firma perdurat. Iam vero quam si 
 inane, quam futtile nobilitatis nomen, quis non videat. 
 Quae si ad claritudinem refertur, aliena est; videtur namque 
 esse nobilitas quaedam de meritis veniens laus parentum.

Quodsi claritudinem praedicatio facit, illi sint clari necesse 
 est, qui praedicantur; quare splendidum te, si tuam non 
 habes, aliena claritudo non efficit.

Quodsi quid est in 
 nobilitate bonum, id esse arbitror solum, ut imposita nobilibus 
 necessitudo videatur, ne a maiorum virtute degeneret.

Omne hominum genus in terris simili surgit ab ortu;

unus enim rerum pater est, unus cuncta ministrat.

Ille dedit Phoebo radios, dedit et cornua lunae,

ille homines etiam terris dedit ut sidera caelo,

hic clausit membris animos celsa sede petitos;

mortales igitur cunctos edit nobile germen.

Quid genus et proavos strepitis? Si primordia vestra

auctoremque deum spectes, nullus degener exstat,

ni vitiis peiora fovens proprium deserat ortum.

Quid autem de corporis voluptatibus loquar, quarum 
 appetentia quidem plena est anxietatis, satietas vero 
 paenitentiae? Quantos illae morbos.

quam intolerabiles 
 dolores quasi quendam fructum nequitiae fruentium solent 
 -esse corporibus!

Quarum motus quid habeat iucunditatis, 
 ignoro; tristes vero esse voluptatum exitus, quisquis 
 reminisci libidinum suarum volet, intelleget.

Quae si beatos 
 explicare possunt, nihil causae est, quin pecudes quoque 
 beatae esse dicantur. quarum omnis ad explendam corporalem 
 lacunam festinat intentio.

Honestissima quidem 
 coniugis foret liberorumque iucunditas, sed nimis e natura 
 dictum est nescio quem filios invenisse tortores; quorum

quam sit mordax quaecumque condicio, neque alias expertum 
 te neque nunc anxium necesse est ammonere. In 
 quo Euripidis mei sententiam probo, qui carentem liberis 
 infortunio dixit esse felicem.

Habet hoc voluptas omnis,

stimulis agit fruentes

apiumque par volantum,

ubi grata mella fudit,

fugit et nimis tenaci

ferit icta corda morsu.

Nihil igitur dubium est, quin hae ad beatitudinem

viae devia quaedam sint nec perducere quemquam eo 
 valeant, ad quod se perducturas esse promittunt. Quantis 
 vero implicitae malis sint, brevissime monstrabo.

Quid 
 enim, pecuniamne congregare conaberis? Sed eripies 
 habenti. Dignitatibus fulgere velis? Danti supplicabis

et, qui praeire ceteros honore cupis, poscendi humilitate 
 vilesces.

Potentiamne desideras? Subiectorum insidiis 
 obnoxius periculis subiacebis. Gloriam petas? Sed per\' 
 aspera quaeque distractus securus esse desistis.

Voluptariam 
 vitam degas?

Sed quis non spernat atque abiciat 
 vilissimae fragilissimaeque rei, corporis, servum? Iam vero 
 qui bona prae se corporis ferunt, quam exigua, quam fragili 
 possessione nituntur! Num enim elephantos mole. tauros 
 robore superare poteritis, num tigres velocitate praeibitis? 25

Respicite caeli spatium, firmitudinem, celeritatem et aliquando 
 desinite vilia mirari. Quod quidem caelum non his 
 potius est quam sua, qua regitur, ratione mirandum.

Formae 
 vero nitor ut rapidus est, ut velox et vernalium florum 
 mutabilitate fugacior!

Quodsi, ut Aristoteles ait, Lyncei 
 oculis homines uterentur, ut eorum visus obstantia penetraret, 
 nonne introspectis visceribus illud Alcibiadis superficie 
 pulcherrimum corpus turpissimum videretur? Igitur 
 te pulchrum videri non tua natura, sed oculorum spectantium 
 reddit infirmitas.

Sed aestimate quam vultis nimio 
 corporis bona, dum sciatis hoc, quodcumque miramini. 
 uanae febris igniculo posse dissolvi.

Ex quibus omnibus 
 illud redigere in summam licet, quod haec, quae nec 
 praestare, quae pollicentur, bona possunt nec omnium 
 bonorum congregatione perfecta sunt, ea nec ad beatitudinem 
 quasi quidam calles ferunt nec beatos ipsa perficiunt.

Eheu quae miseros tramite devios

abducit ignorantia!

Non aurum in viridi quaeritis arbore

nec vite gemmas carpitis.

non altis laqueos montibus abditis,

ut pisce ditetis dapes,

nec vobis capreas si libeat sequi.

Tyrrhena captatis vada:

ipsos quin etiam fluctibus abditos

norunt recessus aequoris,

quae gemmis niveis unda feracior

vel quae rubentis purpurae

nec non quae tenero pisce vel asperis

praestent echinis litora.

Sed quonam lateat, quod cupiunt, bonum,

nescire caeci sustinent

et, quod stelliferum transabiit polum,

tellure demersi petunt.

Quid dignum stolidis mentibus imprecer?

Opes honores ambiant

et, cum falsa gravi mole paraverint,

tum vera cognoscant bona.

Hactenus mendacis formam felicitatis ostendisse

suffecerit quam si perspicaciter intueris, ordo est deincepsquae 
 sit vera. monstrare. — Atqui video, inquam, nec 
 opibus sufficientiam nec regnis potentiam nec reverentiam 
 dignitatibus nec celebritatem gloria nec laetitiam voluptatibus 
 posse contingere. — An etiam causas, cur id ita sit.

deprehendisti?

— Tenui quidem veluti rimula mini videor 
 intueri, sed ex te apertius cognoscere malim. — Atqui 
 promptissima ratio est. Quod enim simplex est indivisumque 
 natura, id error humanus separat et a vero atque per 
 fecto ad falsum imperfectumque traducit. An tu arbitraris. 
 quod nihilo indigeat, egere potentia? — Minime, inquam.

- Recte tu quidem; nam si quid est, quod in ulla re

imbecillioris valentiae sit, in hac praesidio necesse est egeat 
 alieno.

— Ita est. inquam. — Igitur sufficientiae potentiaeque 
 una est eademque natura. — Sic videtur. — Quod vero 
 huius modi sit. spernendumne esse censes an contra rerum

 

 
 
 
 omnium veneratione dignissimum? — At hoc, inquam, ne 
 dubitari quidem potest.

— Addamus igitur sufficientiae 
 potentiaeque reverentiam, ut haec tria unum esse iudicemus. 
 — Addamus, si quidem vera volumus confiteri. —

Quid vero, inquit, obscurumne hoc atque ignobile censes 
 esse an omni celebritate clarissimum?

Considera vero, ne, 
 quod nihilo indigere, quod potentissimum, quod honore 
 dignissimum esse concessum est, egere claritudine, quam 
 sibi praestare non possit, atque ob id aliqua ex parte 
 
 videatur abiectius.

— Non possum, inquam, quin hoc, uti 
 est, ita etiam celeberrimum esse confitear.

— Consequens 
 igitur est, ut claritudinem superioribus tribus nihil differre 
 fateamur. — Consequitur, inquam.

— Quod igitur nullius 
 egeat alieni, quod suis cuncta viribus possit, quod sit 
 clarum atque reverendum, nonne hoc etiam constat esse 
 laetissimum?

— Sed unde huic, inquam, tali maeror ullus 
 obrepat, ne cogitare quidem possum, quare plenum esse 
 laetitiae, si quidem superiora manebunt, necesse est confiteri.

-- Atqui illud quoque per eadem necessarium est 
 sufficientiae, potentiae, claritudinis, reverentiae, iucunditatis 
 nomina quidem esse diversa, nullo modo vero discrepare 
 substantiam. — Necesse est, inquam. —

Hoc igitur, quod est unum simplexque natura, pravitas 
 humana dispertit et, dum rei, quae partibus caret, partem 
 conatur adipisci, nec portionem, quae nulla est, nec ipsam, 
 quam minime affectat, assequitur. — Quonam, inquam.

modo? — Qui divitias, inquit, petit penuriae fuga, de 
 potentia nihil laborat, vilis obscurusque esse mavult multas 
 etiam sibi naturales quoque subtrahit voluptates, ne pecuniam, 
 quam paravit, amittat.

Sed hoc modo ne sufficientia 
 quidem contingit ei, quem valentia deserit, quem

molestia pungit, quem vilitas abicit, quem recondit obscuritas. 
 Qui vero solum posse desiderat, profligat opes, despicit

voluptates honoremque potentia carentem, gloriam quoque 
 nihili pendit. Sed hunc quoque quam multa deficiant, vides: 
 fit enim, ut aliquando necessariis egeat, ut anxietatibus

mordeatur, cumque haec depellere nequeat, etiam id, quod 
 maxime petebat. potens esse desistat. Similiter ratiocinari 
 de honoribus, gloria, voluptatibus licet; nam cum unumquodque 
 horum idem quod cetera sit, quisquis horum aliquid 
 sine ceteris petit, ne illud quidem, quod desiderat.

apprehendit. — Quid igitur, inquam, si qui cuncta simul 
 cupiat adipisci? — Summam quidem ille beatitudinis velit: 
 sed num in his eam repperiet, quae demonstravimus id.

quod pollicentur, non posse conferre? — Minime, inquam. 
 — In his igitur, quae singula quaedam expetendorum 
 praestare creduntur, beatitudo nullo modo vestiganda est. 
 — Fateor, inquam. et hoc nihil dici verius potest. —

Habes igitur. inquit, et formam falsae felicitatis et 
 causas.

Detleete nunc in adversum mentis intuitum; ibi 
 enim vel uam promisimus, statim videbis. — Atqui..

vrl caeco perspicua est eamque tu paulo ante 
 sti, dum falsae causas aperire conaris. Nam ni?i 
 fallor. ea vera est et perfecta felicitas, quae sufficientem.

potentem, reverendum. celebrem laetumque perficiat. Atque 
 ut me interius animadvertisse cognoscas, quae unum horum. 
 quoniam idem cuncta sunt, veraciter praestare potest. hanc 
 esse plenam beatitudinem sine ambiguitate cognosco.

- 
 O te, alumne. hac opinione felicem. si quidem hoc. inquit?

adieceris! — Quidnam? inquam. — Essene aliquid in his

 

 
 
 
 , mortalibus caducisque rebus putas, quod huius modi statum 
 possit afferre? — Minime, inquam, puto idque a te, nihil ut 
 amplius desideretur, ostensum est.

— Haec igitur vel 
 imagines veri boni vel imperfecta quaedam bona dare 
 mortalibus videntur, verum autem atque perfectum bonum 
 conferre non possunt. — Assentior, inquam.

— Quoniam 
 igitur agnovisti, quae vera illa sit, quae autem beatitudinem 
 mentiantur, nunc superest, ut unde veram hanc petere 
 possis, agnoscas. — Id quidem, inquam, iam dudum 
 vehementer exspecto.

— Sed cum, ut in Timaeo Platoni, 
 
 nostro placet, in minimis quoque rebus divinum 
 praesidium debeat implorari, quid nunc faciendum censes, 
 ut illius summi boni sedem repperire mereamur?

— Invocandum, 
 inquam, rerum omnium patrem, quo praetermisso 
 nullum rite fundatur exordium. — Recte, inquit, ac simul 
 ita modulata est:.

O qui perpetua mundum ratione gubernas,

terrarum caelique sator, qui tempus ab aevo

ire iubes stabilisque manens das cuncta moveri,

quem non externae pepulerunt fingere causae

materiae fluitantis opus, verum insita summi w

forma boni livore carens, tu cuncta superno

ducis ab exemplo, pulchrum pulcherrimus ipse

mundum mente gerens similique in imagine formans

perfectasque iubens perfectum absolvere partes.

Tu numeris elementa ligas, ut frigora flammi-

arida conveniant liquidis, ne purior ignis

evolet aut mersas deducant pondera terras.

Tu triplicis mediam naturae cuncta moventem

conectens animam per consona membra resolvis;

quae cum secta duos motum glomeravit in orbes,

in semet reditura meat mentemque profundam;

circuit et simili convertit imagine caelum.

Tu causis animas paribus vitasque minores

provehis et levibus sublimes curribus aptans

in caelum terramque seris, quas lege benigna,

ad te conversas reduci facis igne reverti.

Da, pater, augustam menti conscendere sedem,

da fontem lustrare boni, da luce reperta

in te conspicuos animi defigere visus.

Dissice terrenae nebulas et pondera molis

atque tuo splendore mica; tu namque serenum,

tu requies tranquilla piis, te cernere finis,

principium, vector, dux, semita, terminus idem.

Quoniam igitur, quae sit imperfecti, quae etiam 
 perfecti boni forma, vidisti, nunc demonstrandum reor.

quonam haec felicitatis perfectio constituta sit. In quo 
 illud primum arbitror inquirendum, an aliquod huius modi 
 bonum. quale paulo ante definisti, in rerum natura possit

exsistere, ne nos praeter rei subiectae veritatem cassa 
 cogitationis imago decipiat. Sed quin exsistat sitque hoc 
 veluti quit.lam omnium fons bonorum, negari nequit: omne 
 enim.

quod imperfectum esse dicitur. id imminutione perfecti 
 imperfectum esse perhibetur. Quo fit, ut, si in quolibet 
 genere imperfectum quid esse videatur, in eo perfectum 
 quoque aliquid esse necesse sit; etenim perfectione sublata; 
 unde illud. quod imperfectum perhibetur. exstiterit. ne fingi

 

 
 
 
 quidem potest.

Neque enim ab deminutis inconsummatisque 
 natura rerum cepit exordium, sed ab integris absolutisque 
 procedens in haec extrema atque effeta dilabitur.

Quodsi, uti paulo ante monstravimus, est quaedam boni 
 fragilis imperfecta felicitas, esse aliquam solidam perfectamque 
 non potest dubitari. — Firmissime, inquam, 
 verissimeque conclusum est. —

Quo vero, inquit, habitet, ita considera. Deum, rerum 
 omnium principem, bonum esse communis humanorum conceptio 
 probat animorum; nam cum nihil deo melius excogitari 
 queat, id, quo melius nihil est. bonum esse quis 
 dubitet?

Ita vero bonum esse deum ratio demonstrat, ut 
 perfectum quoque in eo bonum esse convincat.

Nam ni 
 tale sit, rerum omnium princeps esse non poterit; erit enim 
 eo praestantius aliquid perfectum possidens bonum, quod 
 hoc prius atque antiquius esse videatur; omnia namque 
 perfecta minus integris priora esse claruerunt.

Quare ne in 
 infinitum ratio prodeat, confitendum est summum deum 
 summi perfectique boni esse plenissimum; sed perfectum 
 bonum veram esse beatitudinem constituimus: veram igitur 
 beatitudinem in summo deo sitam esse necesse est. — 
 Accipio, inquam, nec est. Quod contra dici ullo modo queat.

- Sed quaeso, inquit, te, vide, quam id sancte atque in- 
 -violabiliter probes, quod boni summi summum deum diximus 
 esse plenissimum. — Quonam, inquam, modo?

— Ne hunc 
 rerum omnium patrem illud summum bonum, quo plenus 
 esse perhibetur, vel extrinsecus accepisse vel ita naturaliter 
 habere praesumas, quasi habentis dei habitaeque 
 beatitudinis diversam cogites esse substantiam.

Nam si 
 
 extrinsecus acceptum putes, praestantius id. quod dederit, 
 ab eo, quod acceperit, existimare possis, sed hunc esse 
 rerum omnium praecellentissimum dignissime confitemur.

Quod si natura quidem inest, sed est ratione diversum. 
 cum de rerum principe loquamur deo, fingat, qui potest.

quis haec diversa coniunxerit. Postremo quod a qualibet 
 re diversum est, id non est illud, a quo intellegitur esse 
 diversum; quare quod a summo bono diversum est sui

natura, id summum bonum non est, quod nefas est de eo 
 cogitare, quo nihil constat esse praestantius. Omnino enim 
 nullius rei natura suo principio melior poterit exsistere, 
 quare, quod omnium principium sit, id etiam sui substantia 
 summum esse bonum verissima ratione concluserim.

— 
 Rectissime, inquam. — Sed summum bonum beatitudinem 
 esse concessum est. — Ita est, inquam. — Igitur, inquit. 
 deum esse ipsam beatitudinem necesse est confiteri. - Nec 
 propositis, inquam, prioribus refragari queo et illis hoc 
 inlatum consequens esse perspicio. —

Respice, inquit, an hinc quoque idem firmius approoeull,

quod duo summa bona, quae a se diversa sint, esse non 
 possunt. Etenim quae discrepant bona, non esse alterum, 
 quod sit alterum, liquet; quare neutrum poterit esse perfectum, 
 cum alterutri alterum deest. Sed quod perfectum 
 non sit.

id summum non esse manifestum est; nullo modo 
 igitur, quae summa sunt bona, ea possunt esse diversa. Atqui 
 et beatitudinem et deum summum bonum esse collegimus, 
 quare ipsam necesse est summam esse beatitudinem,...

quae sit summa divinitas. — Nihil, inquam, nec reapse

verius nec ratiocinatione firmius nec deo dignius concludi 
 potest. — Super haec, inquit, igitur veluti geometrae solent

demonstratis propositis aliquid inferre, quae porismata ipsi 
 vocant, ita ego quoque tibi veluti corollarium dabo. Nam 
 quoniam beatitudinis adeptione fiunt homines beati, beatitudo 
 vero est ipsa divinitas.

divinitatis adeptione beatos 
 fieri manifestum est. Sed uti iustitiae adeptione iusti, 

 
 
 
 sapientiae sapientes fiunt, ita divinitatem adeptos deos fieri 
 simili ratione necesse est.

Omnis igitur beatus deus, sed 
 natura quidem unus; participatione vero nihil prohibet esse 
 quam plurimos.

— Et pulchrum, inQuam, hoc atque pretiosum, 
 sive porisma sive corollarium vocari mavis.

— Atqui 
 hoc quoque pulchrius nihil est, quod his adnectendum esse 
 ratio persuadet. — Quid? inquam.

— Cum multa, inquit, 
 beatitudo continere videatur, utrumne haec omnia unum 
 veluti corpus beatitudinis quadam partium varietate coniungant 
 an sit eorum aliquid, quod beatitudinis substantiam 
 compleat, ad hoc vero cetera referantur?

— Vellem, in- 
 unum, id ipsarum rerum commemoratione patefaceres. — 
 Nonne, inquit, beatitudinem bonum esse censemus? — Ac 
 ..summum quidem, inquam. —

Addas, inquit, hoc omnibus licet. Nam eadem sufficienua 
 summa est, eadem summa potentia, reverentia quoque. 
 
 uas ac voluptas beatitudo esse iudicatur.

Quid igitur, 
 haecine omnia, bonum, sufficientia, potentia ceteraque veluti 
 quaedam beatitudinis membra sunt an ad bonum veluti ad 
 verticem cuncta referuntur?

— Intellego, inquam, quid investigandum 
 proponas, sed, quid constituas, audire desidero. 
 - Cuius discretionem rei sic accipe.

Si haec omnia 
 beatitudinis membra forent, a se quoque invicem discreparent; 
 haec est enim partium natura, ut unum corpus diversa 
 componant. Atqui haec omnia idem esse monstrata sunt.

minime igitur membra sunt; alioquin ex uno membro beatitudo 
 videbitur esse coniuncta quod fieri nequit.

— Id quidem, 
 inquam, dubium non est, sed id, quod restat, exspecto. 
 - Ad bonum vero cetera referri palam est.

Ideirco enim 
 sufficientia petitur, quoniam bonum esse iudicatur, idcirco

 

 

 

 
 
 
 potentia, quoniam id quoque esse creditur bonum;

idem de 
 reverentia, claritudine, iucunditate coniectare licet. Omnium s 
 igitur expetendorum summa atque causa bonum est; quod r 
 enim neque re neque similitudine ullum in se retinet bonum.

id expeti nullo modo potest. Contraque etiam, quae natura 
 bona non sunt, tamen si esse videantur, quasi vere bona 
 sint, appetuntur.

Quo fit, uti summa, cardo atque causa; 
 expetendorum omnium bonitas esse iure credatur. Cuius 
 vero causa quid expetitur, id maxime videtur optari, veluti

si salutis causa quispiam velit eQuitare, non tam equitandi 
 motum desiderat quam salutis effectum. Cum igitur omnia

boni gratia petantur, non illa potius quam bonum ipsum 
 desideratur ab omnibus. Sed propter quod cetera optantur, 
 beatitudinem esse concessimus;

quare sic quoque sola quae-ritur 
 beatitudo. Ex quo liquido apparet ipsius boni et beatitudinis 
 unam atque eandem esse substantiam.

- Nihil 
 video, cur dissentire quispiam possit. — Sed deum veramque 
 beatitudinem unum atque idem esse monstravimus. - 
 Ita, inquam. — Securo igitur concludere licet dei quoque 
 in ipso bono nec usquam alio sitam esse substantiam

Huc omnes pariter venite capti,

quos fallax ligat improbis catenis

terrenas habitans libido mentes,

haec erit vobis requies laborum,

hic portus placida manens quiete

hoc patens unum miseris asylum.

Non quicquid Tagus aureis harenis

donat aut Hermus rutilante ripa

aut Indus calido propinquus orbi

candidis miscens virides lapillos,

inlustrent aciem magisque caecos

in suas condunt animos tenebras.

Hoc, quicquid placet excitatque mentes,

infimis tellus aluit cavernis;

splendor, quo regitur vigetque caelum,

vitat obscuras animae ruinas;

hanc quisquis poterit notare lucem,

candidos Phoebi radios negabit.

Assentior, inquam; cuncta enim firmissimis nexa 
 rationibus constant. — Tum illa.

: Quanti, inquit, aestimabis, 
 si, bonum ipsum quid sit, agnoveris?

— Infinito, inquam, si 
 quidem mihi pariter deum quoque, qui bonum est, continget 
 
 agnoscere.

- Atqui hoc verissima inquit ratione patefaciam, 
 maneant modo, quae paulo ante conclusa sunt. — 
 - sunt.

- Nonne, inquit, monstravimus ea, quae appetuntur 
 pluribus, idcirco vera perfectaque bona non esse, 
 quoniam a se invicem discreparent, cumque alteri abesset 
 alterum, plenum absolutumque bonum afferre non posse, 
 tum autem verum bonum fieri, cum in unam veluti formam 
 atque efficientiam colliguntur, ut, quae sufficientia est, 
 eadem sit potentia, reverentia, claritas atque iucunditas, 
 nisi vero unum atque idem omnia sint, nihil habere, quo 
 inter expetenda numerentur?

— Demonstratum, inquam, 
 nec dubitari ullo modo potest.

— Quae igitur, cum discrepant, 
 minime bona sunt, cum vero unum esse coeperint, 
 bona fiunt, nonne, haec ut bona sint unitatis fieri adeptione 
 contingit? - Ita, inquam. videtur.

— Sed omne, quod bonum 
 est, boni participatione bonum esse concedis an 
 minime? — Ita est.

— Oportet icitur idem esse unum atque 
 bonum simili ratione concedas; eadem namque substantia 
 est eorum, quorum naturaliter non est diversus effectus. — 
 
 Negare, inquam, nequeo.

— Nostine igitur, inquit, omne, 
 quod est, tam diu manere atque subsistere, quamdiu sit 
 unum? sed interire atque dissolvi, pariter atque unum esse

destiterit? — Quonam modo? — Ut in animalibus, inquit. 
 cum in unum coeunt ac permanent anima corpusque, id 
 animal vocatur;

cum vero haec unitas utriusque separatione, 
 dissolvitur, interire nec iam esse animal liquet. Ipsum 4 
 que corpus cum in una forma membrorum coniunctione permanet, 
 humana visitur species; at si distributae segrega 
 taeque partes corporis distraxerint unitatem, desinit esse.

quod fuerat. Eoque modo percurrenti cetera procul a . 
 patebit subsistere unumquodque, dum unum est, cum vero r 
 unum esse desinit, interire. — Consideranti, inquam, mihi 
 plura minime aliud videtur. —

Estne igitur, inquit, quod, in quantum naturaliter agat, 
 relicta subsistendi appetentia venire ad interitum corrup-,

*tionemque 
 desideret? — Si animalia, inquam, considerem, , 
 quae habent aliquam volendi nolendique naturam, nihil in-

venio, quod nullis extra cogentibus abiciant manendi inten 
 tionem et ad interitum sponte festinent. Omne na i

animal tueri salutem laborat, mortem vero perniciemque 
 devitat.

Sed quid de herbis arboribusque, quid de inanima 
 omnino consentiam rebus, prorsus dubito. — Atqui non est, 
 quod de hoc quoque possis ambigere, cum herbas atque 
 arbores intuearis primum sibi convenientibus innasci locis?

ubi, quantum earum natura queat, cito exarescere atque 
 interire non possint. Nam aliae quidem campis, aliae m 
 tibus oriuntur, alias ferunt paludes, aliae saxis haerent,

aliarum fecundae sunt steriles harenae, quas si in alia \' 
 quispiam loca transferre conetur, arescant. Sed dat cuique 
 natura, quod convenit, et ne, dum manere possunt, intereant.

elaborat. Quid quod omnes velut in terras ore deme 
 trahunt alimenta radicibus ac per medullas robur corti -

 

 
 
 
 cemque diffundunt?

Quid quod mollissimum quidque, sicuti 
 medulla est, interiore semper sede reconditur, extra vero 
 quadam ligni firmitate, ultimus autem cortex adversum 
 caeli intemperiem quasi mali patiens defensor opponitur?

Iam vero quanta, est naturae diligentia, ut cuncta semine 
 multiplicato propagentur!

Quae omnia non modo ad tempus 
 manendi, verum generatim quoque quasi in perpetuum 
 permanendi veluti quasdam machinas esse quis nesciat?

a etiam, quae inanimata esse creduntur, nonne, quod suum 
 est, quaeque simili ratione desiderant?

Cur enim flammas 
 quidem sursum levitas vehit, terras vero deorsum pondus 
 deprimit, nisi quod haec singulis loca motionesque conveniunt.

Porro autem, quod cuique consentaneum est, id 
 unumquodque conservat; sicuti ea, quae sunt inimica, corrumpunt.

Iam vero, quae dura sunt ut lapides, adhaerent 
 tenacissime partibus suis et, ne facile dissolvantur, resistunt.

Quae vero liquentia ut aer atque aqua facile quidem 
 videntibus cedunt, sed cito in ea rursus, a quibus sunt 
 -abscisa, relabuntur, ignis vero omnem refugit sectionem.

Neque nunc nos de voluntariis animae cognoscentis 
 motibus, sed de naturali intentione tractamus, sicuti est, 
 quod acceptas escas sine cogitatione transigimus, quod in. 
 somno spiritum ducimus nescientes.

Nam ne in animalibus 
 quidem manendi amor ex animae voluntatibus, verum ex 
 naturae principiis venit.

Nam saepe mortem cogentibus 
 causis, quam natura reformidat, voluntas amplectitur, contraque 
 illud, quo solo mortalium rerum durat diuturnitas, 
 gignendi opus, quod natura semper appetit, interdum co- 
 -ercet voluntas.

Adeo haec sui caritas non ex animali 
 motione, sed ex naturali intentione procedit; dedit enim 
 providentia creatis a se rebus hanc vel maximam manendi 
 causam, ut. Quoad possunt. naturaliter manere desiderent.

Quare nihil est, quod ullo modo queas dubitare cuncfca,

quae sunt, appetere naturaliter constantiam permanendi, 
 devitare perniciem.

— Confiteor, inquam, nunc me indubitato 
 cernere, quae dudum incerta videbantur. - Quod 
 autem, inquit, subsistere ac permanere petit, id unum esse 
 desiderat; hoc enim sublato ne esse quidem cuiquam per-

manebit. — Verum est, inquam. — Omnia igitur, inquit, 
 unum desiderant. — Consensi. — Sed unum id ipsum mon-

stravimus esse, quod bonum. — ita quidem. — Cuncta

igitur bonum petunt, quod quidem ita describus licet ipsum.n 
 bonum esse, quod desideretur ab omnibus. — Nihil, inquam, 
 verius excogitari potest; nam vel ad nihil unum cuncta 
 referuntur et uno veluti vertice destituta sine rectore fluitabunt-

tabunt aut, si quid est, ad quod universa festinant, id erit 
 omnium summum bonorum. — Et illa: Nimium, inquit, o 
 alumne, laetor; ipsam enim mediae veritatis notam mente 
 fixisti.

Sed in hoc patuit tibi, quod ignorare te paulo ante 
 dicebas. — Quid? inquam. — Quis esset, inquit, rerum, 
 omnium finis; is est enim profecto, quod desideratur ab 
 omnibus, quod, quia bonum esse collegimus, oportet rerum 
 omnium finem bonum esse fateamur.

Quisquis profunda mente vestigat verum

cupitque nullis ille deviis falli,

in se revolvat intimi lucem visus

longosque in orbem cogat inflectens motus

animumque doceat, quicquid extra molitur,

suis retrusum possidere thesauris;

dudum quod atra texit erroris nubes,

lucebit ipso perspicacius Phoebo.

Non omne namque mente depulit lumen

obliviosam corpus invehens molem;

haeret profecto semen introrsum veri,

quod excitatur ventilante doctrina;

nam cur rogati sponte recta censetis,

ni mersus alto viveret fomes corde?

Quodsi Platonis Musa personat verum,

quod quisque discit, immemor recordatur.

Tum ego: Platoni, inquam, vehementer assentior; 
 nam me horum iam secundo commemoras, primum quod 
 memoriam corporea contagione, dehinc cum maeroris mole 
 pressus amisi.

— Tum illa: Si priora, inquit, concessa respicias, 
 ne illud quidem longius aberit. quin recorderis, quod 
 te dudum nescire confessus es. — Quid? inquam.

— Quibus, 
 ait illa, gubernaculis mundus regatur. — Memini, inquam, 
 me inscitiam meam fuisse confessum, sed quid afferas, licet 
 iam prospiciam. planius tamen ex te audire desidero. -

Mundum, inquit, hunc deo regi paulo ante minime dubitandum 
 putabas. — Ne nunc quidem arbitror, inquam, nec 
 umquam dubitandum putabo, quibusque in hoc rationibus 
 accedam, breviter exponam.

Mundus hic ex tam diversis 
 contrariisque partibus in unam formam minime convenisset, 
 nisi unus esset, qui tam diversa coniungeret.

Coniuncta 
 vero naturarum ipsa diversitas invicem discors dissociaret 
 atque divelleret, nisi unus esset, qui quod nexuit contineret.

Non tam vero certus naturae ordo procederet nec tam 
 dispositos motus locis, temporibus, efficientia, spatiis, qualitatibus 
 explicarent, nisi unus esset, qui has mutationum

varietates manens ipse disponeret. Hoc quicquid est, quo 
 condita manent atque agitantur, usitato cunctis vocabulo 
 deum nomino.

Tum illa: Cum haec, inquit, ita sentias, parvam mihi

restare operam puto, ut felicitatis compos patriam sospes 
 revisas. Sed, quae proposuimus, intueamur. Nonne in um-

titudine sufficientiam numeravimus deumque beatitudinem 
 ipsam esse consensimus? — Ita quidem. —■ Et ad mundum 
 igitur, inquit, regendum nullis extrinsecus amminiculis? 
 indigebit;

alioquin si quo egeat, plenam sufficientiam non 
 habebit.

— Id, inquam, ita est necessarium. — Per se igitur 
 solum cuncta disponit? — Negari, inquam. nequit. — Atqui 
 deus ipsum bonum esse monstratus est.

— Memini, inquam. 
 — Per bonum igitur cuncta disponit, si quidem per 
 se regit omnia, quem bonum esse consensimus, et hic est

veluti quidam clavus atque gubernaculum, quo mundana 
 machina stabilis atque incorrupta servatur. — Vehementer

assentior, inquam, et id te paulo ante dicturam tenui licet 
 suspicione prospexi. — Credo, inquit; iam enim, ut arbitror, 
 vigilantius ad cernenda vera oculos deducis, sed, quod 
 dicam, non minus ad contuendum patet. — Quid? inquam.

— Cum deus, inquit, omnia bonitatis clavo gubernare iure 
 credatur eademque omnia, sicuti docui, ad bonum naturali 
 intentione festinent, num dubitari potest, quin voluntaria

regantur seque ad disponentis nutum veluti convenientia 
 contemperataque rectori sponte convertant? — Ita, inquam, 
 necesse est: nec beatum regimen esse videretur, si quidem 
 detrectantium iugum foret, non obtemperantium salus.

- 
 Nihil est igitur, quod naturam servans deo contra ire cone--.

tur ? — Nihil, inquam. — Quodsi conetur, ait, num tandem 
 proficiet quicquam adversum eum, quem iure beatitudinis 
 potentissimum esse concessimus? - Prorsus. inquam, nihil 
 

 
 
 
 valeret.

- Non est igitur aliquid, quod summo huic bono 
 vel n vel possit obsistere? — Non, inquam, arbitror. —

Est igitur summum, inquit, bonum, quod regit cuncta fortiter 
 suaviterque disponit.

— Tum ego: Quam, inquam, me 
 non modo ea, quae conclusa est, summa rationum, verum 
 multo magis haec ipsa, quibus uteris, verba delectant, ut 
 tandem aliquando stultitiam magna lacerantem sui 
 pudeat! —

Accepisti, inquit, in fabulis lacessentes caelum Gigansed 
 illos quoque, uti condignum fuit, benigna fortitudo 
 disposuit. Sed visne rationes ipsas invicem -collidamus?

Forsitan ex huius modi conflictatione pulchra quaedam 
 veritatis scintilla dissiliat. — Tuo, inquam, arbitratu. — 
 Deum, inquit, esse omnium potentem nemo dubitaverit.

— 
 Qui quidem, inquam, mente consistat, nullus prorsus am- 
 
 bigat.

- Qui vero est, inquit, omnium potens, nihil est, 
 me non possit. — Nihil, inquam.

— Num igitur deus 
 facere malum potest? — Minime, inquam.

— Malum igitur, 
 inquit, nihil est, cum id facere ille non possit, qui nihil non 
 
 potest.

- Ludisne, inquam, me inextricabilem labyrinthum 
 rationibus texens, quae nunc quidem, qua egrediaris, introeas, 
 nunc vero, quo introieris, egrediare, an mirabilem 
 am divinae simplicitatis orbem complicas?

Etenim 
 paulo ante beatitudine incipiens eam summum bonum esse 
 dicebas,quam in summo deo sitam loquebare.

Ipsum quoe 
 deum summum esse bonum plenamque beatitudinem 
 disserebas, ex quo neminem beatum fore. nisi qui pariter 
 deus esset, quasi munusculum dabas.

Rursus ipsam boni 
 formam dei ac beatitudinis loquebaris esse substantiam

ipsumque unum id ipsum esse bonum docebus, quod ab 
 omni rerum natura peteretur. Deum quoque bonitatis gu-

bernaculis universitatem regere disputabus volentiaque 
 cuncta parere nec ullam mali esse naturam. Atque haec nullis

extrinsecus sumptis, sed ex altero (altero) fidem trahente 
 insitis domesticisque probationibus explicabas. — Tum illa:

Minime, inquit, ludimus remque omnium maximam dei munere, 
 quem dudum deprecabamur, exegimus. Ea est enim 
 divinae forma substantiae, ut neque in externa dilabatur 
 nec in se externum aliquid ipsa suscipiat, sed, sicut de ea 
 Parmenides ait, 
 
 πάντοϑεν εὐϰύϰλου σϕαίϱης ἐναλιγϰιον ὄγϰῳ

rerum orbem mobilem rotat, dum se immobilem ipsa conservat. 
 Quodsi rationes quoque non extra petitas. sed intra 
 rei, quam tractabamus, ambitum collocatas agitavimus, 
 nihil est, quod ammirere, cum Platone sanciente didiceris 
 cognatos, de quibus loquuntur, rebus oportere esse sermones.

Felix, qui potuit boni

fontem visere lucidum,

felix, qui potuit gravis

terrae solvere vincula.

Quondam funera coniugis

vates Threicius gemens,

postquam flebilibus modis

silvas currere mobiles,

amnes stare coegerat

iunxitque intrepidum latus

saevis cerva leonibus

nec visum timuit lepus

iam cantu placidum canem,

cum flagrantior intima

fervor pectoris ureret

nec, qui cuncta subegerant,

mulcerent dominum modi,

immites superos querens

infernas adiit domos.

Illic blanda sonantibus

chordis carmina temperans,

quicquid praecipuis deae

matris fontibus hauserat.

quod luctus dabat impotens,

quod luctum geminans amor,

deflet Taenara commovens

et dulci veniam prece

umbrarum dominos rogat.

Stupet tergeminus novo

captus carmine ianitor,

quae sontes agitant metu

ultrices scelerum deae

iam maestae lacrimis madent:

non Ixionium caput

velox praecipitat rota

et longa site perditus

spernit flumina Tantalus;

vultur, dum satur est modis,

non traxit Tityi iecur.

Tandem: \'Vincimur\' arbiter

umbrarum miserans ait.

\'Donamus comitem viro

emptam carmine coniugem;

sed lex dona coherceat,

ne, dum Tartara liquerit,

fas sit lumina flectere.\'

Quis legem det amantibus?

Maior lex amor est sibi.

Heu noctis prope terminos

Orpheus Eurydicen suam

vidit, perdidit, occidit.

Vos haec fabula respicit,

quicumque in superum diem

mentem ducere quaeritis;

nam qui Tartareum in specus

victus lumina flexerit,

quicquid praecipuum trahit,

perdit, dum videt inferos.

Haec cum Philosophia dignitate vultus et oris gravitate 
 servata leniter suaviterque cecinisset, tum ego nondum 
 penitus insiti maeroris oblitus intentionem dicere adhuc 
 aid parantis abrupi et:

o, inquam, veri praevia luminis, 
 quae usque adhuc tua fudit oratio, cum sui speculatione 
 divina tum tuis rationibus invicta patuerunt eaque mihi.

dolorem nuper oblita, non tamen antehac 
 prorsus ignorata. dixisti. Sed ea ipsa est vel maxima nostri 

 

 

 
 
 
 causa maeroris, quod, cum rerum bonus rector exsistat, vel 
 esse omnino mala possint vel impunita praetereant, quod 
 solum quanta dignum sit ammiratione, profecto consideras. 
 At huic aliud maius adiungitur;

nam imperante florenteque 
 nequitia virtus non solum praemiis caret, verum etiam 
 sceleratorum pedibus subiecta calcatur et in locum facinorum 
 supplicia luit.

Quae fieri in regno scientis omnia, potentis 
 omnia, sed bona tantummodo volentis dei nemo satis 
 potest nec ammirari nec conqueri.

— Tum illa,: Et esset, 
 inquit, infiniti stuporis omnibusque horribilius monstris, si, 
 uti tu aestimas, in tanti velut patris familias dispositissima 
 domo vilia vasa colerentur, pretiosa sordescerent.

Sed non 
 ita est; nam si ea, quae paulo ante conclusa sunt, inconvulsa 
 servantur, ipso, de cuius nunc regno loquimur, auctore 
 cognosces semper quidem potentes esse bonos, malos vero 
 abiectos semper atque imbecillos nec sine poena umquam 
 esse vitia nec sine praemio virtutes, bonis felicia, malis 
 semper infortunata contingere multaque id genus, quae 
 sopitis querelis firma te soliditate corroborent.

Et quoniam 
 verae formam beatitudinis me dudum monstrante vidisti, 
 quo etiam sita sit, agnovisti, decursis omnibus, quae praemittere 
 necessarium puto, viam tibi quae te domum revehat, 
 ostendam.

Pennas etiam tuae menti, quibus se in 
 altum tollere possit, adfigam. ut perturbatione depulsa 
 sospes in patriam meo ductu, mea semita, meis etiam vehiculis 
 revertaris.

Sunt etenim pennae volucres mihi,

quae celsa conscendant poli;

quas sibi cum velox mens induit,

terras perosa despicit.

aeris immensi superat globum

nubesque postergum videt,

quique agili motu calet aetheris,

transcendit ignis verticem,

donec in astriferas surgat domos

Phoeboque coniungat vias

aut comitetur iter gelidi senis

miles corusci sideris,

vel, quocumque micans nox pingitur,

recurrat astri circulum

atque, ubi iam exhausti fuerit satis,

polum relinquat extimum

dorsaque velocis premat aetheris

compos verendi luminis.

Hic regum sceptrum dominus tenet

orbisque habenas temperat

et volucrem currum stabilis regit

rerum coruscus arbiter.

Huc te si reducem referat via,

quam nunc requiris immemor,

haec, dices, memini, patria est mihi,

hinc ortus, hic sistam gradum.

Quodsi terrarum placeat tibi

noctem relictam visere,

quos miseri torvos populi timent,

cernes tyrannos exsules.

Tum ego: Papae, inquam, ut magna promittis.

dubito, quin possis efficere, tu modo, quem excitaveris, ne 
 moreris. — Primum igitur, inquit, bonis semper adesse

 

 
 
 
 potentiam, malos cunctis viribus esse desertos agnoscas licebit, 
 quorum quidem alterum demonstratur ex altero.

Nam 
 cum bonum malumque contraria sint, si bonum potens esse 
 constiterit, liquet imbecillitas mali, at si fragilitas clarescat 
 mali, boni firmitas nota est.

Sed uti nostrae sententiae fides 
 abundantior sit, alterutro calle procedam nunc hinc, nunc 
 inde proposita confirmans.

Duo sunt, quibus omnis humanorum 
 actuum constat effectus, voluntas scilicet ac potestas, 
 quorum si alterutrum desit, nihil est, quod explicari queat.

Deficiente etenim voluntate ne aggreditur quidem quisque, 
 quod non vult, at si potestas absit, voluntas frustra sit.

Quo fit, ut, si quem videas adipisci velle, quod minime adipiscatur, 
 huic obtinendi, quod voluerit, defuisse valentiam 
 dubitare non possis. — Perspicuum est, inquam, nec ullo 
 modo negari potest. — Quem vero effecisse.

quod voluerit, 
 videas, num etiam potuisse dubitabis? — Minime.

— Quod 
 vero quisque potest, in eo validus, quod vero non potest, in 
 hoc imbecillis esse censendus est. — Fateor, inquam. —

Meministine igitur, inquit, superioribus rationibus esse collectum 
 intentionem omnem voluntatis humanae, quae diversis 
 studiis agitur, ad beatitudinem festinare? — Memini, 
 inquam, illud quoque esse demonstratum.

— Num recordaris 
 beatitudinem ipsum esse bonum eoque modo, cum 
 beatitudo petitur, ab omnibus desiderari bonum? — Minime. 
 inquam, recordor, quoniam id memoriae fixum teneo. —

Omnes igitur homines boni pariter ac mali indiscreta intentIone 
 ad bonum pervenire nituntur? — Ita, inquam, consequens 
 est. — Sed certum adeptione boni bonos fieri.

— 
 Certum. — Adipiscuntur igitur boni, quod appetunt? — Sic 
 videtur. - Mali vero si adipiscerentur, quod appetunt.

bonum, mali esse non possent. — Ita est.

— Cum igitur 

 

 

 

 
 
 
 utrique bonum petant, sed hi quidem adipiscantur, illi vero 
 minime.

num dubium est bonos auidem potentes esse, qui 
 vero mali sint, imbecillos? — Quisquis, inquam, dubitat, nec 
 rerum naturam nec consequentiam potest considerare rationum. 
 —

Rursus, inquit, si duo sint, quibus idem secundum naturam 
 propositum sit, eorumque unus naturali officio id 
 ipsum agat atque perficiat, alter vero naturale illud officium 
 minime amministrare queat, alio vero modo, quam naturae 
 convenit, non quidem impleat propositum suum, sed imitetur 
 implentem, quemnam horum valentiorem esse decernis?

-

Etsi coniecto, inquam, quid velis, planius tamen audire desidero.

— Ambulandi, inauit. motum secundum naturam 
 esse hominibus num negabis? — Minime, inquam. — Eiusque 
 rei pedum officium esse naturale num dubitas?

— Ne 
 hoc quidem, inquam. — Si quis igitur pedibus incedere 
 valens ambulet aliusque, cui hoc naturale pedum desit offi-

cium, manibus nitens ambulare conetur, quis horum iure 
 valentior existimari potest? — Contexe, inquam, cetera;

in naturalis ofticii potens eo, qui idem nequeat, 
 valentior sit, nullus ambigat. - Sed summum bonum, quod 
 aeque malis bonisque propositum boni quidem naturali 
 officio virtutum petunt, mali vero variam per cupiditatem.

quod adipiscendi boni naturale ofiicium non est, idem ipsum 
 conantur adipisci; an tu aliter existimas? — Minime, inquam: 
 nam etiam, quod est consequens, patet. Ex his enim. 
 quae -enim.

honos quidem potentes, malos vero esse 
 necesse est imbecillos. — Recte. inquit, praecurris idque, uti 
 medici sperare solent.

indicium pst erectae iam resistentisque 
 naturae. Sed quoniam te ad intellegendum promptissi- 

 
 
 
 mum esse conspicio, crebras coacervabo rationes; vide enim, 
 quanta vitiosorum hominum pateat infirmitas, qui ne ad 
 hoc quidem pervenire queunt, ad quod eos naturalis ducit 
 ae paene compellit intentio.

Et quid, si hoc tam magno ac 
 paene invicto praeeuntis naturae desererentur auxilio?

Considera 
 vero, quanta sceleratos homines habeat impotentia. 
 Neque enim levia aut ludicra praemia petunt, quae consequi 
 , atque obtinere non possunt, sed circa ipsam rerum summam 
 verticemque deficiunt nec in eo miseris contingit effectus, 
 quod solum dies noctesque moliuntur; in qua re bonorum 
 vires eminent. Sicut enim eum, qui pedibus incedens a.

d 
 eum locum usque pervenire potuisset, quo nihil ulterius pervium 
 iaceret incessui, ambulandi potentissimum esse censeres, 
 ita eum, qui expetendorum finem, quo nihil ultra est, 
 apprehendit, potentissimum necesse est iudices. Ex quo fit,.

quod huic obiacet, ut idem scelesti, idem viribus omnibus 
 videantur esse deserti.

Cur enim relicta virtute vitia sectantur, 
 inscitiane bonorum - sed quid enervatius ignorantiae 
 caecitate? - an sectanda noverunt sed transversos eos 
 libido praecipitat? Sic quoque intemperantia fragiles, qui 
 obluctari vitio nequeunt.

An scientes volentesque bonum 
 deserunt, ad vitia deflectunt? Sed hoc modo non solum 
 potentes esse, sed omnino esse desinunt; nam qui communem 
 omnium, quae sunt, finem relinquunt, pariter quoque 
 esse desistunt.

-Quod quidem cuipiam mirum forte videatur. ut malos, 
 qui plures hominum sunt, eosdem non esse dicamus; sed ita 
 sese res ha.bet. Nam.

m qui mali sunt, eos malos esse non ab- 
 
 nuo; sed eosdem esse pure atque simpliciter nego.

Nam uti 
 cadaver hominem mortuum dixeris. simpliciter vero hominem 
 appellare non possis, ita vitiosos malos quidem esse

concesserim, sed esse absolute nequeam confiteri. Est enim, 
 quod ordinem retinet servatque naturam; quod vero ab hac 
 deficit, esse etiam, quod in sua natura situm est, derelinquit.

Sed possunt, inquies, mali; ne ego quidem negaverim, sed

haec eorum potentia non a viribus, sed ab imbecillitate 
 descendit. Possunt enim mala, quae minime valerent, si in

bonorum efficientia manere potuissent. Quae possibilitas 
 eos evidentius nihil posse demonstrat; nam si, uti paulo 
 ante collegimus, malum nihil est, cum mala tantummodo 
 possint, nihil posse improbos liquet.

- Perspicuum est. - 
 Atque ut intellegas, quaenam sit huius potentiae vis. summo 
 bono nihil potentius esse paulo ante definivimus. - Ita est. 
 inquam.

- Sed idem, inquit, facere malum nequit. - 
 Minime. - Est igitur, inquit, aliquis, qui omnia posse 
 homines putet? - Nisi quis insaniat, nemo. - Atqui idem 
 possunt mala.

- Utinam quidem, inquam, non possent! - 
 Cum igitur bonorum tantummodo potens possit omnia. non

vero queant omnia potentes etiam malorum, eosdem, qui 
 mala possunt, minus posse manifestum est. Huc accedit. 
 quod omnem potentiam inter expetenda numerandam om-

niaque expetenda referri ad bonum velut ad quoddam naturae 
 suae cacumen ostendimus. Sed patrandi sceleris possibilitas 
 referri ad bonum non potest, expetenda igitur non 
 est.

Atqui omnis potentia expetenda est; liquet igitur malorum 
 possibilitatem non esse potentiam. Ex quibus omnibus 
 bonorum quidem potentia, malorum vero minime dubitabilis 
 apparet infirmitas veramque illam Platonis esse sententiam 
 liquet solos, quod desiderent, facere posse sapientes, improbos-

bos vero exercere quidem, quod libeat., quod vero desiderent, 
 explere non posse. Faciunt enim quaelibet, dum per 30

 

 
 
 
 ea, quibus delectantur, id bonum, quod desiderant, se adepturos 
 putant; sed minime adipiscuntur, quoniam ad beatitudinem 
 probra non veniunt.

Quos vides sedere celsos solii culmine reges,

purpura claros nitente, saeptos tristibus armis,

ore torvo comminantes, rabie cordis anhelos,

detrahat si quis superbis vani tegmina cultus,

iam videbit intus artas dominos ferre catenas;

hinc enim libido versat avidis corda venenis,

hinc flagellat ira mentem fluctus turbida tollens,

maeror aut captus fatigat aut spes lubrica torquet.

Ergo cum caput tot unum cernas ferre tyrannos,

non facit, quod optat ipse, dominis pressus iniquis.

Videsne igitur, quanto in caeno probra volvantur, 
 qua probitas luce resplendeat? In quo perspicuum est numquam 
 bonis praemia, numquam sua sceleribus deesse suppca.

Rerum etenim, quae geruntur, illud, propter quod 
 quaeque res geritur, eiusdem rei praemium esse non 
 iniuria videri potest, uti currendi in stadio, propter quam 
 curritur, iacet praemium corona.

Sed beatitudinem esse 
 i ipsum bonum, propter quod omnia geruntur, ostendimus; 
 est igitur humanis actibus ipsum bonum veluti praemium 
 commune propositum.

Atqui hoc a bonis non potest 
 separari — neque enim bonus ultra iure vocabitur, qui careat 
 bono - quare probos mores sua praemia non relinquunt.

ua-ntumlibet igitur saeviant mali, sapienti tamen corona 
 non decidet, non arescet: neque enim probis animis proprium 
 decus aliena decerpit improbitas.

Quodsi extrinsecus 

 

 

 
 
 
 accepto laetaretur, poterat hoc vel alius quispiam vel ipse < 
 etiam, qui contulisset, auferre; sed quoniam id sua cuique I

probitas confert, tum suo praemio carebit, cum probus esse 
 desierit. Postremo cum omne praemium idcirco appetatur,

quoniam bonum esse creditur, quis boni compotem praemii 
 iudicet expertem? At cuius praemii? Omnium pulcherrimi 
 maximique;

memento etenim corollarii illius, quod paulo 
 ante praecipuum dedi, ac sic collige. Cum ipsum bonum

beatitudo sit, bonos omnes eo ipso, quod boni sint, fieri 
 beatos liquet. Sed qui beati sint, deos esse convenit, est

igitur praemium bonorum, quod nullus deterat dies, nullius 
 minuat potestas, nullius fuscet improbitas, deos fieri. Quae 
 cum ita sint, de malorum quoque inseparabili poena. dubitare 
 sapiens nequeat; nam cum bonum malumque, item 
 poenae atque praemium adversa fronte dissideant, quae in

boni praemio videmus accedere, eadem necesse est in mali 
 poena contraria parte respondeant. Sicut igitur probis probitas 
 ipsa fit praemium, ita improbis nequitia ipsa suppliciunt\'est.

lam vero quisquis afficitur poena, malo se affectum 
 esse non dubitat. Si igitur sese ipsi aestimare verum, 
 possuntne sibi supplicii expertes videri, quos - omnium 
 malorum extremum - nequitia non affecit modo, verum 
 etiam vehementer infecit?

Vide autem ex adversa parte bonorum, quae improbos 
 poena comitetur; omne namque, quod sit, unum esse ipsum-

que unum bonum esse paulo ante didicisti, cui consequens 
 est, ut omne, quod sit, id etiam bonum esse videatur. Hoc 
 igitur modo, quicquid a bono deficit, esse desistit. Quo fit.

 

 
 
 
 ut mali desinant esse, quod fuerant - sed fuisse homines 
 adhuc ipsa humani corporis reliqua species ostentat quare 
 versi in malitiam humanam quoque amisere naturam.

cea cum ultra homines quemque provehere sola probitas 
 possit, necesse est, ut, quos ab humana condicione deiecit, 
 infra hominis meritum detrudat improbitas; evenit igitur, 
 ut, quem transformatum vitiis videas, hominem aestimare 
 non possis.

Avaritia fervet alienarum opum violentus 
 ereptor lupis similem dixeris.

Ferox atque inquies linguam 
 litigiis exercet: cani comparabis.

Insidiator occultus subnpmsse 
 fraudibus gaudet: vulpeculis exaequetur.

Irae intemperans 
 fremit: leonis animum gestare credatur.

Pavidus 
 ac fugax non metuenda formidat: cervis similis habeatur.

Segnis ac stupidus torpet: asinum vivit.

Levis atque inconstans 
 studia permutat: nihil avibus differt.

Foedis immundisque 
 libidinibus immerg-itur: sordidae suis voluptate detinetur.

Ita fit, ut qui probitate deserta homo esse desierit, \' 
 cum in divinam condicionem transire non possit, vertatur in 
 beluam.

Vela Neritii ducis

et vagas pelago rates

Eurus appulit insulae.

pulchra qua residens dea

Solis edita semine

miscet hospitibus novis

tacta carmine pocula.

Quos ut in varios modos

vertit herbipotens manus,

hunc apri facies tegit,

ille Marmaricus leo

dente crescit et unguibus;

hic lupis nuper additus,

flere dum parat, ululat,

ille tigris ut Indica,

tecta mitis obambulat.

Sed licet variis malis

numen Arcadis alitis

obsitum miserans ducem

peste solverit hospitis,

iam tamen mala remiges

ore pocula traxerant,

iam sues Cerealia

glande pabula verterant

et nihil manet integrum

voce, corpore perditis.

Sola mens stabilis super

monstra, quae patitur, gemit.

0 levem nimium manum

nec potentia gramina,

membra quae valeant licet,

corda vertere non valent!

Intus est hominum vigor

arce conditus abdita.

Haec venena potentius

detrahunt hominem sibi

dira, quae penitus meant,

nec nocentia corpori

mentis vulnere saeviunt.

Tum ego: Fateor, inquam, nec iniuria dici video vitiosos, 
 tametsi humani corporis speciem servent, in beluas 
 tamen animorum qualitate mutari; sed quorum atrox scelerataque 
 mens bonorum pernicie saevit, id ipsum eis licere 
 noluissem.

— Nec licet, inquit, uti convenienti monstrabitur 
 loco, sed tamen, si id ipsum, quod eis licere creditur, auferatur, 
 magna ex parte sceleratorum hominum poena relevetur.

Etenim quod incredibile cuiquam forte videatur, inleiiciores 
 esse necesse est malos, cum cupita. perfecerint, 
 
 quam si ea, quae cupiunt, implere non possint. Nam.

m si 
 miserum est voluisse prava,, potuisse miserius est, sine quo 
 Voluntatis misere langueret effectus.

Itaque cum sua singuliS 
 miseria sit, triplici infortunio necesse est urgueantur, 
 
 quos viaeas scelus velle posse perficere.

— Accedo, inquam, 
 sed, uti hoc infortunio cito careant patrandi sceleris possibilitate 
 deserti, vehementer exopto.

— Carebunt, inquit, 
 ocius, quam vel tu forsitan velis vel illi sese aestiment esse 
 carituros; neque enim est aliquid in tam brevibus vitae 
 metis ita serum, quod exspectare longum immortalis praesertim 
 animus putet. Quorum magna spes et excelsa.

facinorum 
 machina. repentino atque insperato saepe fine 
 destruitur, quod quidem illis miseriae modum statuit; nam 
 si nequitia miseros facit, miserior sit necesse est diuturnior 
 --nequam.

Quos infelicissimos esse iudicarem, si non eorum 
 malitiam saltem mors extrema finiret; etenim si de pravitatis 
 infortunio vera conclusimus, infinitam liquet esse 
 miseriam, quam esse constat aeternam.

— Tum ego: Mira 
 quidem, inquam., et concessu difficilis inlatio, sed his eam, 
 quae prius concessa, sunt, nimium convenire cognosco. —

Recte, inquit, aestimas, sed qui conclusioni accedere 
 durum putat, aequum est vel falsum aliquid praecessisse 
 demonstret vel collocationem propositionum non esse efficacem 
 necessariae conclusionis ostendat; alioquin concessis 
 praecedentibus nihil prorsus est, quod de inlatione causetur.

Nam hoc quoque, quod dicam, non minus mirum videatur, 
 sed ex his, quae sumpta sunt, aeque est necessarium.

— 
 Quidnam? inquam. — Feliciores, inquit, esse improbos 
 supplicia luentes, quam si eos nulla iustitiae poena.

coherceat. 
 Neque id nunc molior, quod cuivis veniat in mentem, 
 corrigi ultione pravos mores et ad rectum supplicii terrore 
 deduci, ceteris quoque exemplum esse culpanda fugiendi. 
 sed alio quodam modo infeliciores esse improbos arbitror 
 impunitos, tametsi nulla ratio correctionis, nullus respectus 
 habeatur exempli. —

Et quis erit, inquam, praeter hos alius modus? — Et 
 illa,:

Bonos, inquit, esse felices, malos vero miseros nonne 
 concessimus? — Ita est, inquam. — Si igitur, inquit, miseriae 
 cuiuspiam bonum aliquid addatur, nonne felicior est

eo, cuius pura ac solitaria sine cuiusQuam boni ammixtione 
 miseria est? — Sic, inquam, videtur. — Quid si eidem misero, 
 qui cunctis careat bonis, praeter ea, quibus miser est, malum 
 aliud fuerit adnexum, nonne multo infelicior eo censendus 
 est, cuius infortunium boni participatione relevatur?

—- 
 Quidni? inquam. — Habent igitur improbi, cum puniuntur 
 quidem, boni aliquid adnexum, poenam ipsam scilicet, quae

 

 
 
 
 ratione iustitiae bona est, idemque cum supplicio carent, 
 inest eis aliquid ulterius, mali ipsa impunitas, quam iniquitatis 
 merito malum esse confessus es.

— Negare non possum. 
 — Multo igitur infeliciores improbi sunt iniusta impunitate 
 donati quam iusta ultione puniti.

Sed puniri improbos 
 iustum, impunitos vero elabi iniquum esse manifestum 
 est. — Quis id neget?

— Sed ne illud quidem, ait, quisquam \' 
 negabit bonum esse omne, quod iustum est, contraque, quod 
 iniustum est, malum. — Liquere respondi.

Tum ego: Ista 
 quidem consequentia sunt eis, quae paulo ante conclusa 
 sunt; sed quaeso, inquam, te, nullane animarum supplicia 
 post defunctum morte corpus relinquis?

— Et magna quidem, 
 inquit, quorum alia poenali acerbitate, alia vero purgatoria 
 clementia exerceri puto, sed nunc de his disserere 
 consilium non est.

Id vero hactenus egimus, ut, quae indignissima tibi \' 
 videbatur malorum potestas, eam nullam esse cognosceres, 
 quosque impunitos querebare, videres numquam improbitatis 
 suae carere suppliciis, licentiam, quam cito finiri precabaris, 
 nec longam esse disceres infelicioremque fore, si 
 diuturnior, infelicissimam vero, si esset aeterna; post haec 
 miseriores esse improbos iniusta impunitate dimissos quam 
 iusta ultione punitos.

Cui sententiae consequens est, ut tum 
 demum gravioribus suppliciis urgueantur, cum impuniti 
 esse creduntur. —

Tum ego: Cum tuas. mauajn, rationes considero, nihil 26 
 dici verius -puto, at si ad hominum iudicia revertar, quis ille 
 est, cui haec non credenda. modo, sed saltem audienda 
 videantur? — Ita. est. inquit illa..

Nequeunt enim oculos 
 tenebris assuetos ad lucem perspicuae veritatis attollere 
 similesque avibus sunt, quarum intuitum nox inluminat, 
 dies caecat; dum enim non rerum ordinem, sed suos

 
 
 
 intuentur affectus, vel licentiam vel impunitatem scelerum putant 
 esse felicem.. )

Vide autem, quid aeterna. lex sanciat. Melionbus animum 
 conformaveris: nihil opus est iudice praemium defe-.

rente, tu te ipse excellentioribus addidisti. Studium ad 
 peiora. deflexeris: extra. ne quaesieris ultorem, tu te ipse in, 
 deteriora. trusisti, veluti, si vicibus sordidam humum caelumque-

lumque respicias, cunctis extra cessantibus ipsa cernendi 
 ratione nunc caeno, nunc sideribus interesse videaris. At 
 vulgus ista non respicit;

quid igitur, hisne accedamus, quos 
 beluis similes esse monstravimus? Quid si quis amisso 
 penitus visu ipsum etiam se habuisse oblivisceretur intuitum 
 nihilque sibi ad humanam perfectionem deesse arbitraretur,

num videntes eadem caeco putaremus? Nam ne illud quidem 
 adquiescent, quod aeque validis rationum nititur fir-

mamentis, infeliciores eos esse, qui faciant, quam q 
 patiantur iniuriam. — Vellem, inquam, has ipsas audire i 
 rationes.

— Omnem, inquit, improbum num supplicio dignum 
 negas? — Minime. — Infelices vero esse, qui sint improbi. 
 multipliciter liquet. — Ita, inquam. — Qui igitur supplicio 
 digni sunt, miseros esse non dubitas. — Convenit, inquam

— Si igitur cognitor, ait, resideres, cui supplicium inici 
 dum putares, eine qui fecisset an qui pertulisset iniuriam?

— Nec ambigo, inquam, quin perpesso satisfacerem dolore 
 facientis.

— Miserior igitur tibi iniuriae inlator quam 
 acceptor esse videretur. — Consequitur, inquam. Hac igitur 
 aliisque causis ea radice nitentibus. quod turpitudo suapte 
 natura miseros faciat, apparet inlatam cuilibet iniuriam non 
 accipientis, sed inferentis esse miseriam. —.--WI

Atqui nunc. ait, contra faciunt oratores; pro his enim 
 qui grave quid acerbumque perpessi sunt, miserationem 

 
 
 
 iudicum excitare conantur, cum magis admittentibus iustior 
 miseratio debeatur, quos non ab iratis, sed a propitiis 
 f potius miserantibusque accusatoribus ad iudicium veluti 
 aegros ad medicum duci oportebat, ut culpae morbos supplicio 
 resecarent.

Quo pacto defensorum opera vel tota 
 frigeret, vel si prodesse hominibus mallet, in accusationis 
 habitum verteretur.

Ipsi quoque improbi, si eis aliqua 
 rimula virtutem relictam fas esset aspicere vitiorumque 
 sordes poenarum cruciatibus se deposituros viderent. compensatione 
 adipiscendae probitatis nec hos cruciatus esse 
 ducerent defensorumque operam repudiarent ac se totos 
 accusatoribus iudicibusque permitterent.

Quo fLt, ut apud 
 sapientes nullus prorsus odio locus relinquatur. — nam 
 bonos quis nisi stultissimus oderit? — malos vero odisse 
 ratione caret.

Nam si uti corporum languor ita vitiositas 
 quidam est quasi morbus animorum, cum aegros corpore 
 minime dignos odio, sed potius miseratione iudicemus, 
 multo magis non insequendi, sed miserandi sunt. quorum 
 mentes omni languore atrocior urguet improbitas.

Quid tantos iuvat excitare motus

et propria fatum sollicitare manu?

Si mortem petitis, propinquat ipsa

sponte sua volucres nec remoratur equos.

Quos serpens, leo, tigris, ursus, aper

dente petunt, idem se tamen ense petunt;

an distant quia dissidentque mores,

iniustas acies et fera. bella movent

alternisque volunt perire telis?

Non est iusta satis saevitiae ratio;

vis aptam meritis vicem referre:

dilige iure bonos et miseresce malis.

Hic ego: Video, inquam, quae sit vel felicitas vel

miseria in ipsis proborum atque improborum mentis constituta. 
 Sed in hac ipsa fortuna populari non nihil boni 
 mali inesse perpendo; neque enim sapientum quisquam 
 exsul inops ignominiosusque esse malit potius quam pollens

opibus, honore reverendus, potentia validus in sua permanens 
 urbe florere. !Sic enim cianus testatiusque sapientiae 
 tractatur officium, cum in contingentes populos regentium 
 quodam modo beatitudo transfunditur, cum praesertim carcer 
 ceteraque legalium tormenta. poenarum perniciosis

potius civibus, propter quos etiam constitutae sunt, debeantur. 
 Cur haec igitur versa vice mutentur scelerumque 
 supplicia bonos premant praemia virtutum mali rapiant,

vehementer ammiror, quaeque tam iniustae confusionis 
 ratio videatur, ex te scire desidero. Minus etenim mirarer, 
 si misceri omnia fortuitis casibus crederem.

Nunc stuporem 
 meum deus rector exaggerat. Qui cum saepe bonis iucunda, 
 malis aspera contraque bonis dura tribuat, malis optata

concedat, nisi causa deprehenditur, quid est, quod a fortuitis 
 casibus differre videatur? — Nec mirum, inquit, si quid 
 ordinis ignorata. ratione temerarium confusumque credatur; 
 sed tu quamvis causam tantae dispositionis ignores, tamen, 
 quoniam bonus mundum rector temperat, recte fieri cuncta 
 ne dubites.

Si quis Arcturi sidera nescit

propinqua. summo cardine labi,

cur legat tardus plaustra. Bootes

merca.tque seras aequore flammas,

cum nimis celeres explicet ortus,

legem stupebit aetheris alti.

Palleant plenae cornua lunae

infecta metis noctis opacae,

quaeque fulgenti texerat ore,

confusa Phoebe detegat astra;

commovet gentes publicus error

lassantque crebris pulsibus aera.

Nemo miratur flamina. Cori

litus frementi tundere fluctu

nec nivis duram frigore molem

fervente Phoebi solvier aestu.

Hic enim causas cernere promptum est,

illic latentes pectora turbant,

cuncta, quae rara provehit aetas

stupetque subitis mobile vulgus;

cedat inscitiae nubilus error,

cessent profecto mira videri!

Ita est, inquam; sed cum tui muneris sit latentium 
 rerum causas evolvere velatasque caligine explicare rationes, 
 quaeso, uti, quae hinc decernas, quoniam hoc me miraculum 
 maxime perturbat, edisseras. — Tum illa.

paulisper 
 arridens: Ad rem me, inquit, omnium quaesitu maximam 
 vocas, cui vix exhausti quicquam satis sit.

Talis namque 
 materia est, ut una. dubitatione succisa innumerabiles aliae 
 velut hydrae capita. succrescant; nec ullus fuerit modus, 
 nisi quis eas vivacissimo mentis igne coerceat. in hac.

c 
 enim de providentiae simplicitate, de fati serie, de repentinis

 

 

 
 
 
 casibus, de cognitione ac praedestinatione divina, de ar-

bitrii libertate quaeri solet, quae quanti oneris sint ipse 
 perpendis. Sed quoniam haec quoque te nosse quaedam

medicinae tuae portio est, quamquam angusto limite temporis 
 saepti tamen aliquid deliberare conabimur. Quodsi te 
 musici carminis oblectamenta, delectant, hanc oportet paulisper 
 differas voluptatem, dum nexas sibi ordine contexo 
 rationes. — Ut libet, inquam.

Tunc velut ab alio orsa principio ita disseruit: Ummum 
 generatio rerum cunctusque mutabilium naturarum progressus 
 et, quicquid aliquo movetur modo, causas, ordinem.

formas ex divinae mentis stabilitate sortitur. Haec in suae 
 simplicitatis arce composita, multiplicem rebus gerendis 
 modum statuit. Qui modus cum in ipsa divinae intellegentiae 
 puritate conspicitur, providentia nominatur; cum vero 
 ad ea, quae movet atque disponit refertur, fatum a veteri-

bus appellatum est. Quae diversa esse facile liquebit, si 
 quis utriusque vim mente conspexerit; nam providentia. est 
 ipsa illa divina ratio in summo omnium principe constituta. 
 quae cuncta disponit. fatum vero inhaerens rebus mobilibus

dispositio, per Quam providentia suis quaeque nectit ordinibus. 
 Providentia namque cuncta pariter quamvis diversa, 
 quamvis infinita complectitur, fatum vero singula digerit in 
 motum locis, formis ac temporibus distributa,, ut haec tem- 25 
 poralis ordinis explicatio in divinae mentis adunata.

 

 

 
 
 
 prospectum providentia sit, eadem vero adunatio digesta atque 
 explicata temporibus fatum vocetur.

Quae licet diversa sint, alterum tamen pendet ex altero; 
 ordo namque fatalis ex providentiae simplicitate procedit.

Sicut enim artifex faciendae rei formam mente praecipiens 
 movet operis effectum et, quod simpliciter praesentarieque 
 prospexerat, per temporales ordines ducit, ita deus providentia. 
 quidem singulariter stabiliterque facienda. disponit, 
 fato vero haec ipsa, quae disposuit, multipliciter ac temporaliter 
 amministrat.

Sive igitur famulantibus quibusdam 
 providentiae divinis spiritibus fatum exercetur seu anima 
 seu tota inserviente natura seu caelestibus siderum motibus 
 seu angelica virtute seu daemonum varia sollertia, seu aliquibus 
 horum seu omnibus fatalis series texitur, illud certe 
 manifestum est immobilem simplicemque gerendarum formam 
 rerum esse providentiam, fatum vero eorum, quae 
 divina simplicitas gerenda, disposuit, mobilem nexum atque 
 ordinem temporalem.

Quo fit, ut omnia, quae fato subsunt, providentiae quoque 
 subiecta sint, cui ipsum etiam subiacet fatum, quaedam 
 vero, quae sub providentia locata sunt, fati seriem superent; 
 ea vero sunt, quae primae propinqua. divinitati stabiliter 
 fixa fatalis ordinem mobilitatis excedunt.

Nam ut orbium 
 circa. eundem cardinem sese vertentium, qui est intimus. ad 
 simplicitatem medietatis accedit ceterorumque extra locatorum 
 veluti cardo quidam, circa quem versentur, exsistit, 
 extimus vero maiore ambitu rotatus, quanto a puncti media 
 individuitate discedit, tanto amplioribus spatiis explicatur. 
 si quid vero illi se medio conectat et societ, in simplicitatem 
 cogitur diffundique ac diffluere cessat, simili ratione, quod 
 longius a prima mente discedit, maioribus fati nexibus

implicatur ac tanto aliquid fato liberum est, quanto illum 
 rerum cardinem vicinius petit. Quodsi supernae mentis hae-

serit firmitati, motu carens fati quoque supergreditur necessitatem. 
 igitur uti est ad intellectum ratiocinatio, ad id 
 quod est id quod gignitur, ad aeternitatem tempus, ad

punctum medium circulus, ita est fati series mobilis ad 
 providentiae stabilem simplicitatem. Ji.a series:; caelum ac 
 sidera movet, elementa, in se invicem temperat et alterna 
 commutatione transformat; eadem nascentia occidentiaque 
 omnia per similes fetuum seminumque renovat progressus.

Haec actus etiam fortunasque hominum indissolubili causarum 
 conexione constringit, quae cum ab immobilis providentiae-

dentiae proficiscatur exordiis, ipsas quoque immutabiles 
 esse necesse est. Ita enim res optime reguntur, si manens\'. 
 in divina mente simplicitas indeclinabilem causarum ordinem 
 promat, hic vero ordo res mutabiles et alioquin temere 
 fluituras propria incommutabilitate coherceat.

Quo fit, ut, tametsi vobis hunc ordinem minime considerare 
 valentibus confusa omnia perturbataque videantur, 
 nihilo minus tamen suus modus ad bonum dirigens cuncta.

disponat. Nihil est enim, quod mali causa ne ab ipsis qu*\' 
 dem improbis fiat; quos, ut uberrime demonstratum est. 
 bonum quaerentes pravus error avertit, nedum ordo de

summi boni cardine proficiens a suo quoquam deSecta.exordio. 
 Quae vero, inquies, potest ulla iniquior esse confusio, 
 quam ut bonis tum adversa.

tum DrosDera, malis etiam 
 tum optata. tum odiosa. contingant? Num igitur ea mentis 
 integritate homines degunt, ut, quos probos improbosve 
 censuerunt, eos quoque, uti existimant, esse necesse sit.

Atqui in hoc hominum iudicia, depugnant et, quos alii praemio, 
 alii supplicio dignos arbitrantur.

oed concedamus, ut aliquis possit bonos malosque discernere; 
 num igitur poterit intueri illam intimam temperiem, 
 velut in corporibus dici solet, animorum?

Non enim 
 dissimile est miraculum nescienti, cur sanis corporibus his 
 quidem dulcia, illis vero amara conveniant, cur aegri etiam 
 quidam lenibus, quidam vero acribus adiuvantur.

At hoc 
 medicus, qui sanitatis ipsius atque aegritudinis modum 
 temperamentumque dinoscit, minime miratur.

Quid vero 
 a-iiud animorum salus videtur esse quam probitas, quid 
 aegritudo quam vitia, quis autem alius vel servator bonorum 
 vel malorum depulsor quam rector ac medicator mentium 
 ..

wub:- Qui cum ex alta providentiae specula respexit, quid 
 unicuique conveniat, agnoscit et, quod convenire novit, 
 accommodat.

Hic iam 6t illud fatalis ordinis insigne miracuium, 
 cum ab sciente geritur, quod stupeant ignorantes.

..Nam ut pauca, quae ratio valet humana, de divina proluncntate 
 perstringam, de hoc, quem tu iustissimum et aequi 
 servantissimum putas, omnia scienti providentiae diversum 
 videtur.

Et victricem quidem causam dis, victam vero 
 Catoni placuisse familiaris noster Lucanus ammonuit.

Hic 
 igitur quicquid citra. spem videas geri, rebus quidem rectus 
 ordo est, opinioni vero tuae perversa confusio.

Sed sit ; 
 aliquis ita bene moratus, ut de eo divinum iudicium pariter 
 humanumque consentiat, sed est animi viribus infirmus, cui 
 si quid eveniat adversi, desinet colere forsitan innocentiam, 
 per quam non potuit retinere fortunam.

Parcit itaque sapiens 
 dispensatio ei, quem deteriorem facere possit

adversis, ne, cui non convenit, laborare patiatur. Est alius 
 cunctis virtutibus absolutus sanctusque ac deo proximus;

hunc contingi quibuslibet adversis nefas providentia iudicat 
 adeo, ut ne corporeis quidem morbis agitari sinat. Nam 
 ut quidam me quoque excellentior: 

 
 ἀνδϱὸς δὴ ἱεϱοῦ δέμας αἰϑέϱες οἰϰοδόμησαν .

Fit autem saepe, uti bonis summa rerum regenda.

deiera.tur, 
 ut exuberans retundatur improbitas. Aliis mixta 
 quaedam pro a.nimorum qualitate distribuit, quosdam ... 
 remordet, ne longa, felicitate luxurient, alios duris (sinit)

agitari, ut virtutes animi patientiae usu atque exercitatione 
 confirment. Alii plus aequo metuunt, quod ferre possunt, 
 alii plus aequo despiciunt, quod ferre non possunt;

hos in 
 experimentum sui tristibus ducit. Nonnulli venerandum 
 saeculi nomen gloriosae pretio mortis emerunt, quidam suppliciis 
 inexpugnabiles exemplum ceteris praetulerunt invictam 
 malis esse virtutem; quae quam recte atque dispo-

site et ex eorum bono, quibus accedere videntur, Rant, nulla 
 dubitatio est.

Nam illud quoque, quod improbis nunc tristia., 
 nunc optata. proveniunt, ex eisdem ducitur causis. Ac de 
 tristibus quidem nemo miratur, quod eos malo meritos 
 omnes existimant — quorum quidem supplicia. tum ceteros

 

 
 
 
 ab sceleribus deterrent, tum ipsos, quibus invehuntur, emendant 
 — laeta vero magnum bonis argumentum loquuntur, 
 quid de huius modi felicitate debeant iudicare, quam famulari- 
 
 lari saepe improbis cernant.

In qua re illud etiam dispensari 
 credo, quod est forsitan alicuius tam praeceps atque 
 importuna natura, ut eum in scelera potius exacerbare possit 
 rei familiaris inopia; huius morbo providentia collatae pecuniae 
 remedio medetur.

Hic foedatam probris conscientiam 
 spectans et se cum fortuna sua comparans forsitan pertimescit, 
 ne, cuius ei iucundus usus est., sit tristis amissio; 
 mutabit igitur mores ac, dum fortunam metuit amittere, 
 nequitiam derelinquit.

Alios in cladem meritam praecipitavit 
 indigne acta felicitas, quibusdam permissum puniendi 
 ius, ut exercitii bonis et malis esset causa supplicii.

Nam 
 ut probis atque improbis nullum foedus est, ita ipsi inter 
 se improbi nequeunt convenire.

Quidni, cum a semet ipsis 
 discerpentibus conscientiam vitiis quisque dissentiat faciantque 
 saepe, quae, cum gesserint, non fuisse gerenda, decernant?

Ex quo saepe summa illa. providentia, protulit insigne 
 miraculum, ut malos mali bonos facerent.

Nam dum iniqua 
 sibi a pessimis quidam perpeti videntur, noxiorum odio 
 flagrantes ad virtutis frugem rediere, dum se eis dissimiles 
 student esse, quos oderant. Sola est enim divina.

vis, cui 
 mala. quoque bona. sint, cum eis competenter utendo a.Iiemus 
 boni elicit effectum. Ordo enim quidam cuncta.

eomplectitur. 
 ut, quod adsignata ordinis ratione decesserit, hoc 
 licet in alium, tamen ordinem relabatur, ne quid in regno 
 providentiae liceat temeritati.

Ἀργαλέον δέ με ταῦτα θεὸν ὣς πάντ\' ἀγορεύειν .



Neque enim fas est homini cunctas divinae operae machinas 
 vel ingenio comprehendere vel explicare sermone. Hoc 
 tantum perspexisse sufficiat, quod naturarum omnium proditor 
 deus idem ad bonum dirigens cuncta disponat dumque 
 ea, quae protulit in sui similitudinem, retinere festinat,

malum omne de rei publicae suae terminis per fatalis seriem 
 necessitatis eliminet. Quo fit, ut, quae in terris abundare

creduntur, si disponentem providentiam spectes, nihil usquam 
 mali esse perpendas. Sed video te iam dudum et 
 pondere quaestionis oneratum et rationis prolixitate fatiga-tum 
 aliquam carminis exspectare dulcedinem; accipe igitur 
 haustum, quo refectus firmior in ulteriora contendas.

Si vis celsi iura, Tonantis

pura sollers cernere mente,

aspice summi culmina caeli;

illic iusto foedere rerum

veterem servant sidera pacem.

Non sol rutilo concitus igne

gelidum Phoebes impedit axem

nec, quae summo vertice mundi

flectit rapidos Ursa. meatus,

numquam occiduo lota profundo,

cetera cernens sidera mergi

cupit Oceano tinguere flammas;

semper vicibus temporis aequis

Vesper seras nuntiat umbras

revehitque diem Lucifer almum.

Sic aeternos reficit cursus

alternus amor, sic astrigeris

bellum discors exsulat oris.

Haec concordia temperat aequis

elementa modis, ut pugnantia

vicibus cedant humida siccis

iungantque fidem frigora flammis,

pendulus ignis surgat in altum

terraeque graves pondere sidant.

His de causis vere tepenti

spirat florifer annus odores,

aestas cererem fervida. siccat,

remeat pomis gravis autumnus,

hiemem defluus inrigat imber.

Haec temperies alit ac profert,

quicquid vitam spirat in orbe;

eadem rapiens condit et aufert

obitu mergens orta. supremo.

Sedet interea conditor altus

rerumque regens flectit habenas

rex et dominus, fons et origo,

lex et sapiens arbiter aequi,

et, quae motu concitat ire,

sistit retrahens ac vaga firmat;

nam nisi rectos revocans itus

flexos iterum cogat in orbes,

quae nunc stabilis continet ordo,

dissaepta suo fonte fatiscant.

Hic est cunctis communis amor

repetuntque boni fine teneri,

quia non aliter durare queant,

nisi converso rursus amore

refluant causae, quae dedit esse.

Iamne igitur vides, quid haec omnia, quae diximus,

consequatur? — Quidnam? inquam. — Omnem, inquit, 
 bonam prorsus esse fortunam.

— Et qui id, inquam, fieri 
 potest? — Attende, inquit. Cum omnis fortuna vel iucunda. 
 -vel aspera, tum remunerandi exercendive bonos, tum puniendi 
 corrigendive improbos causa deferatur, omnis bona,

quam vel iustam constat esse vel utilem. — Nimis quidem, 
 inquam, vera ratio et, si quam paulo ante docuisti providentiam 
 fatumve considerem firmis viribus nixa sententia.



Sed eam si placet, inter eas, quas inopinabiles paulo ante 
 posuisti, numeremus. — Qui? inquit. — Quia. id hominum

sermo communis usurpat et quidem crebro quorundam 
 malam esse fortunam. — Visne igitur, inquit, paulisper 
 vulgi sermonibus accedamus, ne nimium velut ab humanitatis 
 usu recessisse videamur?

— Ut placet, inquam. — 
 Nonne igitur bonum censes esse, quod prodest?

— ita, est, 
 inquam.

— Quae vero aut exercet aut corrigit, prodest. - 
 Fateor, inquam. — Bona, igitur? — Quidni? — Sed haec 
 eorum est, qui vel in virtute positi contra aspera bellum 
 gerunt vel a vitiis declinantes virtutis iter arripiunt.

— 
 Negare, inquam, nequeo. — Quid vero iucunda, quae in 
 praemium tribuitur bonis, num vulgus malam esse decernit? 
 — Nequaquam, verum uti est.

ita QUoque esse optimam 
 censet.

— Quid reliqua., quae cum sit aspera, iusto supplicio 
 malos cohercet, num bonam populus putat? — Immo omnium, 
 inquam, quae excogitari possunt.

iudicat esse miserrimam. 
 — Vide igitur, ne opinionem populi sequentes

 

 
 
 
 quiddam valde inopinabile confecerimus. — Quid? inquam. —

Ex his enim, ait, quae concessa sunt, evenit eorum quidem, 
 qui vel sunt vel in possessione vel in provectu vel in adeptione 
 virtutis, omnem, quaecumque sit, bonam, in improbitate 
 vero manentibus omnem pessimam esse fortunam. — 
 Hoc, inquam, verum est, tametsi nemo audeat confiteri.

—

Quare, inquit, ita vir sapiens moleste ferre non debet, quotiens 
 in fortunae certamen adducitur, ut virum fortem non 
 decet indignari, quotiens increpuit bellicus tumultus.

Utrique 
 enim huic quidem gloriae propagandae, illi vero conformandae 
 sapientiae difficultas ipsa materia est.

hx quo 
 etiam virtus vocatur, quod suis viribus nitens non superetur 
 adversis; neque enim vos in provectu positi virtutis diffluere 
 deliciis et emarcescere voluptate venistis.

Proelium 
 cum omni fortuna animis acre conseritis, ne vos aut tristis 
 opprimat aut iucunda corrumpat.

Firmis medium viribus 
 occupate; quicquid aut infra subsistit aut ultra. progreditur, 
 habet contemptum felicitatis, non habet praemium laboris.

In vestra enim situm manu, qualem vobis fortunam formare 
 malitis; omnis enim, quae videtur aspera, nisi aut exercet 
 aut corrigit, punit.

Bella bis quinis operatus annis

ultor Atrides Phrygiae ruinis

fratris amissos thalamos piavit.

Ille dum Graiae dare vela classi

optat et ventos redimit cruore,

exuit patrem miserumque tristis

foederat natae iugulum sacerdos.

Flevit amissos Ithacus sodales,

quos ferus vasto recubans in antro

mersit immani Polyphemus alvo;

sed tamen caeco furibundus ore

gaudium maestis lacrimis rependit.

Herculem duri celebrant labores,

ille Centauros domuit superbos,

abstulit saevo spolium leoni

fixit et certis volucres sagittis,

poma. cernenti rapuit draconi

aureo laevam gravior metallo,

Cerberum traxit triplici catena.

Victor immitem posuisse fertur

pabulum saevis dominum quadrigis.

Hydra combusto periit veneno,

fronte turpatus Achelous amnis

ora demersit pudibunda ripis.

Stravit Antaeum Libycis harenis,

Cacus Euandri satiavit iras,

quosque pressurus foret altus orbis,

sa-etiger spumis umeros notavit.

Ultimus caelum labor inreflexo

sustulit collo pretiumque rursus

ultimi caelum meruit laboris.

Ite nunc, fortes, ubi celsa magni

ducit exempli via. Cur inertes

terga nudatis? Superata tellus

sidera donat.

Dixerat orationisque cursum ad alia quaedam tractanda. 
 atque expedienda, vertebat.

Tum ego: Recta quidem, 
 inquam, exhortatio tuaque prorsus auctoritate dignissima, 
 sed quod tu dudum de providentia quaestionem pluribus 
 aliis implicitam esse dixisti, re experior.

Quaero enim, an 
 esse aliquid omnino et quidnam esse casum arbitrere. — 
 Tum illa:

festmo, inquit, debitum promissionis absolvere 
 viamque tibi, qua patriam reveharis, aperire.

Haec autem 
 etsi perutilia cognitu, tamen a propositi nostri tramite paulisper 
 aversa sunt verendumque est, ne deviis fatigatus ad 
 emetiendum rectum iter sufficere non possis.

— Ne id, inquam, 
 prorsus vereare; nam quietis mihi loco fuerit ea, quibus 
 maxime delector, agnoscere.

Simul, cum omne disputatioms 
 tuae latus indubitata fide constiterit, nihil de 
 sequentibus ambigatur.

Tum illa: Morem, inquit, geram tibi, simulque sic orsa 
 est: Si quidem, inquit, aliquis eventum temerario motu 
 nullaque causarum conexione productum casum esse definiat, 
 nihil omnino casum esse confirmo et praeter subiectae 
 rei significationem inanem prorsus vocem esse decerno; quis 
 enim cohercente in ordinem cuncta deo locus esse ullus 
 temeritati reliquus potest?

Nam nihil ex nihilo exsistere 
 vera sententia est, cui nemo umquam veterum refragatus

 

 

 

 
 
 
 est, quamquam id illi non de operante principio, sed de

materiali subiecto hoc omnium de natura rationum quasi 
 quoddam iecerint fundamentum. At si nullis ex causis aliquid 
 oriatur, id de nihilo ortum esse videbitur; quodsi hoc 
 fieri nequit, ne casum quidem huius modi esse possibile est, 
 qualem paulo ante definivimus. —

Quid igitur, inquam, nihilne est, quod vel casus vei luituitum 
 iure appellari queat?

An est aliquid, tametsi vulgus 
 lateat, cui vocabula. ista conveniant? — Aristoteles men= 
 id, inquit, in Physicis et brevi et veri propinqua, ratione de-

finivit. — Quonam, inquam, modo? — Quotiens, ait, aliquid 
 cuiuspiam rei gratia geritur aliudque quibusdam de causis. 
 quam quod intendebatur, obtingit, casus vocatur, ut si quis 
 colendi agri causa fodiens humum defossi auri pondus m- <

veniat. Hoc igitur fortuito quidem creditur accidisse, verum 
 non de nihilo est; nam proprias causas habet, quarum inprovisus 
 inopinatusque concursus casum videtur operatus.

Nam nisi cultor agri humum foderet, nisi eo loci pecuniam

suam depositor obruisset, aurum non esset inventum. Hae 
 sunt igitur fortuiti causae compendii, quod ex obviis sibi 
 et confluentibus causis. non ex gerentis intentione provenit.

Neque enim vel qui aurum obruit vel qui agrum exercuit,

ut ea pecunia repperiretur, intendit, sed, uti dixi, quo ille 
 obruit. hunc fodisse convenit atque concurrit. Licet igitur

definire casum esse inopinatum ex confluentibus causis in 
 his, quae ob aliquid geruntur, eventum. Concurrere vero 
 atque confluere causas facit ordo ille inevitabili conexione 
 procedens, qui de providentiae fonte descendens cuncta suis 
 locis temporibusque disponit.

Rupis Achaemeniae scopulis, ubi versa sequentum

pectoribus figit spicula pugna. fugax,

Tigris et Euphrates uno se fonte resolvunt

et mox abiunctis dissociantur aquis.

Si coeant cursumque iterum revocentur in unum,

confluat, alterni quod trahit unda vadi,

convenient puppes et vulsi flumine trunci

mixtaque fortuitos implicet unda modos;

quos tamen ipsa vagos terrae declivia casus

gurgitis et lapsi defluus ordo regit.

Sic, quae permissis fluitare videtur habenis,

fors patitur frenos ipsaque lege meat.

Animadverto., inquam, idque, uti tu dicis, ita esse 
 consentio.

Sed in hac haerentium sibi serie causarum estne 
 ulla nostri arbitrii libertas an ipsos quoque humanorum 
 motus animorum fatalis catena constringit?

— Est, inquit; 
 neque enim fuerit ulla. rationalis natura, quin eidem libertas 
 adsit arbitrii.

Nam quod ratione uti naturaliter potest, id 
 habet iudicium, quo quidque discernat; per se igitur fugienda 
 optandave dinoscit.

Quod vero quis optandum esse 
 iudicat, petit; refugit vero, quod aestimat esse fugiendum.

Quare, quibus in ipsis inest ratio, inest etiam volendi nolentuque 
 libertas, sed hanc non in omnibus aequam esse constituo.

Nam supernis divinisque substantiis et perspicax 
 iudicium et incorrupta voluntas et efficax optatorum praesto 
 est potestas.

Humanas vero animas liberiores quidem esse 
 necesse est, cum se in mentis divinae speculatione conservant, 
 minus vero, cum dilabuntur ad corpora. minusque 
 servitus, cum terrenis artubus colligantur.

Extrema, vero est 
 30 servitus, cum vitiis deditae rationis propriae possessione

ceciderunt. Nam ubi oculos a summae luce veritatis ad 
 inferiora, et tenebrosa deiecerint, mox inscitiae nube caligant, 
 perniciosis turbantur affectibus, quibus accedendo

consentiendoque, quam invexere sibi, adiuvant servitutem 
 et sunt quodam modo propria, libertate captivae. Quae 
 tamen ille ab aeterno cuncta prospiciens providentiae cernit 
 intuitus et suis quaeque meritis praedestinata disponit.

Πάντ\' ἐφορᾶν καὶ πάντ\' ἐπακούειν

puro clarum lumine Phoebum

melliflui canit oris Homerus,

qui tamen intima viscera terrae

non valet aut pelagi radiorum

infirma perrumpere luce.

Haud sic magni conditor orbis;

huic ex alto cuncta tuenti

nulla terrae mole resistunt,

non nox atris nubibus obstat

Quae sint, quae fuerint veniantque,

uno mentis cernit in ictu;

quem, quia respicit omnia solus,

verum possis dicere solem.



Tum ego: En, inquam, difficiliore rursus ambiguitate 
 confundor.

— Quaenam, inquit, ista est? lam enim, quibus 
 perturbere, coniecto. — Nimium, inquam, adversari ac re-!5 
 pugnare videtur praenoscere universa. deum et esse ullum

 

 
 
 
 libertatis arbitrium.

Nam si cuncta prospicit deus neQue 
 falli ullo modo potest, evenire necesse est, quod providentia. 
 futurum esse praeviderit.

Quare si ab aeterno non facta, 
 hominum modo, sed etiam consilia, voluntatesque praenoscit, 
 nulla erit arbitrii libertas; neque enim vel factum aliud 
 ullum vel quaelibet exsistere poterit voluntas, nisi quam 
 nescia falli providentia, divina praesenserit.

Nam si aliorsum, 
 quam provisae sunt, detorqueri valent, non iam erit 
 futuri firma praescientia, sed opinio potius incerta, quod 
 de deo credere nefas iudico.

Neque enim illam probo rationem, qua se quidam credunt 
 hunc quaestionis nodum posse dissolvere.

Aiunt enim 
 non ideo quid esse eventurum, quoniam id providentia futurum 
 esse prospexerit, sed e contrario potius, quoniam 
 quid futurum est, id divinam providentiam latere non posse 
 eoque modo necessarium hoc in contrariam relabi partem.

Neque enim necesse esse contingere, quae providentur, sed 
 necesse esse, quae futura sunt, provideri, quasi vero, quae 
 cuius rei causa sit, praescientiane futurorum necessitatis 
 an futurorum necessitas providentiae, laboretur ac non illud 
 demonstrare nitamur, quoquo modo sese habeat ordo causarum, 
 necessarium esse eventum praescitarum rerum, etiam 
 si praescientia futuris rebus eveniendi necessitatem non 
 videatur inferre.

Etenim si quispiam sedeat, opinionem, quae eum sedere 
 coniectat, veram esse necesse est atque e converso rursus, 
 si de quopiam vera sit opinio, quoniam sedet, eum sedere 
 necesse est.

In utroque igitur necessitas inest, in hoc quiuem 
 sedendi, at vero in altero veritatis.

Sed non idcirco 
 quisque sedet, quoniam vera est opinio, sed haec potius 
 vera est, quoniam quempiam sedere praecessit.

Ita cum 

 

 
 
 
 causa veritatis ex altera parte procedat, inest tamen communis 
 in utraque necessitas.

Similia de providentia futurisque rebus ratiocinari patet; 
 nam etiam si idcirco, quoniam futura sunt, providentur, 
 non vero ideo, quoniam providentur, eveniunt, nihilo minus 
 tamen a deo vel ventura provideri vel provisa necesse est

evenire provisa, quod ad perimendam arbitrii libertatem 
 solum satis est. lam vero quam praeposterum est, ut aeter-

nae praescientiae temporalium rerum eventus causa esse 
 dicatur! Quid est autem aliud arbitrari ideo deum futura,

quoniam sunt eventura, providere, quam putare, quae olim 
 acciderunt, causam summae illius esse providentiae? Ad 
 haec sicuti, cum quid esse scio, id ipsum esse necesse est, 
 ita, cum quid futurum novi, id ipsum futurum esse necesse 
 est; sic ut igitur, ut eventus praescitae rei nequeat evitari.

Postremo si quid aliquis aliorsum, atque sese res habet,

existimet, id non modo scientia non est, sed est opinio fallax 
 ab scientiae veritate longe diversa. Quare si quid ita futu-

rum est, ut eius certus ac necessarius non sit eventus, id 
 eventurum esse praesciri qui poterit? Sicut enim scientia 
 ipsa impermixta.

est falsitati. ita id, quod ab ea concipitur, 
 esse aliter, atque concipitur, nequit. Ea, namque causa est, 
 cur mendacio scientia. careat, quod se ita rem quamque 
 habere necesse est, uti eam sese habere scientia comprehendit.

Quid igitur, quonam modo deus haec incerta. futura 
 praenoscit?

Nam si inevitabiliter eventura. censet, quae

etiam non evenire possibile est, fallitur, quod non sentire 
 modo nefas est, sed etiam voce proferre. At si ita, uti sunt, 
 ita ea futura esse decernit, ut aeque vel fieri ea vel non 
 fieri posse cognoscat, quae est haec praescientia, quae nihil 

 
 
 
 certum, nihil stabile comprehendit?

Aut quid hoc refert 
 vaticinio illo ridiculo Tiresiae 
 
 Quicquid dicam, aut erit aut non ?

Quid etiam divina providentia humana opinione praestiterit, 
 si uti homines incerta, iudicat, quorum est incertus eventus?

Quodsi apud illum rerum omnium certissimum fontem nihil 
 incerti esse potest, certus eorum est eventus, quae futura 
 firmiter ille praescierit.

Quare nulla est humanis consiliis actionibusque libertas, 
 quas divina mens sine falsitatis errore cuncta prospiciens 
 ad unum alligat et constringit eventum.

Quo semel recepto 
 quantus occasus humanarum rerum consequatur, liquet.

Frustra enim bonis malisque praemia, poenaeve proponuntur, 
 quae nullus meruit liber ac voluntarius motus animorum.

Idque omnium videbitur iniquissimum, quod nunc aequissimum 
 iudicatur, vel puniri improbos vel remunerari probos, 
 quos ad alterutrum non propria mittit voluntas, sed futuri 
 cogit certa, necessitas. Nec vitia, igitur nec virtut.

es quicquam 
 fuerint, sed omnium meritorum potius mixta. atque 
 indiscreta. confusio, quoque nihil sceleratius excogitari 
 potest, cum ex providentia rerum omnis ordo ducatur nihilque 
 consiliis liceat humanis, St, ut vitia, quoque nostra ad 
 bonorum omnium referantur auctorem.

Igitur nec sperandi 
 aliquid nec deprecandi ulla ratio est; quid enim vel speret 
 quisque vel etiam deprecetur, quando optanda omnia. series 
 indeflexa conectit?

Auferetur igitur unicum illud inter homines deumque : 
 commercium sperandi scilicet ac deprecandi, si quidem 
 iustae humilitatis pretio inaestimabilem vicem divinae gratiae 
 promeremur, qui solus modus est, quo cum deo colloqui

 

 

 

 

 
 
 
 homines posse videantur illique inaccessae luci prius quoque, 
 quam impetrent, ipsa, supplicandi ratione coniungi.

Quae si recepta. futurorum necessitate nihil virium habere

credantur, quid erit, quo summo illi rerum principi conecti 
 atque adhaerere possimus? Quare necesse erit humanum 
 genus, uti paulo ante cantabas, dissaeptum atque disiunctum 
 suo fonte fatiscere.

Quaenam discors foedera rerum

causa resolvit? Quis tanta deus

veris statuit bella duobus,

ut, quae carptim singula constent,

eadem nolint mixta iugari?

An nulla est discordia. veris

semperque sibi certa cohaerent,

sed mens caecis obruta membris

nequit oppressi luminis igne

rerum tenues noscere nexus

Sed cur tanto flagrat amore

veri tectas reperire notas?

Scitne, quod appetit anxia nosse?

Sed quis nota scire laborat?

At si nescit, quid caeca petit?

Quis enim quicquam nescius optet

aut quis valeat nescita sequi

quove inveniat? Quis reppertam

queat ignarus noscere formam?

An, cum mentem cerneret altam,

pariter summam et singula norat?

Nunc membrorum condita nube

non in totum est oblita sui

summamque tenet singula. perdens.

Igitur quisquis vera requirit,

neutro est habitu; nam neque novit

nec penitus tamen omnia nescit,

sed, quam retinens meminit, summam

consulit alte visa, retractans,

ut servatis queat oblitas

addere partes.

Tum illa: Vetus, inquit, haec est de providentia 
 querela M.que Tullio, cum divinationem distribuit, vehementer 
 agitata tibique ipsi res diu prorsus multumque quaesita, 
 sed haudquaquam ab ullo vestrum hactenus satis diligenter 
 ac firmiter expedita.

Cuius caliginis causa est, quod 
 humanae ratiocinationis motus ad divinae praescientiae 
 simplicitatem non potest ammoveri, quae si ullo modo cogitari 
 queat, nihil prorsus relinquetur ambigui.

Quod ita 
 demum patefacere atque expedire temptabo, si prius ea,, 
 quibus moveris, expendero.

Quaero enim, cur illam solventium 
 rationem minus efficacem putes, quae quia praescientiam 
 non esse futuris rebus causam necessitatis existimat, 
 nihil impediri praescientia arbitrii libertatem putat.

Num 
 enim tu aliunde argumentum futurorum necessitatis trahis, 
 nisi quod ea, quae praesciuntur, non evenire non possunt?

Si igitur praenotio nullam futuris rebus adicit necessitatem, 
 quod tu etiam paulo ante fatebare, quid est, quod voluntarii 
 exitus rerum ad certum cogantur eventum?

Etenim positionis gratia, ut, quid consequatur, advertas, 
 statuamus nullam esse praescientiam.

Num iaritur, quantum 
 ad hoc attinet, quae ex a.rbitrio veniunt, ad necessitatem

cogantur? — Minime. — Statuamus iterum esse, sed nihil 
 rebus necessitatis iniungere;

manebit, ut opinor, eadem 
 voluntatis integra, atque absoluta libertas. Sed praescientia,

inquies, tametsi futuris eveniendi necessitas non est, signum 
 tamen est necessario ea esse ventura. Hoc igitur modo, 
 etiam si praecognitio non fuisset, necessarios futurorum 
 exitus esse constaret;

omne etenim signum tantum, quid sit, 
 ostendit, non vero efficit, quod designat. Quare demonstrandum 
 prius est nihil non ex necessitate contingere, ut pra.enotionem 
 signum esse huius necessitatis appareat; alioquin 
 si haec nulla est, ne illa.

quidem eius rei signum poterit esse, 
 quae non est. lam vero probationem firma ratione subnixam 
 constat non ex signis neque petitis extrinsecus argumentis, 
 sed ex convenientibus necessariisque causis esse 
 ducendam.

Sed qui fieri potest, ut ea non proveniant, quae futura 
 esse providentur? Quasi vero nos ea, quae providentia. 
 futura esse praenoscit, non esse eventura credamus ac non

illud potius arbitremur, licet eveniant, nihil tamen, ut evenirent, 
 sui natura necessitatis habuisse. Quod hinc facile 
 perpendas licebit; plura etenim, dum fiunt, subiecta. oculis 
 intuemur, ut ea, quae in quadrigis moderandis atque flectendis 
 facere spectantur aurigae, atque ad hunc modum cetera.

Num igitur quicquam illorum ita fieri necessitas ulla compellit?

— Minime; frustra enim esset artis effectus, si omnia 
 coacta moverentur. — Quae igitur, cum fiunt, carent 
 exsistendi necessitate.

eadem. nrins nnam fiant. sine necessitate 
 futura sunt.

Quare sunt quaedam eventura, quorum 
 exitus ab omni necessitate sit absolutus. Nam illud quidem 
 nullum arbitror esse dicturum, quod, quae nunc fiunt, prius 
 quam fierent, eventura non fuerint:

haec isritur etiam praecognita 
 liberos habent eventus. Nam sicut scientia. praesentium 
 rerum nihil his, quae fiunt, ita praescientia futuro- 

 
 
 
 rum nihil his, quae ventura sunt, necessitatis importat.

Sed 
 hoc, inquis, ipsum dubitatur, an earum rerum, quae necessarios 
 exitus non habent, ulla possit esse praenotio.

Dissonare 
 etenim videntur putasque, si praevidea.ntur, consequi 
 necessitatem, si necessitas desit, minime praesciri nihilque 
 scientia comprehendi posse nisi certum.

Quodsi, quae incerti 
 sunt exitus, ea quasi certa. providentur, opinionis id 
 esse caliginem, non scientiae veritatem; aliter enim, ac sese 
 res habeat, arbitrari ab integritate scientiae credis esse 
 mersum.

Cuius errorts causa est, quod omnia, quae quisque 
 novit, ex ipsorum tantum vi atque natura cognosci 
 aestimat, quae sciuntur.

Quod totum contra est; omne enim, 
 quod cognoscitur, non secundum sui vim, sed secundum 
 cognoscentium potius comprehenditur facultatem.

Nam, 
 ut hoc brevi liqueat exemplo, eandem corporis rotunditatem 
 aliter visus, aliter tactus agnoscit; ille eminus manens totum 
 simul iactis radiis intuetur, hic vero cohaerens orbi atque 
 coniunctus circa ipsum motus ambitum rotunditatem partibus 
 comprehendit.

Ipsum quoque hominem aliter sensus, aliter imaginatio, 
 aliter ratio. aliter intellegentia, contuetur.

Sensus enim 
 figuram in subiecta materia constitutam, imaginatio vero 
 solam sine materia iudicat figuram.

Ratio vero hanc quoque 
 transcendit speciemque ipsam, quae singularibus inest, 
 universali consideratione perpendit.

Intellegentiae vero 
 celsior oculus exsistit; supergressa. namque universitatis 
 ambitum ipsam illam simplicem formam pura mentis acie 
 contuetur.

In quo illud maxime considerandum est: nam 
 superior comprehendendi vis amplectitur inferiorem,

inferior vero ad superiorem nullo modo consurgit. Neque enim 
 sensus aliquid extra materiam valet vel universales species 
 imaginatio contuetur vel ratio capit simplicem formam, sed 
 intellegentia quasi desuper spectans concepta forma, quae

subsunt, etiam cuncta diiudicat, sed eo modo, quo formam 
 ipsam, quae nulli alii nota esse poterat, comprehendit. Nam 
 et rationis universum et imaginationis figuram et materiale 
 sensibile cognoscit nec ratione utens nec imaginatione nec

sensibus, sed illo uno ictu mentis formaliter, ut ita dicam, 
 cuncta prospiciens. Ratio quoque, cum quid universale 
 respicit, nec imaginatione nec sensibus utens imaginabilia.

vel sensibilia comprehendit. Haec est enim, quae conceptionis 
 suae universale ita definit:

homo est animal bipes rationale. 
 Quae cum universalis notio sit, tum imaginabilem 
 sensibilemque esse rem nullus ignorat, quod illa non imaginatione 
 vel sensu, sed in rationali conceptione considerat.

Imaginatio quoque. tametsi ex sensibus visendi formandique 
 figuras sumpsit exordium, sensu tamen absente sensibilia 
 quaeque collustrat non sensibili.

sed imaginaria ratione 
 iudicandi. Videsne igitur, ut in cognoscendo cuncta sua 
 potius facultate quam eorum, quae cognoscuntur, utantur?

Neque id iniuria; nam cum omne iudicium iudicantis actus 
 exsistat, necesse est, ut suam quisque operam non ex aliena. 
 sed ex propria potestate perficiat.

Quondam Porticus attulit

obscuros nimium senes,

qui sensus et imagines

e corporibus extimis

credant mentibus imprimi,

ut quondam celeri stilo

mos est aequore paginae,

quae nullas habeat notas,

pressas figere litteras.

Sed mens si propriis vigens

nihil motibus explicat,

sed tantum patiens iacet

notis subdita corporum

cassasque in speculi vicem

rerum reddit imagines,

unde haec sic animis viget

cernens omnia notio?

Quae vis singula. perspicit

aut quae cognita, dividit?

Quae divisa recolligit

alternumque legens iter.

nunc summis caput inserit,

nunc decedit in infima,

tum sese referens sibi

veris falsa redarguit?

Haec est efficiens magis

longe causa potentior,

quam quae materiae modo

impressas patitur notas.

Praecedit tamen excitans

ac vires animi movens

vivo in corpore passio,

cum vel lux oculos ferit

vel vox auribus instrepit.

Tum mentis vigor excitus,

quas intus species tenet

ad motus similes vocans

notis applicat exteris

introrsumque reconditis

formis miscet imagines.

Quodsi in corporibus sentiendis, quamvis afficiant 
 instrumenta sensuum forinsecus obiectae qualitates animique 
 agentis vigorem passio corporis antecedat, quae in se 
 actum mentis provocet excitetque interim quiescentes intrinsecus 
 formas, si in sentiendis, inquam, corporibus animus 
 non passione insignitur, sed ex sua vi subiectam corpori 
 iudicat passionem, quanto magis ea, quae cunctis corporum 
 affectionibus absoluta, sunt, in discernendo non

obiecta extrinsecus sequuntur, sed actum suae mentis expediunt!

Hac itaque ratione multiplices cognitiones diversis 
 ac differentibus cessere substantiis. Sensus enim solus 
 cunctis aliis cognitionibus destitutus immobilibus animantibus 
 cessit, quales sunt conchae maris quaeque alia saxis 
 haerentia nutriuntur; imaginatio vero mobilibus beluis,

quibus iam inesse fugiendi appetendive aliquis videtur 
 affectus. Ratio vero humani tantum generis est sicut intellegentia 
 sola. divini; quo ut, ut ea notitia ceteris praestet, 
 quae suapte natura non modo proprium, sed ceterarum quoque 
 notitiarum subiecta cognoscit.

Quid igitur, si ratiocinationi sensus imaginatioque refragentur 
 nihil esse illud universale dicentes.

Quod sese intueri 
 ratio putet? Quod enim sensibile vel imaginabile est, id 
 universum esse non posse, aut igitur rationis verum esse 
 iudicium nec quicquam esse sensibile aut, quoniam sibi 
 notum sit plura sensibus et imaginationi esse subiecta, inanem 
 conceptionem esse rationis.

quae, auod sensibile sit 
 ac singulare, quasi quiddam universale consideret. Ad haec, 
 si ratio contra respondeat se quidem et quod sensibile et 
 quod imaginabile sit in universitatis ratione conspicere, illa 
 vero ad universitatis cognitionem aspirare non posse, quoniam 
 eorum notio corporales figuras non posset excedere, 

 
 
 
 de rerum vero cognitione firmiori potius perfectiorique 
 iudicio esse credendum, in huius modi igitur lite nos, quibus 
 tam ratiocinandi quam imaginandi etiam sentiendique vis 
 inest, nonne rationis potius causam probaremus?

Simile 
 est, quod humana ratio divinam intellegentiam futura. nisi 
 ut ipsa cognoscit, non putat intueri.

Nam ita disseris: Si 
 qua certos ac necessarios habere non videantur eventus, ea 
 certo eventura praesciri nequeunt.

Harum igitur rerum 
 nulla est praescientia, quam si etiam in his esse credamus, 
 nihil erit, quod non ex necessitate proveniat.

Si igitur, uti 
 rationis participes sumus, ita divinae iudicium mentis 
 habere possemus, sicut imaginationem sensumque rationi 
 cedere oportere iudicavimus, sic divinae sese menti humanam 
 summittere rationem iustissimum censeremus.

Quare 
 in illius summae intellegentiae cacumen, si possumus, erigamur; 
 illic enim ratio videbit, quod in se non potest intueri, 
 id autem est, quonam modo etiam, quae certos exitus non 
 habent, certa tamen videat ac definita praenotio neque id 
 sit opinio, sed summae potius scientiae nullis terminis inclusa 
 simplicitas.

Quam variis terras animalia permeant figuris!

Namque alia extento sunt corpore pulveremque verrunt

continuumque trahunt vi pectoris incitata sulcum;

sunt quibus alarum levitas vaga verberetque ventos

et liquido longi spatia aetheris enatet volatu;

haec pressisse solo vestigia gressibusque gaudent

vel virides campos transmittere vel subire silvas.

Quae variis videas licet omnia discrepare formis,

prona tamen facies hebetes valet ingravare sensus;

unica gens hominum celsum levat altius cacumen,

atque levis recto stat corpore despicitque terras.

Haec, nisi terrenus male desipis, ammonet figura:

Qui recto caelum vultu petis exserisque frontem,

in sublime feras animum quoque, ne gravata pessum

inferior sidat mens corpore celsius levato.

Quoniam igitur, uti paulo ante monstratum est, omne, 
 quod scitur, non ex sua, sed ex comprehendentium natura 
 cognoscitur, intueamur nunc, quantum fas est, quis sit

divinae substantiae status, ut quaenam etiam scientia eius 
 sit, possimus agnoscere.

Deum igitur aeternum esse cunctorum 
 ratione degentium commune iudicium est. Quid sit 
 igitur aeternitas, consideremus;

haec enim nobis naturam 
 pariter divinam scientiamque patefacit. Aeternitas igitur

est interminabilis vitae tota simul et perfecta possessio, 
 quod ex collatione temporalium clarius liquet. Nam quicquid 
 vivit in tempore, id praesens a praeteritis in futura 
 procedit nihilque est in tempore constitutum, quod totum 
 vitae suae spatium pariter possit amplecti, sed crastinum 
 quidem nondum apprehendit, hesternum vero iam perdidit;

in hodierna quoque vita non amplius vivitis quam in illo 
 mobili transitorioque momento. Quod igitur temporis patitur 
 condicionem, licet illud, sicuti de mundo censuit Aristoteles, 
 nec coeperit umquam esse nec desinat vitaque eius

cum temporis infinitate tendatur, nondum tamen tale est, 
 ut aeternum esse iure credatur. Non enim totum simul

infinitae licet vitae spatium comprehendit atque complectitur, 
 sed futura nondum, transacta iam non habet. Quod 
 igitur interminabilis vitae plenitudinem totam pariter comprehendit 
 ac possidet, cui neque futuri quicquam absit nec 
 praeteriti fluxerit, id aeternum esse iure perhibetur idque

 

 
 
 
 necesse est et sui compos praesens sibi semper assistere et 
 infinitatem mobilis temporis habere praesentem.

Unde non recte quidam, qui, cum audiunt visum Platoni 
 mundum hunc nec habuisse initium temporis nec habiturum 
 esse defectum, hoc modo conditori conditum mundum fieri 
 < coaeternum putant.

Aliud est enim per interminabilem 
 duci vitam, quod mundo Plato tribuit, aliud interminabilis 
 vitae totam pariter complexum esse praesentiam, quod 
 (divinae mentis proprium esse manifestum est.

Neque deus 
 conditis rebus antiquior videri debet temporis quantitate, 
 sed simplicis potius proprietate naturae.

Hunc enim vitae 
 inimot)iiis praesentarium statum infinitus ille temporalium 
 rerum motus imitatur, cumque eum effingere atque aequare 
 non possit, ex immobilitate deficit in motum, ex simplicitate 
 praesentiae decrescit in infinitam futuri ac praeteriti quantitatem 
 et, cum totam pariter vitae suae plenitudinem nequeat 
 possidere, hoc ipso, quod aliquo modo numquam 
 esse desinit, illud, quod implere atque exprimere non potest, 
 aliqua tenus videtur aemulari alligans se ad qualemcumque 
 praesentiam huius exigui volucrisque momenti, quae, quoniam 
 manentis illius praesentiae quandam gestat imaginem, 
 quibuscumque contigerit, id praestat, ut esse videantur. 
 Quoniam vero manere non potuit.

infinitum temporis iter 
 arripuit eoque modo factum est, ut continuaret eundo vitam, 
 cuius plenitudinem complecti non valuit permanendo.

Itaque 
 si digna. rebus nomina. velimus imponere, Platonem sequentes 
 deum quidem aeternum, mundum vero dicamus esse 
 perpetuum.

Quoniam igitur omne iudicium secundum sui naturam, 
 quae sibi subiecta sunt, comprehendit, est autem deo semper 
 aeternus ac praesentarius status, scientia quoque eius

 

 

 
 
 
 omnem temporis supergressa motionem in suae manet simplicitate 
 praesentiae infinitaque praeteriti ac futuri spatia

complectens omnia, quasi iam gerantur, in sua simplici 
 cognitione considerat. Itaque si praevidentiam pensare 
 velis, qua cuncta dinoscit, non esse praescientiam quasi

futuri, sed scientiam numquam deficientis instantiae rectius 
 aestimabis. Unde non praevidentia,, sed providentia potius

dicitur, quod porro a rebus infimis constituta quasi ab excelso 
 rerum cacumine cuncta prospiciat. Quid igitur postulas, 
 ut necessaria. fiant, quae divino lumine lustrentur, cum 
 ne homines quidem necessaria faciant esse, quae videant.

Num enim, quae praesentia.

cernis, aliquam eis necessitatem 
 tuus addit intuitus? — Minime. — Atqui si est divini humanique 
 praesentis digna collatio, uti vos vestro hoc temporario-

rario praesenti quaedam videtis, ita ille omnia- suo cernit 
 aeterno. Quare haec divina praenotio naturam rerum pro-

prietatemque non mutat taliaque apud se praesentia spectat, 
 qualia. in tempore olim futura provenient. Nec rerum iudicia 
 confundit unoque suae mentis intuitu tam necessarie quam 
 non necessarie ventura dinoscit, sicuti vos, cum pariter 
 ambulare in terra hominem et oriri in caelo solem videtis,

quamquam simul utrumque conspectum tamen discernitis 
 et hoc voluntarium, illud esse necessarium iudicatis. Ita 
 igitur cuncta dispiciens divinus intuitus qualitatem rerum

minime perturbat apud se Quidem praesentium, ad condicionem 
 vero temporis futurarum. Quo fit, ut hoc non sit 
 opinio, sed veritate potius nixa cognitio, cum exstaturum 
 quid esse cognoscit, quod idem exsistendi necessitate carere 
 non nesciat.

Hic si dicas, quod eventurum deus videt, id non evenire 
 non posse. quod autem non potest non evenire, id ex necessitate 
 contingere, meque ad hoc nomen necessitatis adstrin- 

 
 
 
 gas, fatebor rem quidem solidissimae veritatis, sed cui vix 
 aliquis nisi divini speculator accesserit.

Respondebo namque 
 idem futurum, cum ad divinam notionem refertur, necessarium, 
 cum vero in sua natura perpenditur, liberum prorsus 
 atque absolutum videri.

Duae sunt etenim necessitates, 
 simplex una, veluti quod necesse est omnes homines esse 
 mortales, altera condicionis, ut, si aliquem ambulare scias, 
 eum ambulare necesse est.

Quod enim quisque novit, id 
 esse aliter, ac notum est, nequit, sed haec condicio minime 
 secum illam simplicem trahit.

Hanc enim necessitatem non 
 propria. facit natura, sed condicionis adiectio; nulla enim 
 necessitas cogit incedere voluntate gradientem, quamvis 
 eum tum, cum graditur, incedere necessarium sit.

Eodem 
 igitur modo, si quid providentia praesens videt, id esse necesse 
 est, tametsi nullam naturae habeat necessitatem.

Atqui deus ea futura, quae ex arbitrii libertate proveniunt, 
 praesentia contuetur; haec igitur ad intuitum relata divinum 
 necessaria fiunt per condicionem divinae notionis, per 
 se vero considerata ab absoluta naturae suae libertate non 
 desinunt.

Fient igitur procul dubio cuncta, quae futura 
 deus esse praenoscit, sed eorum quaedam de libero proficiscuntur 
 arbitrio, quae quamvis eveniant, exsistendo tamen 
 naturam propriam non amittunt, qua, prius quam fierent, 
 --etiam non evenire potuissent.

Quid igitur refert non esse 
 
 necessaria, cum propter divinae scientiae condicionem modis 
 omnibus necessitatis instar eveniet?

Hoc scilicet, quod 
 ea, quae paulo ante proposui, sol oriens et gradiens homo, 
 quae dum sunt, non fieri non possunt, eorum tamen unum 
 prius quoque, quam fieret, necesse erat exsistere, alterum 
 vero minime.

Ita etiam, quae praesentia deus habet, dubio 
 procul exsistent, sed eorum hoc Quidem de rerum necessitate

descendit, illud vero de potestate facientium. Haud igitur 
 iniuria. diximus haec, si ad divinam notitiam referantur, 
 necessaria, si per se considerentur, necessitatis esse nexibus 
 absoluta, sicuti omne, quod sensibus patet, si ad rationem 
 referas, universale est, si ad se ipsa respicias, singulare.

Sed si in mea, inquies, potestate situm est mutare pro-

positum, evacuabo providentiam, cum, quae illa praenoscit, 
 forte mutavero. Respondebo propositum te quidem tuum 
 posse deflectere, sed quoniam et id te posse et, an facias 
 quove convertas, praesens providentiae veritas intuetur, 
 divinam te praescientiam non posse vitare, sicuti praesentis

oculi effugere non possis intuitum, quamvis te in varias 
 actiones libera voluntate converteris. Quid igitur, inquies, 
 ex meane dispositione scientia. divina mutabitur, ut, cum

ego nunc hoc, nunc illud velim, illa quoque noscendi vices 
 alternare videatur? — Minime. Omne namque futurum 
 divinus praecurrit intuitus et ad praesentiam propriae 
 cognitionis retorquet ac revocat nec alternat, ut aestimas, 
 nunc hoc.

nunc aliud Draenoscendi vice. sed uno ictu mutationes 
 tuas manens praevenit atque complectitur. Quam 
 comprehendendi omnia visendique praesentiam non ex futurarum 
 proventu rerum, sed ex propria.

deus simplicitate 
 sortitus est. Ex quo illud quoque resolvitur, quod paulo

ante posuisti, indignum esse, si scientiae dei causam futura 
 nostra praestare dicantur. Haec enim scientiae vis praesentaria 
 notione cuncta.

complectens rebus modum omnibus 
 ipsa constituit, nihil vero posterioribus debet. Quae cum 
 ita sint, manet intemerata morta-libus arbitrii libertas nec

iniquae leges solutis omni necessitate voluntatibus praemia 
 poenasque proponunt. Manet etiam spectator desuper 
 cunctorum praescius deus visionisque eius praesens semper

 

 
 
 
 aeternitas cum nostrorum actuum futura qualitate concurrit 
 bonis praemia, malis supplicia dispensans.

Nec frustra sunt 
 in deo positae spes precesque, quae cum rectae sunt, inefficaces 
 esse non possunt.

Aversamini igitur vitia, colite virtutes, 
 ad rectas spes animum sublevate, humiles preces in 
 excelsa porrigite.

Magna vobis est, si dissimulare non 
 vultis, necessitas indicta probitatis, cum ante oculos agitis 
 iudicis cuncta cernentis.