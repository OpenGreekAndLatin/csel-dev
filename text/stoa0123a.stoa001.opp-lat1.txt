** quod in fabricatione hominis artifex effecit, ut antea diximus, 
 annuis perditorum commonitionibus * * specialiter retexenda 
 sunt. in testificationem ueritatis manifestis rationibus exemplorumque 
 testimoniis diuinationem probabimus per diabolum esse 
 inuentam et perfectam, ut per hoc spiritus maculata cogitatione 
 spe fluxae felicitatis, peruersa discretione peruerteret miseros 
 homines perpetuis calamitatibus implicitos.

Quattuor elementa esse principia creaturarum nemo inuenitur 
 qui dubitet, id est ignem, aquam, aerem et terram. sed haec elementa 
 diuersa sunt uel in potestate contraria. in errore sunt itaque


 


 
 gentes, quae cum elementis tribuant principatum, adhuc deputant 
 ignem quasi summum deum, quasi cetera ex ipso habeant 
 substantiam calore, nescientes quod omnia elementa ex ipsa sint 
 sua contrarietate coniuncta et quod et ipsa habeant fabricatorem 
 deum, qui singula suis locis ordinibusque constituens creauit, quod 
 aut mente aut cogitatione colligimus aut certe quod oculis cerni- 
 . mus diuina uerbi sui societate compositum, aequata corporum 
 moderatione in hoc toto.

Aegypti incolae aquarum beneficia percipientes aquam colunt, 
 aquae supplicant, aquas superstitiosa uotorum continuatione uenerantur. 
 sed in sacris suis, quae mysteria uocant, addunt tragica 
 funera et funesta calamitatis metuendae certamina: incestum 
 cum sorore adulteriumquecommissumethoc facinus seueris mariti 
 animaduersionibus uindicatum. Isis soror est, Osiris frater, Tyfon 
 maritus.

is cum comperisset Isidem uxorem incestis fratris cupiditatibus 
 esse corruptam, occidit Osirim artuatimque lacerauit et 
 per omnes Nili fluminis ripas miseri corporis palpitantia membra 
 proiecit. Isis repudiato Tyfone, ut et fratrem sepeliret et coniugem, 
 adhibuit sibi Nephthum sororem sociam et Anubim uenatorem, cui 
 ideo caninum caput inpositum est, quia lacerati corporis partes 
 artificio canis uestigantis inuenit. sic inuentum Osirim Isis tradidit 
 sepulturae.

fuerunt sane hi aput Aegyptum reges pariter ac 
 tyranni: sed Osiris iustus praeter illud quod cum sorore commisit, 
 Tyfon furiosus, impotens ac superbus: ideo ille colitur, iste 
 uitatur. haec est Isiaci sacri summa: in adytis habent idolum 
 Osiridis sepultum, hoc annuis luctibus plangunt, radunt capita, 
 ut miserandum casum regis sui turpitudine dehonestati defleant 
 capitis, tundunt pectus, lacerant lacertos, ueterum uulnerum 
 resecant cicatrices, ut annuis luctibus in animis eorum funestae ac


 


 
 miserandae necis exitium renascatur: et cum haec certis diebus 
 fecerint, tunc fingunt se lacerati corporis reliquias quaerere et cum 
 inuenerint, quasi sopitis luctibus gaudent.

o misera et caduca mortalitas! 
 ut regibus tuis per annos singulos funestas mittas inferias, 
 neglecto Deo summo, qui omnia diuina artificii moderatione composuit, 
 et spem tuam perdis et uitam, nec ostensi tibi luminis 
 splendore corrigeris nec recuperatae libertatis quaeris insignia 
 nec spem redditae tibi salutis agnoscis nec ex paenitentia praeteritorum 
 criminum indulgentiam postulas.

frustra tibi hanc aquam 
 quam colis putas aliquando prodesse: alia est aqua qua renouati 
 homines renascantur. hanc aquam, quam colis per annos singulos, 
 uis alia decoctis uenarum meatibus siccat aut certe funestus regis 
 tui sanguis inmaculat: illam quam despicis ignitam, uenerandi 
 spiritus maiestate decoratur, ut ex ipsa per ueteres conscientiae 
 cicatrices credentibus hominibus salutaris sanitas inrigetur.

sed 
 in his funeribus et luctibus, quae uera sunt funera, quae facta 
 sunt, quorum extant hodieque reliquiae — nam et sepulchrum 
 Osiridis hodieque in Aegypto est et cremati corporis reliquiae 
 cernuntur — defensores eorum uolunt addere physicam rationem, 
 frugum semina Osirim dicentes esse, Isim terram, Tyfonem 
 calorem: et quia maturatae fruges calore ad uitam hominum colliguntur 
 et diuisae a terrae consortio separantur et rursus adpropinquante 
 hieme seminantur, hanc uolunt esse mortem Osiridis, cum 
 fruges recondunt, inuentionem uero, cum fruges genitali terrae 
 fomento conceptae annua rursus coeperint procreatione generari.

pone hanc ueram esse sacrorum istorum rationem, pone propter 
 fruges uota reddi numinibus: quid addis incestum, quid


 


 
 adulteriam , quid miserandae animaduersionis exitium P quid errantibus 
 hominibus et simpliciter peccare cupientibus de sacris tuis malum 
 monstras exemplum? physica ratio quam dicis alio genere celetur. 
 quid autem celari oportuit quod omnibus notum est? cur 
 plangitis fruges terras et crescentia lugetis semina?

ad substantiam 
 generis humani haec omnia diuina summi Dei liberalitate 
 donata sunt: agendae sunt summo Deo gratiae propter hoc, nec 
 est summi Dei lugenda largitio. deflete potius quod erratis et 
 errorem uestrum restauratis semper luctibus plangite: nolite 
 annuis sacris quaerere funus alienum: uestris potius funeribus 
 parate solacia per annos singulos.

o miser homo! inuenisse te 
 nescio quid gaudes, cum animam tuam ex istis sacris per annos 
 singulos perdas. nihil illic inuenis nisi simulacrum, quod ipse posuisti, 
 nisi quod iterum aut quaeras aut lugeas. quaere potius 
 spem salutis, quaere exordium lucis, quaere quod te summo Deo 
 aut commendet aut reddat, et cum ueram uiam salutis inueneris, 
 gaude et tunc erecta sermonis libertate proclama: εὑρήκαμεν , 
 συγχαίρομεν , cum ab his calamitatibus post paenitentiam tuam 
 summi Dei fueris indulgentia liberatus.

Phryges, qui Pessinunta incolunt circa Galli fluminis ripas, 
 terrae ceterorum elementorum tribuunt principatum et hanc uolunt 
 omnium esse matrem. deinde ut et ipsi annuum sibi sacrorum 
 ordinem facerent, mulieris diuitis ac reginae suae amorem, 
 quae fastus amati adulescentis tyrannice uoluit ulcisci, cum luctibus 
 annuis consecrarunt, et ut satis iratae mulieri facerent aut 
 ut paenitenti solacium quaererent, quem paulo ante sepelierant 
 reuixisse iactarunt, et cum mulieris animus ex impatientia 
 nimii amoris arderet, mortuo adulescenti templa fecerunt. tunc 
 quod irata mulier pro iniuria spretae fecerat formae, hoc ordinatos 
 a se pati uoluere sacerdotes. sic annuis sacris cum honore 
 terrae istius funeris pompa componitur, et c.um persuaderetur 
 hominibus quod colant terram, miseri funeris uenerantur 




 


 
 exitium.

hic quoque, sacratissimi imperatores, ut error iste celetur, etiam 
 haec sacra physica uolunt esse ratione composita: amare terram 
 uolunt fruges, Attin uero hoc ipsum uolunt esse quod ex frugibus 
 nascitur, poenam autem quam sustinuit hoc uolunt esse, quod 
 falce messor maturis frugibus facit: mortem ipsius dicunt, quod 
 semina collecta conduntur, uitam rursus, quod iacta semina 
 annuis uicibus t reconduntur.

uellem nunc mihi inquirenti respondeant, 
 cur hanc simplicitatem seminum ac frugum cum funere, 
 cum morte, cum fastu, cum poena, cum amore iuncxerint? itane 
 non erat aliud quod diceretur? itane non erat quod in agendis 
 Deo summo pro frugibus gratiis faceret misera mortalitas? ut gratias 
 pro renatis frugibus agas ululas, ut gaudeas plangis, nec te, 
 cum ueram rationem uideris, hoc aliquando fecisse paenituit, sed 
 hoc agis ut annuis luctibus occupatus uitam semper fugias, mortem 
 requiras.

dicant mihi: quid hoc frugibus profuit, ut fetus 
 suos annuis ululatibus semirnent , ut strati funeris calamitatibus 
 ingemescant, quod dicant physica ratione compositum? lugetis 
 et plangitis et luctus uestros alia ratione celatis. nouit agricola 
 quando terram aratro dimoueat, nouit quando sulcis frumenta 
 committat, nouit quando maturatas solis ardoribus colligat segetes, 
 nouit quando tostas terat fruges: haec est physica ratio, haec 
 sunt uera sacrificia, quae ab sanae mentis hominibus annuo labore 
 complentur: hanc simplicitatem diuinitas quaerit, ut homines in 
 colligendis fructibus ordinatis temporum legibus seruiant. cur 
 huic ordini miserae mortis figmenta quaesita sunt? cur celatur 
 lacrimis quod celari non debuit? unde confiteantur necesse est 
 haec sacra non in honorem frugum, sed in honorem esse composita 
 mortis alienae.

nam quod terram matrem esse omnium deorum 
 dicunt qui huic elemento primas tribuunt partes, uere deorum


 


 
 suorum mater est nec abnuimus ant recusamus, quia ab hac collectos 
 deos suos ant lapideos faciunt semper ant ligneos. terram 
 omnem circnmfluunt maria et rursus inclusa Oceani ambientis circulo 
 stringitur, caeli etiam rotunda sublimitate operitur, perflatur 
 uentis, aspergitur pluuiis et timorem suum assidui motus tremoribus 
 confitetur. quid uos maneat qui haec colitis considerate, 
 cum dii uestri infirmitatem suam uobis cottidianis confessionibus 
 prodant.

Assyrii et pars Afrorum aerem ducatum habere elementorum 
 uolunt et hunc imaginata figuratione uenerantur: nam hunc eundem 
 [id est aerem] nomine Iunonis uel ; Veneris uirginis — si 
 tamen Veneri placuit aliquando uirginitas — consecrarunt. Iunonem 
 sane, ne et hinc deesset incestum, Iouis uolunt ex sorore 
 coniugem factam. effeminarunt sane hoc elementum nescio qua 
 ueneratione commoti. num quia aer interiectus est inter mare et 
 caelum, effeminatis eum sacerdotum uocibus prosecuntur? dic 
 mihi:

hoc numen est, quod in uiro feminam quaerit, cui aliter 
 seruire sacerdotum suorum chorus nonpotest , nisi effeminent 
 uultum, cutem poliant et uirilem sexum per ornatum muliebrem 
 dedecorent? uidere est in ipsis templis cum publico gemitu miseranda 
 ludibria: uiros muliebria pati et hanc impuri et inpudici 
 corporis labem gloriosa ostentatione detegere. publicant facinora 
 sua et contaminati corporis uitium cum maxima delectationis 
 macula confitentur: exornant muliebriter nutritos crines et delicatis 
 amicti uestibus uix caput lassa ceruice sustentant. deinde 
 cum sic se alienos a uiris fecerint, adimpleti tibiarum cantu 
 uocant deam suam, ut nefario repleti spiritu uanis hominibus 
 quasi futura praedicant. quod hoc monstrum est quodue prodigium 
 ? negant se uiros esse et non sunt mulieres: mulieres se uolunt 
 credi, sed aliud qualiscumque qualitas corporis confitetur.

considerandum 
 est etiam, quale sit numen, quod sic impuri corporis


 


 
 delectatur hospitio, quod impudicis adhaeret membris, quod polluta 
 corporis contaminatione placatur. erubescite, o miseri, summitatem: 
 aliter uos deus fecit. cum cohors uestra ad tribunal iudicantis 
 Dei accesserit, nihil uobiscum referetis quod Deus qui 
 uos fecit agnoscat. abicite hunc tantae calamitatis errorem et 
 studia profanae mentis aliquando deserite, nolite corpus quod 
 Deus fecit scelerata diaboli lege damnare, calamitatibus uestris 
 dum adhuc tempus patitur subuenite. misericordia Dei diues est, 
 libenter ignoscit: relictis nonaginta nouem ouibus amissam

quaerit unam, et reuerso pater prodigo filio et uestem reddit et 
 parat cenam. nolo uos desperare faciat criminum multitudo: Deus 
 summus per filium suum legum Christum dominum nostrum uolentes 
 liberat et paenitentibus libenterignoscit , nec multum exigit 
 ut ignoscat: fide tantum et paenitentia potestis redimere quicquid 
 sceleratis diaboli persuasionibus perdidistis.

Persae et Magi omnes, qui Persicae regionis incolunt fines, 
 ignem praeferunt et omnibus elementis ignem putant debere praeponi. 
 hi itaque ignem in duas diuidunt potestates, naturam eius 
 ad utrumque sexum transferentes et uiri et feminae simulacro 
 ignis substantiam deputantes: et mulierem quidem triformi uultu 
 constituunt monstrosis eam serpentibus inligantes. quod ideo faciunt, 
 ne ab auctore suo diabolo aliqua ratione dissentiant, sed ut 
 dea sua serpentibus pullulans maculosis diaboli insignibus adornetur.

uirum uero abactorem bonum colentes sacra eius ad ignis 
 transferunt potestatem, sicut propheta eius tradidit nobis dicens: 
 Μύστα βοοκλοπίης, υἱὲ δέξιε πατρὸς ἀγαοῦ . hunc Mithram 
 dicunt, sacra uero eius in speluncis abditis tradunt, ut semper ob-. 
 scuro tenebrarum squalore demersi gratiam splendidi ac sereni luminis 
 uitent. o dira numiDia consecratio! o barbarae legis


 


 


 
 fugienda commenta! deum esse credis, cuius de sceleribus confiteris. 
 uos itaque qui dicitis in his templis rite ** Magorum ritu Persico 
 cur haec Persarum sola laudatis? si hoc Romano nomine 
 dignum putatis, ut Persarum sacris, ut Persarum legibus seruiat * * 
 ** quae armata clipeo lorica tecta (gladio et hasta] consecratur .
 tertia etiam pars est quae in asperis secretisque siluarum agrorum 
 ferarum societatem comprehendit .

Ultima pars tripertitae istius diuisionis aestimat libidinum 
 uias quae praua desideria quaeque sopores cupiditatis monstrat 
 in tenebris. ideo unam partem capiti adsignant ut hominis aliam 
 quodammodo renis esse uidentur . aliam in corde ponunt ut diuersarum 
 cogitationum uarietatem quas multiplici -intentione con- 


 


 
 cipimus in modum siluarum tenere uideatur. tertia pars construitur 
 in iecore, unde libido nascitur et uoluptas. illic enim genitalium 
 seminum collecta fecunditas naturalibus stimulis desiderium 
 cupiditatis exagitat .

quid ergo perficiat ista diuisio dili- 
 3 genter aspicite, ut facile commentum ratio ueritatis impugnet .
 diuiditur anima et substantia sua diuerso efficaciae genere separatur 
 et dissoluto ordine suo incipit esse quod fuerat. aliud enim 
 mens est, aliud ira, aliud libido. animam ergo separatio ista 
 dissoluit et patitur maximam ex ista partitione iacturam, nec integram 
 sui speciem res ista custodit, quae per tres contrarias se- 
 parata diuiditur et, ut uerius dicam, fit ex ipsa diuisione mortalis. 
 etenim quod potest diuidi corpus est: quod corpus, necesse 
 est esse mortale . ergo si anima diuiditur, corpus est: si corpus est, 
 necesse est sit res ipsa mortalis, egregia erroris istius ac praeclara 
 comitantia . maximum nobis beneficium ex ista consequentia 
 confertur: commentis istarum nugarum animas uolunt esse 
 mortalis.

Sic sunt, sacratissimi imperatores, elementa a perditis hominibus 
 consecrata. sed adhuc supersunt aliae superstitiones, quarum 
 secreta pandenda sunt: Liberi et Liberae, quae omnia sacris sensibus 
 uestris specialiter intimanda sunt, ut et in istis profanis religionibus 
 sciatis mortes esse hominum consecratas. Liber itaque 
 Iouis fuit filius, regis scilicet Cretici. hic cum fuisset adultera 
 matre progenitus, nutriebatur aput patrem studiosius quam decebat. 
 uxor Iouis, cui Iunoni fuit nomen, nouercalis animi furore 
 commota ad necem infantis omnifariam parabat insidias.

proficiscens 
 peregre pater, quia indignationes tacitas sciebat uxoris, ne 
 quid ab irata muliere dolo fieret, idoneis, sicut sibi uidebatur, 
 custodibus tutelam credidit filii. tunc Iuno opportunum insidiarum 
 nancta tempus et ex hoc fortius inflammata, quia proficiscens


 


 


 
 pater et sellam regni puero tradiderat et sceptrum, custodes primum 
 regalibus praemiis muneribusque corrupit, deinde satellites 
 suos, qui Titanes uocabantur, in interioribus regiae locat partibus 
 et crepundiis ac speculo adfabre facto animos ita pueriles inlexit, 
 ut desertis regiis sedibus ad insidiarum locum puerilis animi desiderio 
 duceretur.

illic interceptus trucidatur et, ut nullum posset 
 neçis inueniri uestigium, articulatim membra concisa satellitum 
 sibrdiuidit turba. tunc, ut huic facinori aliud facinus adderetur, 
 quia uehementer tyranni crudelitas timebatur, decocta uariis generibus 
 pueri membra consumunt, ut humani cadaueris inauditis 
 usque in illum diem epulis nescerentur . cor diuisum sibi soror 
 seruat, cui Minerua fuit nomen, quae et ipsa sceleris fuit particeps, 
 et ut manifestum delationis esset indicium et ut haberet 
 unde furentis patris impetum mitigaret. reuerso Iouifilia ordinem 
 facinoris exponit.

tunc pater funesta calamitate cladis et acerbi 
 luctus atrocitate commotus Titanas quidemnario genere excruciatos 
 necat nec praetermissum est in ultione filii aut tormentum 
 aliquod aut poena, sed per omnia poenarum genera bacchatus 
 necem qualiscumque filii uindicauit, affectu quidem patris, sed tyrannica 
 potestate. tunc, quia diutius pater ferre lugentis animi 
 tormenta non poterat et quia dolor ex orbitate ueniens nullis solaciis 
 mitigabatur, imaginem eius gypso plastico opere perfecit 
 et cor pueri, ex quo facinus fuerat sorore deferente detectum, 
 in ea parte plastae conlocat, qua pectoris fuerant liniamenta formata. 
 post haec pro tumulo extruit templum et paedagogum 
 pueri constituit sacerdotem: huic Silenus fuit nomen.

Cretenses, 
 ut furentis tyranni saeuitiam mitigarent, festos funeris dies statuunt 
 et annuum sacrum trietericaconsecrationecomponunt , omnia 
 per ordinem facientes quae puer moriens aut fecit aut passus est. 
 uiuum laniant dentibus taurum, crudeles epulas annuis commemorationibus 
 excitantes, et per secreta siluarum clamoribus dissonis 
 eiulantes fingunt animi furentis insaniam, ut illud facinus 
 non per fraudem factum sed per insaniam crederetur: praefertur


 


 
 cista, in qua cor soror latenter absconderat, tibiarum cantu et 
 cymbalorum tinnitu crepundia quibus puer deceptus fuerat mentiuntur. 
 sic in honorem tyranni a seruiente plebe deus factus est 
 qui habere non potuit sepulturam.

Fuit etiam alius Liber aput Thebus tyrannus magicae artis potestate 
 perspicuus. hic cum muliebres animos uenenis quibusdam 
 et carminibus occupasset, pro arbitrio suo crudelia facinora furentibusimperabat , 
 ut mente captas nobiles feminas et libidinum ministras 
 haberet et scelerum. qui qualia fecerit scelera uel quantum 
 matri contra filium uel sororibus contra fratrem imperauerit facinus, 
 in scaenis cottidie a tragici carminis auctoribus traditur, ut 
 scelerati tyranni facinerosa crudelitas in animis audientium funestis 
 semper relationibus renascatur.

hunc Lycurgus sobria uirorum 
 coniuratione protectus regno exuit, pellit patria: neque 
 enim effeminatus consensum uirorum potuit diutius sustinere. 
 effeminatum enim eum fuisse et amatorum seruisse libidinibus 
 Graecorum gymnasiis decantatur. nec fuga eius Lycurgus tantum 
 est exilioque contentus, sed timens, ne fugiens et ab aliis receptus 
 ludibriosa scelerum suorum etiam in alia regione conderet 
 semina, succinctus ferro patriae dedecus minaci persequitur edicto. 
 tunc Liber proiectis infulis, quas pampineis coronarum circulis 
 inligabat, cum semiuiro comitatu fugiens — soli enim eum secuti 
 suntstuprorumet flagitiorum ac libidinum socii - per omnes oras 
 uicini maris cum summa trepidatione desperationis errauit. illic

inter ebrias puellas et uinolentos senes, cum adhuc eum scelerum 
 pompa praecederet, alter nigro amictu taeter, alter ostenso angue 
 terribilis, alter cruentus ore, dum uiua pecudis membra discerpit, 
 a Lycurgo . conprehensus per proximam rupem, quae inmensum 
 praecipitium saxis inuiis fecerat, in mare praecipitatur, ut lacerum 
 corpus marinis diu iactatumlfuctibus errantium populorum animos 
 ad sanitatis ac sobrietatis ordinem seuera animaduersione


 


 
 reuocaret. hunc finem Liberi Homerus, ut fugam et trepidationem 
 detegeret et ut ostenderet mortem, ait: 
 θεινόμεναι βουπλῆγι: Διώνυσος δὲ φοβηθεὶς 
 δύσεθ᾽ ἁλὸς κατὰ κῦμα, Θέτις δ᾽ ὑπεδέξατο κόλπῳ 
 δειδιότα: κρατερὸς γὰρ ἔχε τρόμος ἀνδρὸς ὁμοκλῇ . http://data.perseus.org/citations/urn:cts:greekLit:tlg0012.tlg001.perseus-grc1:6.116-6.155

imitatur te, Lycurge, et sobrium institutum tuum sequitur nec a 
 salutaribus tuis legibus exorbitat etiam consul noster Postumius. 
 nam, sicut in libris annalibus inuenimus, Bacchanaliorum scelera 
 Aebutio quodam adulescente deferente detecta sunt. erant adhuc 
 in urbe Roma integri mores nec quisquam peregrinas superstitiones 
 dissolutis moribus appetebat. tunc nec senatus consuli nec leges 
 rei publicae nec consul legibus defuit, sed inuestigatis omnibus 
 qui huius sacri scelerata commenta tradebant contra omnes seuero, 
 immo Romano quaestionis examine capitalis poena de consilii sententia 
 decreta est, nec tam diu uindices gladii consulis conquierunt, 
 quam diu hoc malum fuisset radicitus amputatum. o digna 
 Romani nominis animaduersio! o priscae uirtutis laudanda constantia! 
 nec ciuibus suis consul parcere uoluit, cum ob purgandam 
 patriam peregrina uitia corriguntur.-

Sequitur hanc sacri contagionem et imitatur ordinem funeris 
 a Cerere Hennensi muliere mors filiae consecrata. nam quicquid 
 in Creta pater circa filium fecerat, hoc totum Ceres apud Hennam 
 amissa filia impatientia materni doloris instituit: quod quatenus 
 factum sit breui sermone perstringam. unicam Cereris filiam, quam 
 Graeci Persefonam, nostri immutato sermone Proserpinam dicunt 
 ad coniugale consortium plures petebant. mater sollicita de singulorum 
 meritis iudicabat, et cum adhuc omnibus matris sententia 
 uideretur incerta, diues rusticus, cui propter diuitias Pluton fuit 
 nomen, temerario cupiditatis ardore, cum moras dilationis ferre


 


 


 
 non posset et cum praeposteri amoris coqueretur incendiis, prope 
 Percum inuentam uirginem rapit. Percus est autem lacus in 
 Hennae ciuitatis finibus satis amoenus et gratus , cuius amoenitas 
 ex florum uarietatibusnascitur : nam per omnem annum uicissim 
 sibi succedentibus floribus coronatur.

illic inuenies quicquid hyacinthi 
 turget in caulem, illic comam narcissi uel quod auream 
 rosam desuper pingit, illic albae hederae per terram molliter serpunt 
 et cum purpureis uiolis suauiter rubens amaracus inuenitur, 
 nec coronam istam alba deserunt lilia: prorsus aptus locus qui 
 gratia sua puellares animos et inuitaret pariter et teneret. in hoc 
 loco cum a Plutone uirgo prope uesperam fuisset inuenta, ui rapitur 
 et superimposita uehiculo scissis uestibus laceratis crinibus 
 ducitur: nec resecati ungues contra amatorem rusticum aliquid 
 profuerunt nec clamor atque ululatus adiuuit nec ceterarum 
 strepitus puellarum.

tunc una celeri cursu, cum de ciuitate nemo 
 succurreret, facta ex ipso timore uelocior matri raptum uirginis 
 nuntiat. contra raptorem indignata mater armatam manum ducit: 
 necPlutonem mulieris fefellit aduentus, sed ut retorsit ad ciuitatem 
 oculos et infinitos cuneos respexit uenire cum matre, funestum 
 cepit ex desperatione consilium: quadrigam qua uehiculum 
 trahebatur per medium lacum dirigit: is erat profundis uoraginibus 
 immersus. illic cum amata submersus uirgine miserandae 
 matri de morte filiae funestum spectaculum praebuit.

Hennenses 
 ut possent maternis luctibus ex aliqua parte inuenire solacium, 
 inferorum regem uirginem rapuisse fincxerunt, et ut fides 
 figmenta sequeretur, prope Syracusas eum per alium locum cum 
 uirgine emersisse iactarunt. templum sane et raptori et uirgini 
 accurate conlatis sumptibus- faciunt et annua in templo uota decernunt: 
 sed nullo genere matris dolor uincitur nec muliebris inpatientiae 
 tormenta curantur, sed credens uere filiam prope Syracusas 
 esse uisam, Triptolemo duce uilico suo nocturnis itineribus 
 ad Syracusanae ciuitatis litus cum lugubri ueste ac sordido squalore 
 peruenit. nec illic defuit qui credulam de calamitatibus suis


 


 
 falleret matrem: ait se Pandarus nescio qui uidisse non longe a 
 Pachyno nauem raptorem ascendisse cum uirgine. persuasum est 
 mulieri, quae, quoniam quolibet genere uiuere filiam cupiebat 
 audire, infinitis donis remunerat ciuitatem.

Syracusani liberalitate 
 mulieris prouocati raptum uirginis consecrant et mitigantes 
 dolorem matris pompam miseri funeris excolunt honore templorum. 
 sed nec hoc sufficit matri, sed ascensa naue per peregrina 
 litora filiam quaerit. sic fluctibus tempestatibusque iactata ad 
 Atticae urbis locum peruenit: illic hospitio recepta incolis incognitum 
 adhuc triticum diuidit. locus ex patria et ex aduentu mulieris 
 nomen accepit, nam Eleusin dictus est, quod illuc Ceres 
 relicta Henna uenerat.

sic quod ipsa dispensato quod adtulerat 
 frumento colligendarum frugum tradiderat disciplinam, post mortem 
 ob beneficium, quod ex frugum copia nascebatur, et sepulta 
 in loco est pariter et consecrata et diuino cum filia appellata nomine. 
 amat enim Graecorum leuitas eos qui sibi aliquid contulerint 
 uel qui consilio aut uirtute se iuuerint diuinis appellare 
 nominibus, et sic ab ipsis beneficiorum gratia repensatur, ut deos 
 dicant, deos esse credant, qui sibi aliquando profuerint. sic de 
 Libero Nysa non dubitat nec de nouis ambigit Sparta sideribus: 
 cremat et consecrat Herculem tristis Oeta et a uanis Cretensibus 
 adhuc mortui Iouis tumulus adoratur.

additur tamen, sacratissimi 
 imperatores, ad huius profani erroris augmentum quod hos 
 binomines, id est Liberum et Proserpinam, maiore quasi auctoritate 
 defendat: nam Liberum ad solem uolunt referre commenta 
 Graecorum, Proserpinam uero Liberam dicentes lunam esse confingunt. 
 quod quam absurdum et quam miserum sit ex ipsa ueritatis 
 possumus ratione colligere. quis uidit puerum solem ? quis 
 fefellit? quis occidit? quis lacerauit? quis diuisit? quis


 


 
 membris eius epulatus est? quis lunam rapuit? quis abscondit?

quis 
 Plutonis coniugem fecit? sed et errorem istum physica rursum 
 uolunt ratione protegere: indiuisam mentem et diuisam, id est 
 TOV af.ieQiarov xai xov fiefiequonivov vovv , hac se putant posse 
 ratione uenerari.

dicite mihi, o miseri mortales, quid naturalibus 
 rebus additis funera? quid dei dispositionem crudelium 
 mortium atrocitate polluitis? quid opus erat tam duro crudelique 
 tormento ? quid sibi uult ista persuasio, ut diuinis rebus funestae 
 calamitatis ordo societur? ut natura siderum, quam Deus summus 
 certis legibus fecit, mortalis calamitatis luctibus iungeretur? cui 
 rei prodest quod facitis? miscetis terrena caelestibus, caduca 
 superis, tenebrosa lucentibus, dolores ac luctus hominum diuinis 
 honoribus consecrantes.

Si conuocato omni genere humano sol habita contione loqueretur, 
 desperationem uestram hac forsitan oratione percuteret: 
 lQuis uos, caduci homines et per dies singulos summo. Deo uariis 
 generibus rebellantes, ad hoc tantum facinus impegit, ut profano 
 nefariae cupiditatis errore et mori me dicatis arbitrio et uiuere? 
 atque utinam usitato more uel uno genere uaesanae cogitationis 
 uestrae figmenta procederent, utinam sine contumelia mei sceleratae 
 cogitationis uestrae grassaretur inprobitas! nunc uos per 
 praecipitia iactantes mihi quoque non parcitis nec aliquam habet 
 uester sermo reuerentiam, sed cum dedecore meo in exitium uestrum 
 mortemque properatis. alii me aput Aegyptum undis Nili

et rapidis uerticibus obstinato mentis furore submergunt, alii 
 amputatis uirilibus plangunt, alii crudeli morte caesum aut in 
 olla decoquunt aut septem ueribus corporis mei membra lacerata 
 subfigunt. qui paululum mihi placida fuerit oratione blanditus, 
 quadriiugi currus aurigam me esse confingit. proicite aliquando 
 tanti furoris exitium et salutari persuasione conuenti ueram salutis 
 uiam quaerite. inimicus Dei est qui haec aut cogitauit aut \' 
 fincxit, nec facinus eius simplex aut usitata poena comitatur, qui


 


 
 secreta profanis persuasionibus polluit, qui de praeclaro opere 
 Dei tanta confingit.

lugete mortuos uestros et ipsi simili morte 
 morituri, mittite regibus uestris ut uultis inferias et orbitates 
 eorum alio remediorum genere mitigate. lugete Liberum, lugete 
 Proserpinam, lugete Attin, lugete Osirin, sed sine nostrae contumelia 
 dignitatis. nolo me per tumulos eorum fauillasque ducatis, 
 nolo ut errori uestro nomen meum fomenta subpeditet. ad 
 initium diei a Deo factus sum, hoc mihi sufficit solum: quid me 
 honesti muneris dignitate priuatis ? aliud me Deus fecit, aliud esse 
 iussit, et uos me pro libidine uestra diuiditis, pro arbitrii uestri 
 cupiditate laceratis. quicquid sum simpliciter pareo nec aliud uolo 
 de me intellegatis nisi quod uidetis: hoc Deo gratum est, hoc 
 Deus libenter amplectitur, hoc homines ad salutis uiam ducit, si 
 proiectis erroribus Dei gratiam simpliciter ac fideliter hauriatis.

Haec quidem, sacratissimi imperatores, ethopoeiaco mi sermone 
 dixisse sufficiat. at ego nunc sacrarum lectionum institutione formatus 
 perditos homines religioso sermone conuenio. si dii sunt 
 quos colitis, cur eos lugetis? cur eos annuis luctibus plangitis? 
 si lacrimis ac luctu digni sunt, cur eos diuino honore cumulatis? 
 UnUID itaque e duobus facite: aut nolite eos lugere, si dii sunt, 
 aut si luctu eos dignos putatis ac lacrimis, deos eos appellare 
 nolite, ne luctibus ac lacrimis uestris maiestas diuini nominis 
 polluatur.

sed quia mens perdita et sceleratae cupiditatis laqueis 
 implicata nulla potest ratione reuocari, persequar cetera, ut publicatis 
 omnibus atque detectis quae profana consecrauit improbitas 
 misericordia Dei nomine domini nostri Iesu Christi lapsos 
 erigat, fugientes ad se reuocet, dubitantes confirmet, errantes 
 corrigat et quod est potissimum uitam morientibus donet.

In plurimis orientis ciuitatibus, licet hoc malum etiam ad nos 
 transitum fecerit, Adonis quasi maritus plangitur Veneris et percussor 
 eius circumstantibus uulnusque monstratur. Mars enim in 
 porci siluestris speciem formamque mutatus, ut sibi primas partes 
 in amore Veneris uindicaret, incaute contra se ruentem percutit 
 iuuenem. si deus eratAdonis , cur riualis insidias nesciebat P


 


 
 si homo, cur cum superiore certabat?

sed et alium audio cum Venere 
 coniugale habuisse consortium: Vulcanus, nisi fallor, ab his 
 deorum cultoribus maritus Veneris esse perhibetur. o uanorum 
 hominum ridenda persuasio! inter duos maritos adulter positus ab 
 uno capitur, alterum uincit. seduide : ut adulter deus maritum 
 uinceret, quod sibi corpus elegit! porcus esse maluit: qui si habebat 
 mutandi corporis potestatem, leonis debuit potius speciem 
 formamque suscipere. sed leonem dicunt qui naturas animalium 
 norunt in illa agrestis animi feritate pudicitiae seruare uirtutem. 
 merito ab adultero leonis spernitur forma et libidinosi animalis 
 eligitur.

Hic iam euangelicae traditionis secreta tractemus. eiecto daemonio 
 dominus porcorum gregem donat, nec inmerito: ut cum 
 libidinosis animalibus per dura praecipitia fluctusque iactatus 
 per mortes porcorum uarias digna nece inmundus spiritus carperetur.

audio Cinyram Cyprium templum amicae meretrici donasse 
 — ei erat Venus nomen —, initiasse etiam Cypriae Veneri 
 plurimos et uanis consecrationibus deputasse , statuisse etiam ut 
 quicumque initiari uellet secreto Veneris sibi tradito assem unum 
 mercedis nomine deae daret. quod secretum quale sit omnes taciti 
 intellegere debemus, quia hoc ipsum propter turpitudinem manifestius 
 explicare non possumus. bene amator Cinyras meretriciis 
 legibus seruiit: consecratae Veneri a sacerdotibus suis stipem 
 dari iussit ut scorto. Sebazium colentes Iouem anguem, cum initiant , 
 per sinum ducunt: adhuc primi erroris uitia grassantur et 
 quicquid homines perdidit colitur et funesti anguis callida ac malitiosa 
 crudelitas adoratur.

in sacris Corybantum parricidium colitur: 
 nam unus frater a duobus interemptus est et ne quod indicium 
 necem fraternae mortis aperiret, sub radicibus Olympi montis 
 a parricidis fratribus consecratur. hunc eundem Macedonum 
 colit stulta persuasio: hic est Cabirus , cui Thessalonicenses


 

 

 quondam cruento ore, cruentis manibus supplicabant. considerandum 
 itaque est, quale sit numen quod parricidalis amentia, ut parricidium 
 celaret, inuenit.

Quapropter quicumque haec sacra deuota mente ueneratur, cuicumque 
 placet superstitionis istius metuenda contagio, aut malis 
 suis solacium quaerit aut facinora eorum tacita cogitatione conlaudat 
 hoc optans, hocquaerens , hoc utique magnopere desiderans, 
 ut et sibi liceat quod diis suis licuit, ut et se ad consortium 
 talis uitae morum similitudo perducat.

adulterio delectatur aliquis: 
 Iouem respicit et inde cupiditatis suae fomenta conquirit: 
 probat, imitatur et laudat quod deus suus in cygno fallit, in tauro 
 rapit, ludit in satyro et, ut liberalis in flagitiis esse consuescat, 
 quod inclusam regiam uirginem auro largiter fluente corruperit. 
 puerorum aliquis delectatur amplexibus: Ganymedem in sinu Iouis 
 quaerat, Herculem uideat Hylam inpatienti amore quaerentem, 
 Hyacinthi desiderio captum Apollinem discat, Chrysippum alius, 
 alius Pelopem uideat, ut per deos suos sibi licere dicat quicquid 
 hodie seuerissime Romanis legibus uindicatur.

adulteria eorum 
 omnia enumerare difficile est, quis Amymonen, quis Alopen, 
 quis Menalippen, quis Chionen Hippothoenque corruperit: nempe 
 deus uester haec fecisse memoratur. ille, quem uolunt seueris oraculis 
 errantium hominum peccata corrigere, Steropen amat, 
 Aethusam rapit, Zeuxippen stuprat, quaerit Prothoen et Arsinoae 
 adultera cupiditate blanditur. sed ex isto corruptarum mulierum 
 grege una puella amatorem deum et uitauit et uicit: Dafnen diuinans 
 deus et futura praedicens nec inuenire potuit nec stuprare. 
 muliebria patitur aliquis et effeminato corpori solacium quaerit:

uideat Liberum amatori suo post mortem etiam promissae libidinis 
 praemia imitatione flagitiosi coitus repensantem. si qui 
 monstruoso cupiditatis ardore in paternae necis armatur exitium, 
 a Ioue sumat exordium: qui fraternum desiderat sanguinem, Corybantum 
 sequatur institutum, et incestum desiderantibus a Ioue


 


 
 sumantur exempla: cum matre concubuit, sororem duxit uxorem 
 et, ut integrum facinus impleret incesti, filiam quoque animo 
 corruptoris adgressus est.

inferiores aliqui aemulo stridore persequitur 
 et aduersarium cupit crudeli feritate torquere: ab Apolline 
 ex Marsyae casibus crudelium tormentorum cruciatus discat. 
 alienum aliqui desiderat et hoc cum morte domini conatur implere: 
 uideat ut Hercules occiso Geryone Hiberas abegerit boues. 
 si qui promiscua hominum caede gaudet, praeposteras Martis 
 cupiditates diligenter inspiciat. semina paene omnium scelerum 
 a diis suis peccantium turba colligit et, ut perditus animus impune 
 facinus possit admittere, ex praecedentibus facinorum exemplis 
 maiore se auctoritate defendit.

si stupri praemia corruptor 
 inquirit, si uiam optat sollicitationis addiscere, in sinu corruptae 
 mulieris aurum Iouis uideat. si publicus parricida commissam 
 sibi regni custodiam nefaria prodere cupiditate desiderat, respiciat 
 ad eos qui Saturnum filio prodiderunt. quatenus ius laedatur 
 hospitii uel quatenus amicitiae iura turbentur uel quatenus 
 mensae conciliatio sancta uioletur si qui ad iniuriam pronus quaerit, 
 ecce ordinem scelerum de Tantali casibus discat.

o facinerosae 
 cupiditatis triste solacium! o hominum deflenda persuasio! 
 o infelicis imitationis cruenta meditatio! scaenam de caelo fecistis 
 et errantes animos per abrupta praecipitia crudeli calamitate duxistis, 
 cum hominibus peccare cupientibus facinorum uia de deorum 
 monstratur exemplis. sed in ista criminum lege, in ista confessione 
 scelerum gratias agamus illis, qui etiam exitia et mortes 
 deorum istorum nobis nescientibus prodiderunt, ut disceremus 
 omnia per tot opstantes. fuit enim et aput ueteres, licet nondum 
 terram inluminasset domini nostri Christi ueneranda dignatio, in 
 spernendis superstitionibus religiosa constantia.

Diomedes pudicus 
 ac sobrius Venerem uulnerat, Martem uincit et percutit: Oti et


 


 
 Efialtae edicto Mars belli potens temporali exilio damnatus ferrea 
 catenarum uincla sustinuit: Sarpedonem filium mortuum in Troia 
 Iuppiter plangit et mercedem fabricatorum murorum Neptunus 
 a superbo rege non recipit: alterius regis Apollo greges pascit et 
 Soli omnia uidenti alius occisarum boum nuntiat mortes: Castores 
 sepelitSparta , ardet aput Oetam Hercules et Aesculapius alibi 
 fulminatur: Vulcanus a patre praecipitatus pedem frangit, Lycurgum 
 fugiens Liber moritur: Venus in adulterio deprehensa detegitur 
 et post dei nuptias Anchisae hominis cubile sectatur: Saturnus 
 regno timens deuorat filios et filium fugiens in Italia fugitiuus 
 absconditur: ob amorem Catamiti Iuno spernitur et ad Endymionem 
 Luna descendit et contra uoluntatem uxoris et filiae 
 Troianis auxilium ferens deceptus Iuppiter dormit.

o flagitiosa 
 confessio! o * * deflendique cultus ! o durae seruitutis miseranda 
 conditio! ad istorum cultum deorum sanctos homines et deo deuota 
 mente credentes sacrilegum tyrannorum traxit imperium, et 
 ut huic facinori aliud facinus adderetur, mors est decreta nolentibus. 
 ad theatrum potius templa transferte, ut in scaenis religionum 
 istarum secreta tradantur, et ut nihil praetermittat improbitas, 
 histriones facite sacerdotes: alter dignior locus religionibus 
 istis inueniri non poterit: illic amores deorum uilis turba decantet, 
 illic casus mortesque saltentur, illic deorum templis ab 
 impiis et facinerosis magistris melius mens perdita et adulterium 
 docetur et facinus.

Discite etiam, sacrosancti imperatores, uenerandum Alexandriae 
 numen unde sumpsit exordium, ut communi nostra fragilitate 
 detecta ad ueritatis exordium mortalitatis nostrae sermo


 


 
 reuocetur. cum in egipt.. aerisa..... arescentibus frugibus malitiosa 
 famis anmi .... .. sum religiosi patriarchae semine procreatus 
 iuuenis Ioseph interpretatus somniurr : regis totum quicquid 
 imminebat ostendit. Ioseph erat Iacob filius, qui ob pudicitiam 
 in carcerem missus, ereptus post interpretationem somnii fuit 
 particeps regni . narra septem annorum collectis et seruatis fructibus 
 alterius septennii egestatem diuinae mentis prouidentia mitigabit.

huic post mortem Aegyptii patrio gentis suae instituto 
 templa fecerunt, et ut iustae dispensationis gratiam posteritas 
 disceret, ille modius quo esurientibus frumenta diuiserat, capiti 
 superpositus est. nomen etiam ut sanctius coleretur ex primo 
 auctore generis accepit. nam quia Sarrae pronepos fuerat, ex qua 
 nonagenaria Abraham indulgentia Dei susceperat filiam, Serapis 
 dictus est graeco sermone, hoc est Σάρρας παῖς .

sed hoc inuito 
 Ioseph, immo mortuo: neque enim ad hoc facinus religiosus animus 
 et Deo summo dicatus adduci-potuisset, ut erroris inlecebras 
 ex nomine suo superstitiosis hominibus ipse praeberet, praesertim 
 cum sciret haec esse in Dei sacrosanctis legibus, ne qui hominum 
 tale aliquid aut ueneraretur aut coleret. hic in Aegypto colitur, 
 hic adoratur, huius simulacrum neocororum turba custodit, et 
 ad memoriam uetustatis errans populus ordinem sacrorum in


 


 
 honorem mtegerrimi ac prudentissimi hominis constitutum contentiosa 
 hodieque animositate custodit.

sed et in ipso simulacro sicut 
 in ceteris ex assiduis sacrificiis immundi daemonum spiritus colliguntur: 
 nihil enim operantur uictimae et cruor ex assidua pecndum 
 caede profusus nisi ut daemonum substantia, qui diaboli 
 procreatione generantur, ex isto sanguine nutriatur . nam ista esse 
 Porphyrius, defensor simulacrorum, hostis dei, ueritatis inimicus, 
 sceleratarum artium magister, manifestis nobis probationibus prodidit. 
 in libris enim, quos appellat περὶ τῆς ἐκ λογίων φιλοσοφίας ,
 maiestatem eius praedicans de infirmitate confessus est .
 in primis enim librorum partibus, id est in ipsis auspiciis † positus 
 dixit: Serapis uocatus et intra corpus hominis conlatus 
 talia respondit.

dicant nunc mihi perditi homines: quis potior 
 est, qui uocat et imperat et includit, an qui uocatur et paret et 
 cum uenerit in suscipientis hominis corpore potestate iubentis includitur? 
 gratias agimus, Porphyri, libris tuis: deorum tuorum 
 nobis substantiam prodidisti: didicimus per te quatenus dii tui 
 hominibus iubentibus seruiant. Serapis tuus ab homine uocatur 
 et uenit et cum uenerit statim iussus includitur et loquendi necessitas 
 nolenti forsitan imperatur.

sic aput nos deos Uestros 
 cum hominibus nocere coeperint, religiosi sermonis flagella castigant: 
 sic in corpore hominum constituti dii uestri uerbo Dei spiritalium 
 flammarum igne torquentur, et qui aput nos quasi dii 
 coluntur, aput nos religiosae fidei medelas Christi gratia humano 
 subiacentes imperio et tormenta repugnantes sustinent et uicti 
 poenis ultricibus subiugantur.

Penates etiam qui sint explicare contendam, ne quid a me 
 praetermissum esse uideatur. qui nihil aliud putant esse uitam 
 nisi uescendi et potandi licentiam, hos sibi deos ex cupiditatis 
 suae humilitate flexerunt, nutrimenta corporis quae ex cottidianis 
 epulis comparantur hoc nomine pro salute hominum consecrantes. 
 quia per epulas corporis reficitur infirmitas, alimenta solum esse 
 deum sancxerunt nescientes diuini oraculi ueritatem. cum enim

dominus Iesus Christus cum diabolo pro nostra salute sollicitus 
 diuina maiestatis suae conluctatione certaret, ut de faucibus eius 
 quem gerebat hominem liberaret, hac eum responsione quassauit. 
 nam cum diceret ei diabolus: csi filius dei es, fac u t isti 
 lapides panes fiant/ respondens ei dominus dixit: cnon 
 in pane tantum uiuit homo, sed in omni uerbo Dei.\' 
 nescientes itaque substantiam generis humani cottidianas epulas 
 hoc nomine consecrarunt: nam omne quod uescuntur homines 
 penus uocatur: hinc et cella penaria, hinc et dii penates 
 ab abiectis et prostratis hominibus misera sunt cogitatione 
 compositi.

Vesta autem quid sit discite, ne putetis antiquum aliquid aut 
 cum summo terrore religionis inuentum. ignis est domesticus, 
 qui in focis cottidianis usibus seruit: quapropter cocos habeat, 
 non miseras uirgines sacerdotes, quae contemnentes ignis ipsius 
 fauillas aut prostituto corpore peccare coguntur aut in uirginitate 
 perseuerantes perdunt honestam gloriosi nominis dignitatem.

Palladii etiam quid sit numen audite: simulacrum est ex ossibus 
 Pelopis factum, hoc Abaris Scytha fecisse perhibetur. iam 
 quale sit considerate, quod Scytha barbarus consecrauit. estne 
 aliquid aput Scythas humana ratione compositum et illa effera


 


 


 


 


 
 gens hominum et crudeli atque inhumana semper atrocitate grassata 
 in constituendis religionibus rectum aliquid potuit innenire ?

simulacrum hoc Troianis Abaris nendidit stultis hominibus uana 
 promittens. nendebatur deus ut prodesset emptori, et emptor 
 suppliciter adorabat quicquid paulo ante uiderat subhastatum .
 substantia autem simulacri ipsius ex ossibus Pelopis est. si humana 
 uis, Abari, miseros homines ossa uenerari, purioris saltim 
 et castioris hominis reliquias collige: accedat idolo quod facis ex 
 hominis uirtutibus meritum. Pelops in deliciis amatoris fuit et 
 diu prostituti pudoris damna sustinuit. sed nec adulto ei scelus 
 defuit: eum cuius filiam petebat fraude proditoris occidit, proditorem 
 etiam ipsum periuriis adgressus est et ne promissa redderet 
 praemia, hunc eundem per abrupta praecipitia iactauit. en 
 cuius electa sunt ossa ut deus fieret qui urbes et regna seruaret.

sed nec seruauit aliquando nec profuit et quid se maneat ex 
 urbium in quibus fuit casibus uidit: incensa est Troia a Graecis, 
 a Gallis Roma et ex utroque incendio Palladium reseruatum est, 
 sed reseruatum non propriis uirtutibus, sed humano praesidio : 
 ab utroque enim loco homines liberarunt et translatum est ne 
 humano flagraret incendio: tanto numini humana fuerunt praesidia 
 necessaria et ne arderet humanum quaesiuit auxilium. dilatum 
 est Palladium ab incendio, non liberatum: stat sententia, 
 manet poena, ignis imminet, ignis urguet, quem uitare non poterit.

iam parturit flamma caelestis, iam diuinae animaduersionis 
 monstratur aduentus, iam futurae cladis nuntiatur exitium: 
 in hoc incendio Palladium latebras inuenire non poterit: ignis 
 iste scrutatur abdita, quaerit absconsa et quicquid errantes homines 
 uanis persuasionibus perdidit, rapida flammarum populatione 
 complectitur. cuenit enim\', inquit, \'dies domini ut 
 ardens clibanus\'. audisti quid ueniat: nihil est quod ex te 
 collectum in apothecis dominicis reponi possit: ardebis ut stipula, 
 cuius inanis uilitas in cineres fauillasque seruatur, qua rapax


 


 


 
 ignis. uiolentia cogente spiritus pascitur.

hic est exitus finisque 
 uester, haec est poena quam pro deceptis hominibus Deus statuit: 
 ut perpetuis ardeat flammis qui contra uoluntatem Dei miserum 
 hominem aut decepit aut perdidit. uolo sane diligenter inquirere 
 cuius Mineruae hoc uolunt esse signum: plures enim Mineruas 
 fuisse constat nec aliquis in ista parte dissentit. singulare itaque 
 genus, institutum, artem propositumque dicamus, ut ex his 
 omnibus inueniri possit Palladium cuius Mineruae sit nomine 
 consecratum. \'

Quinque Mineruas fuisse legentibus nobis tradit antiquitas. 
 una estVulcani filia, quae Athenas condidit, quam ex agrestibus 
 locis ad urbanae conuersationis ordinem rustica turba comitata 
 est. fuit alia in Aegypto Nili regis filia, textrinae artis magistra: 
 tertia uero patre Saturno genita est, sed hanc uiraginem fuisse 
 commemorant: nam numquam se intra feminei sexus uerecundiam 
 tenuit, sed arma semper strepitumque pugnarum et cruenta 
 secuta est studia bellorum. quarta Iouis Cretici regis fuit filia, 
 quae occisum patri detulit Liberum. quinta Pallante patre et

Titanide matre orta est, quae patris appellata nomine Pallas est 
 ab hominibus nuncupata. haec parricidalis amentia furoris et 
 uaesanae temeritatis instinctu patrem Pallantem crudeli morte 
 iugulauit nec simplici patris morte contenta, ut diutius malis 
 suis frueretur et ut de morte patris crudelius triumpharet, exuuiis 
 corporis eius ornatae sunt..., ut parricidii facinus ex crudeli 
 ostentatione publicaret. huius est Palladium, pro nefas, nomine 
 consecratum, haec est Pallas quae colitur, haec est quae pontificali 
 lege seruatur, et cuius facinus seuerius damnari debuerat, 
 eius imago suppliciter adoratur. adponite ignem, augete flammas, 
 ut cottidianis sacrificiis uestris discat ardere. quid enim 
 meretur aliud parricida nisi ut perpetua imitatione flammarum


 


 


 
 ante sententiam dei cottidie flammis ultricibus concremetur?

busta sunt haec, sacratissimi imperatores, appellanda, non 
 templa: rogi sunt potius dicendi miserorum: nam in honorem 
 hominum perditorum aedes pro sepulchris miseranda hominum 
 seruitus facit. hic crematorum corporum fauillae seruantur, hic 
 cineres mortuorum inreligiosa lege conduntur, ut acerbarum mortium 
 casus cottidiano uictimarum sanguine recrudescant, ut 
 tristis lamentationis exitus renouatus annuis luctibus renascatur, 
 ut sopitos fletus recentior ululatus exagitet, ut parricidia uel 
 incesta uel mortes ex sacrorum ritu misera mens hominum et 
 colere discat et facere.

amputanda sunt haec, sacratissimi imperatores, 
 penitus atque delenda et seuerissimis edictorum uestrorum 
 legibus corrigenda, ne diutius Romanum orbem praesumptionis 
 istius error funestus inmaculet, ne pestiferae consuetudinis 
 conualescat inprobitas, ne quicquid hominem dei conatur 
 perdere diutius in terra dominetur. nolunt quidam et repugnant 
 et exitium suum prona cupiditate desiderant, sed subuenite 
 miseris, liberate pereuntes: ad hoc uobis Deus summus commisit 
 imperium, ut per uos uulneris istius plaga curetur. facinoris 
 eorum periculum scimus, erroris notae sunt poenae, sed melius 
 est ut liberetis inuitos quam ut uolentibus concedatis exitium.

aegrotantes contraria delectant, et cum corpus hominis aduersa 
 ualitudo possederit, contra salutem suam a laborantibus peruersa 
 poscuntur. capta mens languoris uitio morborum semper augmenta 
 desiderat et medelas artificum aspernata contemnit, respuit 
 remedium medicinae et in exitium suum prona animositate 
 festinat. tunc, si malum morbi fortius creuerit, maiora remedia 
 quaeruntur et pro salute hominis sollicita fortius se medicina componit: 
 asperi cibi, amari potus nolentibus ingeruntur et, si conualuerit 
 malum, et ignis adhibetur et ferrum. sic homo recepta 
 sanitate et salute sibi reddita quicquid aegrotantis corporis uitio 
 inuitus passus est, hoc totum pro utilitate sua factum esse stantis 
 animi iudicio confitetur.

Accipite iam, sacrosancti principes, etiam nomina eorum qua 
 sunt ratione composita. lumen hoc, quod hominibus iussu Dei 
 fugatis tenebris diem reddit, quod per duodecim horarum spatia 
 cursus sui ordinem dirigit, Solem dici uoluerunt, non quia solus 
 est, ut quidam uolunt — quia illic et caelum est et luna et alia 
 plurima sidera quae uidemus, ex quibus quaedam una serie et 
 cohaerentia perpetua simulque copulata lucent, alia toto sparsa 
 caelo uagos cursus suis metiuntur erroribus —, sed ideo Sol appellatttr , 
 quia cum ortus fuerit obscuratis ceteris sideribus luceat 
 solus.

Luna etiam — haec eadem Lncina — a nocturno lumine 
 nomen accepit: hanc etiam quidam Dianam dici uoluerunt, quod 
 per noctem lucens hominibus alterum paene diem faciat. mare 
 nantes a natando Neptunum dici uoluerunt, et ex hoc quod libenter 
 faciebant, substantiam nominis figurantes terrenam uim omnem 
 atque naturam Ditem patrem dicunt, quia haec est natura 
 terrae, ut et recidant in eam omnia et rursus ex ea orta procedant, 
 quae res opulentiam terrae diuitiasque monstrauit.

frugum 
 substantiam uolunt Proserpinam dicere, quia fruges hominibus 
 cum seri coeperint prosunt. terram ipsam Cererem nominant, 
 nomen hoc a gerendis fructibus mutuati. ex bellorum casibus 
 Mauors nomen accepit quasi magna uertat. Minerua similiter bellicum 
 nomen est quasi aut minuat aut minetur. uenustas hominum 
 Venus dicta est. Apollinis nomen ex humanis fincxerunt casibus 
 sermone Graeco, quasi omnia commissa sibi aut amittat 
 aut perdat. solem etiam quidam Apollinem dicunt, quia cottidie 
 in occasu constitutus splendorem luminis perdat: perdere autem 
 Graeci ctnoXuv dicunt. uidetis ut uestros ementiticios et fictos

deos turbulentus error excogitauerit, ut superstitionibus anilibus 


 


 
 et formae uobis deorum traditae sint et nomina. sed haec omnia 
 ueritas detexit et ratio sanae mentis inuenit, ut inuestigatis omnibus 
 atque detectis quae sacrilegus error absconderat ueritas in 
 uita luceret. haec enim omnia cum essent male composita terrori 
 primum fuere mortalibus, dehinc consumpta nouitate quasi ex 
 longa aegritudine conualescentibus hominibus natus est quidam 
 ex admiratione contemptus. sic paulatim quod stupebat animus 
 ausus est diligenter inquirere et statim in arcana fictarum ac uanarum 
 superstitionum sagax misit ingenium. tunc ex assiduis 
 tractatibus latentium ratione collecta peruenit ad causas, ut profanarum 
 religionum miseranda commenta humanum genus primum 
 disceret, deinde contemneret, tertio recusaret.

Libet nunc explanare quibus se signis uel quibus symbolis in 
 ipsis superstitionibus miseranda hominum turba cognoscat. habent 
 enim propria signa, propria responsa, quae illis in istorum 
 sacrilegiorum coetibus diaboli tradidit disciplina. in quodam 
 templo, ut in interioribus partibus homo introiturus possit admitti, 
 dicit: Me tympano manducaui, de cymbalo bibi 
 et religionis secreta perdidici1 , quod graeco sermone 
 dicitur: ex т;vţłnaJlov fiifjQwxa , ix xv/uftaXov TitTiwxa , yeyova 
 ( xvoTrfi aTT€(og .

male, miser homo, de admisso facinore confiteris: 
 pestiferum ueneni uirus hausisti et nefarii furoris instinctu 
 letale poculum lambisti: cibum istum mors sequitur semper et 
 poena, hoc quod bibisse te praedicas uitalem uenam stringit in 
 mortem et sedes animae contaminat et malorum continuatione 
 conturbat. alius est cibus, qui salutem largitur et uitam, alius 
 est cibus, qui hominem Deo summo et commendat et reddit, alius 
 est cibus, qui languentes releuat, errantes reuocat, lapsos erigit, 
 qui morientibus aeternae inmortalitatis largitur insignia. Christi 
 panem, Christi poculum quaere, ut terrena fragilitate contempta


 


 
 substantia hominis inmortali pabulo saginetur.

quis est autem hic 
 panis uel quod poculum in libris Salomonis sapientia magna uoce 
 proclamat? ait enim: \'uenite, manducate de meis panibus 
 et bibite uinum quod miscui\': et Melchisedech rex 
 Salem et sacerdos summi Dei reuertenti Abrahae cum pane et 
 uino benedictionis optulit gratiam. Isaac etiam cum Iacob benedixisset, 
 cum hoc idem Esau a patre suppliciter exigeret, respondit 
 ei pater: \'dominum\', inquit, cillum feci tuum et omnes 
 fratres eius feci seruos, tritico et uino confirmaui 
 illum\'. tunc Esau casus suos misera lamentatione defleuit, 
 quia tritici et uini, id est futurae felicitatis perdidit gratiam.

quod autem consecratis hominibus a Deo panis diuinus iste praestetur 
 per Esaiam dicit spiritus sanctus: sic dicit dominus: 
 ecce qui seruiunt mihi manducabunt, uos autem 
 esurietis: ecce qui seruiunt mihi iocundabuntur, uos 
 confundemini, uos interficiet dominus.\' nonsolumpanis 
 iste a Deo summo sacrilegis et impiis denegatur, sed et 
 poena promittitur et acerbae mortis decernuntur exitia, ut esurientibus 
 faucibus diuinae animaduersionis exitus ingeratur.

secuntur 
 etiam hoc idem tricesimi et tertii psalmi ueneranda responsa, 
 ait enim per Dauid spiritus sanctus: gustate et uidete 
 quoniam dulcis est dominus). dulce est caeleste 
 pabulum, dulcis Dei cibus: nec habet in se miserae famis triste 
 tormentum et de medullis hominum procedentis ueneni uirus excludit. 
 et haec ita esse sequentia oraculi responsa declarant, ait 
 enim: timete dominum sancti eius, quia non est inopia 
 eis qui metuunt eum. diuites eguerunt et esurierunt, 
 qui autem inquirunt Dominum non indigebunt 
 omni bono.

qui sic in templo praetextatus incedis, 
 qui fulges purpura, cuius caput aut auro premitur aut lauro,


 


 


 
 errorem tuum turpis egestas insequitur et ceruicibus tuis onerosum 
 paupertatis imminet pondus. illum quem despicis pauperem 
 largus et diues est, sedile illi Abraham in sinu suo praeparat. 
 tunc tu per interiecta spatia flammarum ad mitiganda conscientiae 
 tuae uulnera tenuem ab eo stillantis aquae guttulam postulabis 
 nec tibi uolens Lazarus lenimentum doloris tui aut dare poterit 
 aut impetrare. singulorum enim pari gratia merita pensantur: 
 illi uita confertur propter huius saeculi mala, tibi propter 
 huius saeculi bona perpetua tormentorum poena decernitur.

ut 
 autem manifestius disceretur quinam ille esset panis, per quem 
 miserae mortis uincuntur exitia, ipse dominus sancto ac uenerando 
 ore signauit, ne per diuersos tractatus spes hominum prauis 
 interpretationibus fallerentur. ait enim in euangelio cata Iohannem: 
 C ego sum panis uitae: qui uenerit ad me non 
 esuriet, qui in me crediderit non sitiet u m qua m.\' 
 item in sequentibus hoc idem simili modo significat, ait enim: 
 (si quis sitit ueniat et bibat qui credit in me/ et 
 rursus ipse, ut maiestatis suae substantiam credentibus traderet, 
 ait: cnisi ederitis carnem fili hominis et biberitis

sanguinem eius, non habebitis uitam inuobis/ quare 
 nihil uobis sit cum tympani cibo o miseri mortales: salutaris 
 cibi gratiam quaerite et inmortale poculum bibite. Christus uos 
 epulis suis reuocat ad lucem et graui ueneno patres artus et torpescentia 
 membra uiuificat. caelesti cibo renouate hominem perditum, 
 ut quicquid in uobis mortuum est diuinis beneficiis renascatur. 
 didicistis quid uos facere conueniat, eligite quod uultis: 
 inde mors nascitur, hinc inmortalis uita donatur.

*** χαῖρε νύμφιε, χαῖρε νέον φῶς . Quid sic miserum hominem 
 per abrupta praecipitas, calamitosa persuasio? quid illi falsae


 


 


 
 spei polliceris insignia? nullum aput te lumen est nec est aliqui 
 qui sponsus mereatur audire: unum lumen est, unus est sponsus: 
 nominum horum gratiam Christus accepit. non poteris ad te 
 alienae felicitatis transferre gloriam nec poteris caelestis luminis 
 splendore decorari. in tenebras squaloresque proiectus es: illic 
 sordes, squalor, caligo, tenebrae et perpetuae noctis dominatur 
 horror.

si uis ut tenuis saltim tibi splendor luminis luceat, erige 
 uultus et demersos aperi oculos et desertis his ad eum te confer 
 qui dixit: \'ego sum lux mundi,\' cuius diuinis praeceptis 
 continetur ut in hac terrena conuersatione opus nostrum per dies 
 singulos luceat: lucere autem non potest nisi inmaculata nos conscientiae 
 ornamenta protexerint, nisi integra nos et incorrupta 
 uita commendet: tunc orietur nobis ueri luminis gratia, tunc se 
 nobis lucis auctor insinuat, tunc uerum lumen et accipere possumus 
 et uidere.

sed, ut sacrilegae uocis conprimatur inprobitas, 
 qui sit uere sponsus sacrarum lectionum oraculis comprobabo, ut 
 probetur sponsum esse Christum, sponsam ecclesiam, ex qua uenerando 
 patri spiritales filii per dies singulos procreantur. in hac 
 probatione arcana prophetarum ueneranda pandantur, adsistat 
 nobis sanctorum oraculorum fides. Iohel diuino spiritu monente 
 sic dicit: (can i te tuba in Sion, sanctificate ieiunium 
 et indicite curationem, adgregate populum, sanctificate 
 ecclesiam, excipite maiores natu, colligite 
 paruulos lactantes, procedat sponsus de cubiculo 
 suo et sponsa de thalamo suo.

3 hoc idem Hieremias simili 
 ratione significat, ait enim cum Hierusalem truci minatur 
 oraculo: Cet auferam de ciuitatibus Iudae et de quadruuiis 
 Hierusalem uocem laetantium, uocem sponsi 
 et uocem sponsae/ processum sponsi etiam per psalmos 
 praedicat spiritus sanctus: in octauo decimo psalmo hoc inuenitur 
 oraculum, ait enim: fet ipse uelut sponsus egrediens 
 f,


 


 

 
 
 de thalamo suo exultabit uelut gigans uiam currere;

a summo caeli profectio eius et decursio eiususque 
 ad summum eius et non est qui lateat a calore eius.) 
 secretiora pandantur arcana: in apocalypsi qui sit sponsus inuenimus. 
 ita enimscriptum est: (ueni, ostendam tibi nouam 
 nuptam uxorem agni. et duxit me in spiritu in 
 montem magnum et ostendit mihi ciuitatem sanctam 
 Hierusalem descendentem de caelo/ Intimandum 
 est quid etiam nobis de hac ipsa re tradat euangelica disciplina. 
 inuenimus enim in euangelio cata Iohannem ita esse signatum : 
 uos mihi testes estis quoniam dixi eis qui missi 
 sunt ab Ierusolymis ad me, quia non sum Christus, 
 sed quoniam [missus sum ante ipsum: qui habet 
 enim sponsam sponsus est, amicus autem sponsi est 
 qui stat et audit eum et gaudio gaudet propter 
 uocem sponsi.

huius rei mysterium ostensum est, huius 
 sponsi aduentum sapientium uirginum chorus expectat, huic 
 praefert lumina peruigili cura sancta uirginitas: expectantibus 
 sponsum seruis felicium praemiorum promittitur munus. inuenimus 
 enim in euangelio cata Lucam: (sint lumbi uestri 
 praecincti et lucernae ardentes et uos similes hominibus 
 expectantibus dominum suum quando ueniat 
 a nuptiis, ut cum uenerit et pulsauerit aperiant 
 illi. felices serui illi quos adueniens dominusinuenerit 
 uigilantes.\' ecce uenerandorum responsorum 
 oraculis sponsus ostensus est.

quid tibi tu in acerbis casibus constitutus 
 beatum nomen inponis P si uis liberatus lumen sequi 
 sponsi, proice errores et peruigili cura sollicitus praecedentia 
 uitae facinora religiosa deuotione castiga. tunc te in nomine suo 
 cum uigilantem inuenerit sponsus, cum fidei tuae merita cognouerit, 
 dabit maximum praemium, dabit integrum munus: intrabis 
 cum eo caeli thalamum, uidebis regiam mundi et, ut uerus


 


 


 
 particeps esse possis, a piissimo ac iustissimo domino inmortalitatis 
 tibi gratia conferetur.

Alterius profani sacramenti signum est θεὸς ἐκ πέτρας . cur 
 hoc sanctum uenerandumque secretum ad profanos actus adulterata 
 professione transfertis? alius est lapis, quem deus in confirmandis 
 fundamentis promissae Hierusalem missurum se esse 
 promisit: Christus nobis uenerandi lapidis significatione monstratur. 
 quid tu ad commaculatas superstitiones furtiua fraude uenerandi 
 transferis nominis dignitatem? lapidem tuum ruina sequitur 
 et cadentium culminum funesta conlapsio: noster lapis Dei 
 fundatus manu extruit, confirmat, erigit, munit et restaurati 
 operis gratiam perpetuae inmortalitatis splendore condecorat. 
 ait enim de hoc Esaias iubente sancto spiritu:

\'sic dicit Dominus: 
 ecce ego inmitto in fundamenta Sion lapidem 
 pretiosum, electum, summum angularem, honoratum, 
 et qui crediderit in eum non confundetur. 
 in psalmis etiam simile responsum est: ait enim spiritus sanctus 
 in centesimo et septimo decimo psalmo: \'lapis quem reprobauerunt 
 aedificantes hic factus est in caput anguli: 
 a domino factus est iste et est mirabilis in oculis 
 nostris.\' permultos prophetas spiritus sanctus nominis istius 
 ordinem monstrat, ait enim Zacharias propheta: Cecce ego adduco 
 puerum meum, Ortus nomen ei est, quoniam 
 lapis quem dedi ante faciem Hiesu: super lapidem 
 ipsum unum septem oculi sunt.\'

sed ut manifestius constet, 
 antiquiora uenerandarum lectionum secreta pandamus. in 
 Deuteronomio itacomprehensum est: cet scribes super lapidem 
 omnem legem hanc.\' Hiesus etiam Naue iussu


 


 


 
 diuinitatis hoc specialiter conprehendit, ait enim: cet accepit lapidem 
 magnum et statuit eum contra dominum. et 
 ait Hiesus ad populum: ecce lapis iste erit mihi in 
 testimonium quis iste audiuit omnia quae dicta 
 sunt a domino, quando loquutus est ad uos, et erit 
 iste uobis testimonium in nouissimo dierum, quando

recesseritis a domino uestro.\' quod autem per hunc lapidem, 
 id est per dominum nostrum Iesum Christum, et dii isti 
 casuri sint et multitudo templorum aperte Danihel uenerandis 
 oraculis explicauit: ait enim cum interpretaretur somnium regis: 
 et ecce imago, imago nimis magna, et contemplatio 
 ipsius imaginis metuenda, et elata stabat contra te: 
 cuius caput fuit ex auro bono, pectus et brachia 
 eius argentea, uenter et femora aerea, pedes autem 
 ex parte quidem ferrei, ex parte autem fictiles: 
 quoadusque abscisus est lapis d6 monte sine manibus 
 concidentium et percussit imaginem super pedes 
 ferreos et fictiles et comminuit eos minutatim 
 et factum est simul ferrum testa, etaeramentum 
 et argentum et aurum facta sunt minuta quasi palea, 
 ut puluis in area aestate, et uentilauit illa uentus 
 ita ut nihil remanserit in illis: etlapisqui percussit 
 imaginem factus est mons magnus et imple-

uit totam terram/ qui locus in terra est quem non Christi 
 possederit nomen ? qua sol oritur, quaoccidit , qua erigitur septemtrion , 
 qua uergit auster, totum uenerandi numinis maiestas 
 implebit, et licet adhuc in quibusdam regionibus idololatriae 
 morientia palpitent membra, tamen in eo res est ut e Christianis 
 omnibus terris pestiferum hoc malum funditus amputetur. de 
 idololatrarum lapide, de quo dicunt deog ix. nhqug , quod prophetarum 
 respondit oraculum? cui autem restitit uel cui parcit 
 iste lapis ?

lapis autem hic sanctus, id est Christus, aut fidct l


 


 


 
 fundamenta sustentat aut in angulo positus duorum parietum 
 membra aequata moderatione coniungit, id est ueteris et noui 
 testamenti in unum colligit gentes aut certe corporis et animi 
 diuersitatem . xiol ... a homini inmortalitate consociat aut legem 
 promulgat aut contra peccantes testimonium perhibet aut, quod 
 est potius, imaginem diaboli percutit, ut superato eo atque pro- 
 strato et in cinerem fauillasque conuerso erecto subZimitatis suae 
 uertice purum dominationis imperium sit .

uos nunc, Constanti 
 et Constans sacratissimi imperatores, et uenerandae fidei uestrae 
 imploranda uirtus est, quae supra homines erigitur et a terrena 
 fragilitate separatur, quae caelestium se rerum societate coniungit, 
 quae in omnibus actibus suis, prout potest, Dei summi 
 sequitur uoluntatem: modicum tantum superest ut legibus uestris 
 funditus prostratus diabolus iaceat, ut extinctae idololatriae pereat 
 funesta contagio. ueneni huius uirus euanuit et per dies singulos 
 substantia profanae cupiditatis exspirat. erigite uexillum fidei, 
 uobis hoc diuinitas reseruauit: fauore eius eminentes prostratores 
 estis omnium hostium uestrorum, quorum opera Romanum in- 
 firmabatur imperium. signum uenerandae legis erigite, sancite, 
 promulgate quod prosit. sit faustum felixque rei publicae quod 
 inter aceruos caesarum uictimarum hostium prostrawistis exercitum. 
 felices uos quoque: gloriae ac uoluntatis suae Deus fecit 
 esse participes, idololatriae excidium et profanarum aedium ruinam 
 propitius Christus populo uestris manibus reseruauit. ille 
 spiritalibus armis malos spiritus, uos mala terrena uicistis. 
 erigite tropaea uictoriae et praeferatur ingens titulus triumphorum: 
 profanarum rerum strage gaudentes exultate fortius,


 


 
 exnltate fidenter. felicitas uestra cum Dei uirtute coniungitur, pro 
 salute hominum Christo pugnante uicistis.

Omnia aymbola profanae religionis per ordinem suggerantur, 
 ut probemus nequissimum hostem generis humani de sanctis haec 
 uenerandisque prophetarum oraculis ad contaminata furoris sui 
 scelera transtulisse.

inuenimus enim itadici: εὐοῖ, δίκερως δίμορφε . 
 deos iste uester non biformisest , sed multiformis: in 
 multas enim species uenenati oris forma mutatur. ipse est basiliscus 
 et scorpio, qui fidelium securis uestigiis premitur, ipse malitiosus 
 anguis, cuius caput quaerit decepta mortalitas, ipse tortuosus 
 draco, qui hamo ducitur, qui captiuus includitur: iste 
 deus uester Lernaei anguis crinibus adornatur. uiden ut percusso 
 domino morientium anguium turba succedat? quid sic renascentibus 
 hydris pullulas? quid te fecunda scelerum sobole componis?

mortis tuae uiam didicimus, scimus quibus remediis artis tuae 
 uenena uincantur. Christi inmortalem sanguinem bibimus, nostro 
 sanguini Christi sanguis adiunctus est: hoc est salutare remedium 
 scelerum tuorum, hoc cottidie a uitiata dei plebe mortiferum 
 uirus excludit. quis deum istum quem plangunt cum cornibus 
 uidit? quae sunt ista cornua quae habere se iactat? aliasunt 
 cornua, quae propheta sancto spiritu iubente commemorat, 
 quae tu, diabole , ad maculatam faciem tuam putas te posse 
 transferre.

unde tibi ornamenta quaeris et gloriam? cornua nihil 
 aliud nisi uenerandum signum crucis monstrant: huius signi uno 
 extenso ac directo cornu mundus sustentatur, terra constringitur, 
 et e duorum quae per latus uadunt compagine oriens tangitur, 
 occidens subleuatur. ut sit totus orbis tripertita stabilitate


 


 
 firmatus, confixique operis immortalibus radicibus fundamenta teneantur. 
 hoc secretum nobis uenerandum prophetae oraculum 
 tradidit: inuenimus enim in Abbacuc ita esse perscriptum: 
 Ctexit caelos uirtus eius et laude eius plena est terra 
 et splendor eius ut lux erit: cornua in manibuseius 
 erunt et illic constabilita est uirtus gloriae eius 
 et constituit dilectionem suam: ibit uerbum et praecedet 
 secundum gressus suos.

\' en ueneranda crucis cornua, 
 en sanctae uirtutis inmortale fastigium, en gloriosi operis 
 diuina conpago. tu, Christe, mundum ac terram extensis manibus, 
 tu caeleste sustentas imperium, tuis inmortalibus adhaeret 
 humeris salus nostra, tu, domine, aeternae uitae baiulas signum, 
 tu uenerando instinctu hoc nobis denuntias per prophetas: ait 
 enim Esaias: fecce natus est nobis filius, imperium 
 super humeros eius et uocatum est nomen eius magnae 
 cogitationis nuntius.\' haec sunt crucis cornua, quibus 
 omnia et subleuantur pariter et continentur, his cornibus bene 
 hominum utitur uita. ut Amalech uinceretur, extensis manibus 
 Moyses haec imitatus est cornua, ut facilius impetraret quod 
 magnopere postulabat, crucem sibi fecit ex uirga. ad haec cornua 
 festina celeritate properate, ad haec cornua humili ueneratione 
 confugite, his uos adfigant cornibus iustitia, aequitas, pudicitia, 
 misericordia, patientia, fides, ut ueneranda praeferentes insignia, 
 consecratae frontis maiestate gaudentes et sepulturae Christi participes 
 sitis et uitae.

Aliud etiam symbolum proferimus, ut contaminatae cogitationis 
 scelera reuelentur, cuius totus ordo dicendus est, ut apud 
 omnes constet diuinae dispositionis legem peruersa diaboli esse 
 imitatione corruptam. nocte quadam simulacrum in lectica supinum 
 ponitur et per numeros digestis fletibus plangitur: deinde 
 cum se ficta lamentatione satiauerint, lumen infertur: tunc a


 


 


 


 
 sacerdote omnium qui flebant fauces unguentur, quibus perunctis 
 sacerdos hoc lento murmure susurrat: 
 
 θαρρεῖτε μύσται τοῦ θεοῦ σεσωσμένου· 
 ἔσται γὰρ ἡμῖν ἐκ πόνων σωτηρία . 
 


 quid miseros hortaris gaudeant?

quid deceptos homines laetari 
 compellis? quam illis spem, quam salutem funesta persuasione 
 promittis? quid illos falsa pollicitatione sollicitas? dei tui mors 
 nota est, uita non paret nec de resurrectione eius diuinum aliquando 
 respondit oraculum nec hominibus se post mortem, ut 
 sibi crederetur, ostendit, nulla huius operis documenta praemisit 
 nec se hoc facturum esse praecedentibus monstrauit exemplis. 
 idolum sepelis.

idolum plangis, idolum de sepultura proferis, et 
 miser cum haec feceris gaudes. tu deum tuum liberas, tu iacentia 
 lapidis membra componis, tu insensibile corrigis saxum: tibi agat 
 gratias deus tuus, te paribus remuneret donis, te sui uelit esse 
 participem, sic moriaris ut moritur, sic uiuas ut uiuit.

nam quod 
 odore perunguentur fauces, quis non facinus istud dispecta uanitate 
 contemnat? habet ergo diabolus christos suos et, quia ipse 
 antichristus est, ad infamiam nominis sui miseros homines scelerata 
 societate perducit. unguentum hoc reserua mortuis, reserua 
 morituris, ut quos laqueis tuis ceperis, eos uenenato unguento 
 oblitos lugubri ac funesto semper mergas exitio.

Aliud est unguentum, quod Deus pater unico tradidit filio, 
 quod filius credentibus diuina numinis sui maiestate largitur. 
 Christi unguentum immortali compositione conficitur et spiritalibus 
 pigmentorum odoribus temperatur: hoc unguentum a mortalibus 
 laqueis putres hominum artus exuit, ut sepulto primo 
 homine ex eodem statim homine homo alius felicius nascatur: et 
 ut hoc manifestius explicetur, sacrarum lectionum arcana pandenda 
 sunt.

ait enim Dauid, ut huius unguenti gratiam traderet: 
 cspeciosus forma prae filiis hominum, diffusa est


 


 


 
 gratia in labiis tuis: propterea benedixit tibi deus 
 in aeternum. accingere gladium tuum circa femur, 
 potentissime specie et pulchritudine tua: intende, 
 prospere procede et regna propter uirtutem et mansuetudinem 
 et iustitiam, et deducet te mirabiliter 
 dextera tua. sagittae tuae acutae, potentissime: 
 populi infra te decident in corde inimicorum regis. 
 sedes tua, Deus, in saeculum saeculi: uirga recta 
 est uirga regni tui. dilexisti iustitiam, odisti iniquitatem: 
 propterea uncxit te Deus tuus oleum laetitiae 
 a consortibus tuis: myrra et gutta et cassia a 
 uestimentis tuis de aedificiis eburneis ex quibus 
 te iucunditate adfecerunt/

Inmortalis unguenti secreta peruidimus et diuinae nobis dispositionis 
 ordo monstratus est: regnum perpetuum et caeli diadema 
 domino nostro cum unguenti maiestate conlatum est. quis 
 autem hic qui regendi orbis accepit potestatem, qui uenerandi 
 nominis maiestate decoratur, aliud nobis monstrat oraculum: ait 
 enim is idem Dauid: \'ut quid fremuerunt gentes et populi 
 meditati sunt inania? adstiterunt reges terrae 
 et principes conuenerunt in unum aduersus dominum 
 et aduersus Christum eius.\' quidtesic extollis sacrilega 
 persuasio? quid miseros homines effrenata temeritate circumuenis ? 
 unguentum Christi caeli donat imperium, unguentum 
 tuum gehennae suscitat flammas.

Sed quod inpuro ore sacerdos iste et polluta uerborum contaminatione 
 componit, libet diligenti inquisitione discutere. liberato 
 deo suo bonum animum gerere socios, fiduciam bonae spei


 


 


 


 


 
 habere persuadet. o quam miseris, quam luctuosis se laqueis inuoluit 
 caduca calliditas! quis deum tuum liberat? cui hoc praestitit 
 quod laborat ? disce, disce quod nescis, disce quod non uides:

Christus filius Dei ut humanum genus a mortis laqueis liberaret, 
 uere omnia ista sustinuit, ut captiuitatis durae iugum tolleret, 
 ut hominem patri redderet, ut mitigata offensa hominem cum Deo 
 prospera conciliatione componeret, ut promissae resurrectionis 
 fructumproprio monstraret exemplo. fecit filius Dei quod ante promiserat: 
 elusit ianuas sedis infernae et durae legis necessitatem 
 calcata morte prostrauit: per triduum recensita ab eo iustorum 
 turba collecta est, ne diutius contra eos mortis dominaretur inprobitas: 
 ne iustorum meritum ex longa desperatione concideret, 
 fregit claustra perpetua et ferreae fores Christo iubente conlapsae 
 sunt: ecce terra contremuit et fundamentorum suorum stabilitate 
 concussa praesentis Christi numen agnouit: ante praefinitum 
 tempus praecipitat diem mundi rotata uertigo et sol non completo 
 diurnarum horarum spatio properato cursu uergit in noctem: 
 ecce ueli fastigia summa finduntur et obscurioribus tenebris orbem 
 terrarum caligo noctis abscondit. omnia elementa Christo 
 pugnante turbata sunt, tunc scilicet cum primum contra mortis 
 tyrannidem humanum corpus armauit. per triduum ista conflictatione 
 pugnatum est, quamdiu mors superatis malitiae suae uiribus 
 frangeretur.

quid solita impatientia, homo religiose, homo 
 Christi, desperas et deficis? tridui moram non feris? sollicitudinem 
 ac desperationem tuam nouis precibus confiteris? hoc te 
 facturum esse illo die spiritus sanctus ueneranda uoce significat, 
 cum per Dauid dicit: Caestimati sumus sicut oues occisionis. 
 exsurge: quare obdormis, domine? exsurge 
 et ne disperdas usque ad finem. quare faciem tuam 
 auertis? obliuisceris inopiam nostram et tribulationem? 
 quoniam humiliata est in puluere anima 
 nostra, haesit in terra uenter noster. exsurge,


 


 


 
 domine, opem fer nobis et libera nos propter nomen 
 tuum.

\' ecce post triduum lucidior solito dies oritur et reddita 
 soli praeteriti luminis gratia: omnipotens deus Christus splendidioribus 
 solis radiis adoratur: exultat salutare numen et triumphales 
 currus eius iustorum ac sanctorum turba comitatur. tunc 
 elato gaudio clamat elata mortalitas: (ubi est, mors, aculeus 
 tuus?\' tunc praecurrens salutare numen aperiri sibi caelestes 
 ianuas praecipit: aperite, aperite et immortalia claustra 
 conuellite: Christus deus calcata morte ad caelum hominem 
 quem susceperat reuocat. hoc a uenerando propheta sancta uoce 
 praecanitur et ex ore prophetico uox iubentis auditur: ait enim 
 spiritus sanctus, ut nobis licentiam Christi iubentis ostenderet: 
 ctollite portas, principes, uestri, et extollite uos, 
 portae aeternae, et introibit rex gloriae.

hoc angelis 
 nescientibus imperatur: neque enim scire potuerunt, quando uerbum 
 Dei descendit ad terram: ideo et ipsi sollicita interrogatione 
 respondent: cquis est iste rex gloriae?\' quibus quaerentibus 
 perspicua Christus numinis sui maiestate respondet: \'dominus 
 fortis et potens, dominus us pot ens in proelio.) cognoscitur 
 statim a custodibus caeli filius Dei et quicquid illos ante 
 fefellit agnoscunt: uident prostrati hostis exuuias et recordati 
 primae dispositionis ordinem etiam ipsi cum ascendentibus iterata 
 pariter uoce conclamant: Ctollite portas qui praeestis illis 
 et extollite uos, portae aeternae, et introibit rex 
 gloriae\'.

reuerso filio promissa pater regni sceptra restituit et 
 sellam regni aequa potestate concedit, ut imperet, ut regnum 
 teneat, ut perpetua numinis sui maiestate dominetur. audi quid 
 de illo Danihelem spiritus sanctus iusserit dicere: cui deb a m 
 in uisu nocte et ecce in nubibus caeli quasi filius


 


 


 


 
 hominis ueniens uenit usque ad ueterem dierum et 
 stetit in conspectu eius et qui adsistebant optulerunt 
 eum, et data est ei potestas regia et regnum et 
 omnis claritas et omnes reges terrae seruient ei et 
 potestas eius aeterna, quae non auferetur et regnum 
 eius non corrumpetur.

haec eadem nobis sancta reuelatione 
 monstrantur, inuenimus enim in Apocalypsi ita esse perscriptum: 
 cet conuersus sum et respexi ut uiderem 
 uocem, quae mecum loquebatur, et uidi septemcandelabra 
 aurea et in medio candelabrorum similem 
 filii hominis uestitum poderem et erat praecinctus 
 supra mammas zonam auream: caput autem eius et 
 capilli erant albi uelut lana alba, utnix, oculi eius 
 ut flamma ignis et pedes eius similes aurichalco 
 sicut de fornace ignea et uox eius ut sonus aquarum 
 multarum, et habebat in dextera sua septem stellas 
 et ex ore eius gladius ex utroque acutus et facies 
 eius splendebat ut sol in uirtute sua: et cum uidissem, 
 cecidi ad pedes eius tamquam mortuus, et inposuit 
 dexteram suam super me dicens: noli timerem: 
 ego sum primus et nouissimus et uiuus qui fueram 
 mortuus et ecce sum uiuens in saecula saeculorum

et habeo claues mortis et inferorum/ post resurrectionem 
 etiam cum discipulis suis daret certa mandata, immortalium 
 mandatorum ordinem ista lege conclusit : data est mihi omnis 
 potestas in caelo et in terra: ite ergo et docete 
 gentes omnes, baptizantes eos in nomine patris et


 


 


 
 filii et spiritus sancti, docentes eos obseruare omnia 
 quaecumque praecepi uobis/ quod autem Deus pater 
 participem eum regni faciens regalis sellae ei concesserit sedes 
 hoc docetur oraculo: Cdicit dominus domino meo: sede a 
 dextris meis quoadusque ponam inimicos tuos subpedaneum 
 pedum tuorum. uirgam uirtutis tuaeemittet 
 dominus a Sion et dominaberis in medio inimicorum 
 tuorum. tecum principium in die uirtutis 
 tuae in claritate sanctorum: ex utero ante luciferum 
 genui te. iurauit dominus nec paenitebit eum.\'

Hi sunt inimici Dei, sacratissimi imperatores, qui ueritatis ordinem 
 contraria lege conturbant, qui peruersae cupiditatis instinctu 
 sacrilega uota concipiunt, qui profanae mentis furore aut 
 lignum semper uenerantur aut lapidem. in isto loco positi ordinem 
 debemus sai\\ctae dispositionis aperire, ut quicquid nobis inuestigantibus 
 sanctum Dei uerbum prophetica tradidit disciplina 
 ad refutandas profani erroris maculas specialiter explicetur, ne, 
 si, ut nos diximus, commenti sunt qui sacrilegia errantibus tradiderunt, 
 sic a nobis ordo ueritatis curiosius requiratur. suspenso 
 itaque paululum ceteris ad haec explicanda quae uera sunt 
 transferatur oratio.

Vos, domini imperatores, sanctarum aurium uestrarum mihi 
 commodate patientiam, ut totum clementiae uestrae quod promittimus 
 explicemus. cur Deus, id est filius Dei, homo passus 
 est fieri breui ac uera pietati uestrae ratione monstrabitur. cum 
 hominem primum, id est Adam, ad imaginem suam Deus faceret, 
 certam illi mandatorum dedit legem. is per feminam, id 
 est Euam, deceptus diaboli persuasionibus promissae sibi gloriae 
 perdidit dignitatem: lignum erat in paradiso quod promissorum 
 a Deo praemiorum perdidit gratiam.

de uirginis terrae limo homo 
 factus est: nondum enim, ut ait scriptura, supra terram pluerat.


 


 


 
 hic contemptis mandatis Dei humanum genus mortalitatis laqueis 
 adflixit. oportebat hoc totum et reformari et corrigi et reformatio 
 originis debuit reformare primordia. ex uirginis terrae limo factus 
 Adam praeuaricatione propria promissam perdidit uitam: per 
 uirginem Mariam ac spiritum sanctum Christus natus et mmortalitatem 
 accepit et regnum. arbor ligni pestiferum deceptis 
 pabulum praebuit: lignum crucis uitam inmortali conpage restituit. 
 contempsit Adam, oboediuit Deo Christus: sic diuina dispositione 
 quicquid Adam perdidit Christus inuenit.

nam post 
 multa tempora nouissimis temporum spatiis, id est nouissima 
 paene saeculorum ebdomade, uerbum Dei humano se miscuit corpori, 
 ut hominem liberaret, ut mortem uinceret, ut fragilitatem 
 humani corporis cum diuina inmortalitate coniungeret. quid enim 
 faceret tanta turba sanctorum? quae illis spes salutis? quod meritorum 
 praemium, si sub una eademque condicione sortis ineluctabilibus 
 mortalitatis laqueis etiam ipsa obligata teneretur? 
 nihil Habel, nihil Enos, nihil Noe, nihil Sem, nihil Abraham, 
 nihil Isaac, nihil Iacob de Dei sibi misericordia ac maiestate 
 promitterent: irent etiam ipsi post tantum fidei meritum cum 
 ceteris omnibus pariter addicti et omnes Dei sanctos unum mortis 
 exitium exciperet nec haberet aput Deum praemium pietas, si 
 una eademque omnes condicio mortis hauriret.

sed Deus Abrahae 
 clarius a caeli sideribus promiserat regnum. ideo ex genere Abrahae 
 descendens Maria uirgo Dei concepit, ut supradictorum hominum 
 soboles inmortalis societatis uinculo iungeretur, ut sic 
 humanum genus per hominem pariter et deum aequata societatis 
 conparatione coniunctum ad inmortalitatis imperium oboedientiae 
 merito perueniret. quia itaque, sacratissimi imperatores, curiosis 
 auribus satisfecimus, reliqua persequamur, ut uel sic pollutarum 
 aurium sordes purificans possit sermo purgare.

Sequitur adhuc aliud symbolum, quod pro magno miserorum 
 hominum credulis auribus traditur: ταῦρος δράκοντος καὶ ταύρου δράκων 


 


 
 πατήρ . aliquando nobis signa, diabole, maculati 
 nominis prodidisti, aliquando infame nomen propria uoce confessus 
 es: scio qui fueris, quid ausus sis: scio quid fecerit scelerum 
 tuorum malitiosa persuasio. hoc erat quod Euae, cum eam perderes, 
 magnopere pollicebaris cum ei diceres: ceritis quasi 
 dii/ tunc iam parabas tibi ac tuis templa et delubra faciebas et 
 uenenati oris inluuiem nefariis ceremoniis consecrabus .

serpis in 
 templis et occisarum hostiarum misero pasceris sanguine, nec 
 uenenis tuis cruor defuit nec semiustae crematorum corporum 
 partes, humanarum te etiam uictimarum frequenter sanguine cruentasti 
 et Latiaris templi cruore uel ara Karthaginis rabies tua et 
 siccarum faucium uenena nutrita sunt. tu haec faciens hominibus 
 te miseris prodesse iactas, ut crudelitate tua perimas, persuasione 
 decipias, pollicitatione prosternas: sic tuis prospicis, 
 parricida. fugite, o miseri homines, fugite et contagionem istam 
 quantacumque potestis celeritate deserite: draco est qui colitur, 
 latere non potest, proprietatem nominis sui ipse confessus est, 
 confessum reum poena consequitur.

audite quid sanctus propheta 
 diuina instigatione denuntiet. oraculum hoc Esaiae nobis fides 
 tradidit, ait enim: \'in illa die superducet deus gladium 
 sanctum et magnum et fortem super draconem, 
 serpentem magnum et tortuosum, et interficiet draconem. 
 uoluntas Dei perfecti operis substantia est: de nece 
 draconis lata sententia est; quicquid Deus dixerit factum est. 
 morituri draconis hoc solacium est, ut exitium suum frequens 
 perditorum turba comitetur. si mortis eius diem quaeritis, tunc 
 percussus est, cum hominem deum uidit, cum Christi nobis numen 
 apparuit.

post illum diem qui serpentis huius secutus fuerit 


 


 


 


 
 institutum, necesse est ut cum serpente moriatur. deos istos quos 
 colitis ipse fincxit , ipse composuit: si pertinaces animi uestri in 
 isto errore permanserint, ardebitis etiam uos pariter cum diis 
 uestris, ut quicquid auctores uestri diuina animaduersione meruerunt, 
 etiam ad uestrum exitium ex societatis consortio transferatur. 
 mihi credite, nihil praetermisit diabolus quod hominem 
 miserum aut debilitaret aut perderet: ideo se per omnes formas 
 multiplici diuersitate conuertit, ideo se diuersi generis calliditate 
 composuit, ut uariis ac multiplicibus fraudibus homines inretitos 
 interimat .

Sacra sua perditus carnifex, pro nefas, per lignum semper renouari 
 disposuit, ut, quia sciebat ita fore ut ligno crucis adfixa 
 uita hominis perpetuae inmortalitatis conpagine stringeretur, perituros 
 homines ex ligni imitatione deciperet. in sacris Frygiis, 
 quae matris deum dicunt, per annos singulos arbor pinea caeditur 
 et in media arbore simulacrum iuuenis subligatur. in Isiacis 
 sacris de pinea arbore caeditur truncus, huius trunci media pars 
 subtiliter excauatur: illic de segminibus factum idolum Osiridis 
 sepelitur. in Proserpinae sacris caesa arbor in effigiem uirginis

formamque componitur et cum intra ciuitatem fuerit inlata, quadraginta 
 noctibus plangitur, quadragesima uero nocte comburitur. 
 sed et illa alia ligna, quae dixi, similis flamma consumit: 
 nam etiam post annum istorum lignorum rogum flamma depascitur. 
 errasti, miser, et uehementer errasti: nihil tibi poterit 
 ignis iste prodesse; frustra tibi ex ista flamma blandiris, hunc 
 ignem commentis tuis semper renouans. ignis, qui de facinoribus 
 tuis exigit poenas, perpetua tormentorum continuatione grassatur.

diuini ac liberantis ligni ordinem disce, ut scias nulla tibi 
 posse ratione succurri. de cataclysmo humanum genus arca lignea 
 liberauit, Abraham ligna unici filii humeris inponit, de Aegypto 
 recedentem dei plebem lignea uirga protexit, lignum dulcem saporem 
 amarae marrae fontibus reddidit, lignea uirga ex spiritali


 


 
 petra salutaris unda profertur, et ut Amalec uinceretur, circa 
 uirgam Moyses expansis manibus extenditur: scalae ligneae patriarcha 
 incumbentem angelum somniat et per eandem alios ascendere, 
 alios cernit descendere, et lex Dei arcae creditur ligneae, 
 ut his omnibus quasi per gradus quosdam ad lignum crucis salus 
 hominum perueniret. quapropter lignum crucis caeli sustinet machinam, 
 terrae fundamenta conroborat, adfixos sibi homines ducit 
 ad uitam. lignum diaboli ardet semper et moritur et ad ima tartari 
 credentes homines cum fauillis suis ducit.

illud etiam quale 
 sit ratione tractetur. arborem suam diabolus consecrans intempesta 
 nocte arietem in caesae arboris facit radicibus immolari. 
 quis tibi hoc, scelerate, persuasit? unde hoc pestifera cupiditate 
 didicisti? semperne te contra Deum summum nefaria cupiditate 
 componis? ideo te de caelo seuerum diuinitatis iudicium caduca 
 humilitate praecipitat, ideo tibi Dei sententia perpetua poena 
 decernitur, quod facinoribus tuis per dies singulos nouum semper 
 additur facinus, quod hominem Dei fraudulenta conaris persuasione 
 decipere. uide quid sibi ludibriosus hostis inuenerit. 
 Abrahae immolaturo filium iussu Dei aries subponitur et in uicinae 
 arboris radicibus alligatur.

liberaturus Deus summus ex 
 Aegyptiorum tyrannide plebem suam arietem nocte iussit occidi 
 et sanguine eius postes liniri praecepit: ipsum a certo numero 
 hominum per nocturnas epulas confici iubet et sacrificio ipsi Paschae 
 nomen inponit. sed hoc ad imaginem futurorum prouidentia 
 diuinae maiestatis inuenit, ut per signa uerum Pascha nobis 
 ostenderet. ideo cum de passione domini nostri diuino spiritu 
 iubente propheta praecaneret, ait: (sicut ouis ad uictimam 
 ductus est et sicut agnus coram tondente se, sic non 
 aperuit os suum. in humilitate iudicium eius sublatum 
 est: natiuitatem eius quis enarrabit? quoniam 
 auferetur a terra uita eius.

alius etiam propheta 
 haec eadem simili respondit oraculo: Momine , significa mihi 
 et cognoscam: tunc uidi meditationes eorum. ego


 


 


 
 sicut agnus sine malitia perductus sam ad uictimam: 
 in me cogitauerunt cogitatum dicentes: uenite, 
 mittamus lignum in panem eius et eradamus 
 a terra uitam eius.

agnum aatem appellari dominum nostram 
 sancta nobis reuelatione monstratur. in Apocalypsi enim 
 ita inuenimus esse perscriptum: (et uidi in medio throni 
 et quattuor animalium et in medio seniorum agnum 
 stantem quasi occisum, habentem cornua septem 
 oculos septem, qui sunt septem spiritus dei missi 
 per orbem terrae: et uenit et accepit librum de dextera 
 sedentis in throno, et cum accepisset librum, 
 quattuor animalia et uiginti quattuor seniores prostroMerunt 
 se ante agnum habentes singuli aureas 
 citharas plenas odoramentis supplicationum, quae 
 sunt orationes sanctorum, et cantauerunt nouam 
 canticum dicentes: dignus es accipere librum et 
 aperire signa eius, quoniam occisus es et redemisti 
 nos deo sanguine tuo ei omni tribu et lingua et populo 
 et natione et nos regnum deo nostro sacerdo -

tesque fecisti et regnabimus super terram.) Iohannes 
 quoque filium Dei agni nomine appellat, ut et ipse propheticae 
 pollicitationi respondeat: ait enim in euangelio: cal tero die uidet 
 Iohannes legum uenientem ad se et ait: ecce 
 agnus dei, ecce qui aufert peccata mundi/ pro salute 
 hominum agni istius uenerandus sanguis effunditur, ut sanctos 
 suos filius Dei profusione pretiosi sanguinis redimat, ut qui Christi 
 sanguine liberantur, maiestate prius inmortalis sanguinis con- 
 secrentur . neminem aput idola profusus sanguis munit, et ne cruor 
 pecudum miseros homines aut decipiat aut perdat, polluit san - 
 guis iste, nonredimit , et per uarios casus homines premit in 
 mortem: miseri sunt qui profusione sacrilegi sanguinis 


 


 


 
 cruentantur. tauribolium quid uel criobolium scelerata te sanguinis 
 labe perfundit?

lauentur itaque sordes istae quas colligis: quaere 
 fontes ingenuos, quaere puros liquores, ut illic te post multas 
 maculas cum spiritu sancto Christi sanguis incandidet. ut autem 
 miseros homines ad sanam mentem reuocet plena persuasio, 
 maiore auctoritate opus est, ut curatis ac sanatis mentibus nullum 
 praecedentis pestilentiae uestigium relinquatur.

quid itaque 
 sint idola uel quam habeant substantiam, prophetarum ore ac Dei 
 diuina uoce monstratum est, quae omnia specialiter dicenda sunt, 
 ut hoc non nostra temeritate prolatum, sed diurno magisterio 
 nobis traditum et caelesti agnoscatur uoce signatum. quae sit 
 substantia eorum, sapientiae ueneranda uoce monstratur, ait enim 
 in libris Salomonis: \'omnia idola nationum aestimaueruntdeos, 
 quibus neque oculorum usus est ad uiden- 
 dum neque nares ad percipiendum spiritum neque 
 aures ad audiendum neque digiti manuum ad tractandum, 
 sed et pedes eorum pigri ad ambulandum: 
 homo enim fecit illos et qui spiritum mutuatus est 
 fincxit illos: nemo autem sibi homo poterit dominum 
 fingere, cum sit enim mortalis, mortuum fingit 
 manibus iniquis: melior est autem his quos colit, 
 quoniam quidem ipse uixit, illi numquam/ quidamplius 
 quaerimus? sapientia nos diuina uoce conuenit et quicquid 
 in arcanis Dei uiderat docuit et quod erat salubre monstrauit, 
 ne fragilis et caduca mortalitas in exitium suum mortemque 
 properaret.

hoc idem in Psalmis praemonet spiritus sanctus: 
 inuenimus enim in psalmo centesimo tricesimo et quarto ita 
 esse perscriptum: cidola gentium argentum et aurum, 
 opus manuum hominum: os habent et non loquuntur, 
 oculos habent et non uident, aures habent et non 
 audiunt, neque enim est spiritus in ore eorum:


 


 


 
 similes fiant illis qui faciunt ea.\' si artifex, qui ad ostentationem 
 ingenii simulacrum aut sculpsit aut fudit, diuina maledicti 
 animaduersione percutitur, quid sperare debeat considerandum 
 est qui quod alter uendidit deum dicit.

Hieremias etiam 
 cum praecepta Deo iubente plebi daret hac populum oratione conuenit: 
 cdicite autem in corde uestro: tibi oportet adorare, 
 domine. angelus autem meus uobiscum est, 
 ego autem exquiram animas uestras. lingua eorum 
 polita a fabro, ipsa etiam inaurata et inargentata 
 falsa sunt et non possunt loqui: et sicut uirgini ornatum 
 amanti accepto auro fabricati sunt coronas 
 supra capita deorum suorum. est autem quandosubtrahent 
 sacerdotes a diis suis aurum et argentum 
 et erogant illud in semet ipsos; dabunt etiam ex 
 ipso et prostitutis meretricibus, ornantque illos ut 
 homines uestimentis, deos argenteos et aureos et 
 ligneos/ addit etiam in sequentibus, ut omnem dubitationem 
 trepidationis excutiat: csupra corpus eorum et caput uolitantnoctuae 
 et hirundines et aues similiter: unde 
 scietis quia non sunt dii: non ergo timueritis eos 
 aurum enim quod circa se habent ad speciem, nisi 
 aliqui exterserit aeruginem, non fulgebit: neque 
 enim cum conflabantur sentiebant. pretio empti 
 sunt in quibus spiritus non est, sine pedibus in 
 humeris portantur/ addit etiam, ut confirmata mens fortius 
 roboretur: Cscientes itaqueexhis quia non sunt dii ne


 


 


 


 
 timueritis eos s), et ut sacerdotum eorum miserum dedecus 
 monstret, addit: (in domibus eorum sacerdotes sedent 
 habentes tunicas scissas et capita et barbas rasas, 
 quorum capita nuda sunt: rugiunt autem clamantes 
 contra deos suos sicut in gehenna mortui.

quod autem 
 et reges et gentes haec de ipsis pronuntiaturi sunt, is idem propheta 
 praesaga uoce significat, ait enim: Cscietur postea quia 
 falsa sunt gentibus uniuersis et regibus, quia manifestum 
 est quia non sunt dii et nullum dei opus est 
 in ipsis: regem regioni non suscitabunt neque pluuiam 
 hominibus dabunt; iudicium quoque non discernent 
 neque regionem liberabunt ab iniuria, quia 
 nihil possunt: et cum inciderit in domo deorum ligneorum 
 et inauratorum et inargentatorum ignis, 
 sacerdotes illorum liberabuntur, ipsi autem sicut 
 trabes in medio comburentur, regi autem et bello 
 non resistent. quomodo existimandum est uel recipiendum 
 quia sunt dii? neque a furibus neque a latronibus 
 se liberabunt dii lignei et aurati et inargentati, 
 quibus hi qui fortes sunt aurum et argentum 
 quo operti sunt auferunt illis.

Tollite, tollite securi, 
 sacratissimi imperatores, ornamenta templorum: deos istos 
 aut monetae ignis aut metallorum coquat flamma, donaria uniuersa 
 ad utilitatem uestram dominiumque transferte. post excidia 
 templorum in maius Dei estis uirtute prouecti: uicistis hostes, 
 propagastis imperium et, ut uirtutibus uestris gloria maior accederet, 
 mutato ac contempto temporum ordine hieme, quod nec 
 factum est aliquando nec fiet, tumentes ac saeuientes undas calcastis 
 Oceani: sub remis uestris incogniti iam nobis paene maris 
 unda contremuit et insperatam imperatoris faciem Britannus expauit. 
 quid amplius uultis? uirtutibus uestris uicta elementa cesserunt.

quod autem Deus iubeat idola non fieri sacrosanctae legis 


 


 


 
 scita declarant: in Exodo enim sic inuenimus esse perscriptum: 
 t:non facietis uobis deos argenteos neque deos 
 aureos\': et rursus in eodem libro uocem Dei iubentis inuanio : 
 \'non facies tibi idolum nec cuiusquam similitudinem.\' 
 pudorem miseris indicit spiritus sanctus, quia cupit errantesreuocare , 
 non perdere, et ait per Esaiam: ( confnndemini 
 confusionem qui fiditis super scalptilia, qui dicitis 
 fusilibus: uos estis dii nostri/ dat etiam legem quam 
 consecratus populus deuota perpetuitate custodiat et ita mandat: 
 dominum Deum tuum adorabis et ipsi soli seruies\': 
 et in Deuteronomio similia Dei mandata noscuntur, ait enim: 
 (non erunt tibi dii alii absque me): addit etiam, utanimis 
 eorum maiestatis suae pondus insinuet: Cuidate , uidete 
 quia ego sum et non est deus praeter me: egointerimam 
 et uiuere faciam, percutiam et ego sanabo 
 et non est qui eripiat de manibusmeis .

inApocalypsi 
 etiam hoc idem sancta reuelatione monstratur; ita enim scriptum 
 est: cet uidi alium angelum uolantem medio 
 caelo, habentem euangelium aeternum, ut adnuntiaretsuper 
 terram per omnes nationes et tribus et 
 linguas et populos, dicentem uoce magna: metuite 
 potius dominum et date illi claritatem, quoniam 
 uenit hora iudicii eius, et adorate eum qui fecit 
 caelum et terram, mare et omnia quae in eis sunt/ 
 Dominus quoque noster Iesus Christus paterna legis instituta custodiens 
 hoc idem ueneranda constitutione promulgat, ait enim: 
 (audi Israel: dominus deus tuus deus unus est, et 
 diliges dominum deum tuum de toto corde tuo et de 
 tota anima tua et de tota uirtute tua: hoc primum 
 est, et secundum simile huic: diliges proximum tibi


 


 


 
 tamquam te: in his duobus praeceptis tota lexpendet 
 et prophetae.

sequitur autem hoc diuinum uenerandumque 
 praeceptum inmortalis domini ac sancta conclusio: addit 
 enim, ut manifestius uiam salutis ostendat, et ita loquitur: Chaec 
 est autem uita aeterna, ut cognoscant te solumueruiii 
 dominum et quem misisti legum Christum.)

 
 Sacrorum mandatorum ordinem scitis, quid sequi, quid fugere 
 debeatis, ueneranda atque inmortali uoce didicistis. audite rursus 
 quod maneat contemnentes exitium, quibus illos calamitatibus 
 necessitas uenerandae legis adstrincxerit: clausulam enim uenerandorum 
 mandatorum in haec uerba colligit:

\'sacrificans 
 diis eradicabitur praeter domino soli/ si solum sacrilegum 
 hominem metuenda poena percuteret, si peccanti soli minaretur 
 seueritas legis, bene se ad sacrilegium obstinati furoris 
 temeritate firmaret: nunc stirpi minatur et soboli et hoc agit, ne 
 qua pars nequissimi seminis relinquatur, ne quod profani generis 
 uestigium maneat: (sacrificans), inquit, diis eradicabitur.\' considera 
 quid agas, misera ac luctuosa persuasio: facinus tuum plurimos 
 damnat, plurimos perdit et per omnem substantiam generis 
 tui fecunda poena diuiditur. cur autem contra sacrificantes 
 sic saeuiat ordinatae legis auctoritas in Deuteronomio manifesta 
 significatione monstratur: ita enim inuenimus esse perscriptum: 
 \'sacrificauerunt daemoniis et non Deo.\' ne ad contaminatos 
 ac pollutos te spiritus transferas, ne ab inferioribus speres 
 auxilium, ne his supplices, quibus Dei gratia imperare iam debes.

ecce daemon iste quem colis, cum Dei et Christi eius nomen 
 audiuerit, contremescit, et ut interrogantibus nobis respondeat, 
 trepidantia uerba uix colligit: adhaerens homini laceratur, uritur, 
 uapulat et statim de commissis sceleribus confitetur. ne hunc


 


 


 
 colas, ne hunc supplices, ne prostratus huic flectas genua interdicto 
 uenerandae legis iubetur. hinc seueritas poenae, hinc animaduersionis 
 metuenda sententia, quod Dei indulgentia libertate 
 concessa iugum potius eligis seruitutis. non desinit Deus summus 
 crimen hoc salutari uoce pulsare, sed misericordia eius errantes 
 homines corrigere frequenti comminatione festinat. audi per 
 Esaiam prophetam uox diuina quiddicat : cadorauerunt deos 
 QVOS fecerunt digiti eorum et curuatus est homo

ethumiliatus est uir et non laxabo illis.\' etiam uos, 
 o profani homines, iratum numen adloquitur et adhuc errores 
 uestros sacra conuenit uoce: ait enim in sequentibus per eundem 
 prophetam: cillis fudistis libamina et illis inposuistis 
 sacrificia: super haec non indignabor? dicit dominus/ 
 adhuc indignationem suam salutaris Deus dilatat, seueritatem 
 suspendit, ne uos forsitan peccare paeniteat, ne sacrilegae 
 uoluntatis exitium aliquo genere relinquatis. ecce in ipso 
 indignationis impetu moderata rursus uoce persuadet et irarum 
 suarum comprimit stimulos, ait enim per Hieremiam prophetam: 
 cnolite ambulare post deos alienos ut seruiatis eis, 
 et ne adoraueritis, ne incitetis me in operibus maignuumuestrarumaddisperdendos 
 uos.

quid sic ad sacrilegium 
 pronus aures tuas obstruis ? quid sic obstinati furoris 
 ardore in exitium tuum mortemque festinas? liberum te Deus 
 fecit, in tua manu est ut aut uiuas aut pereas. quid te per abrupta 
 praecipitas? in lubrico itinere constitutus et in ipso lapsu 
 positus titubantia aliquando suspende uestigia. ecce sententia 
 promitur, ecce poena decernitur: diu criminibus tuis pepercit 
 diuina moderatio, diu facinus tuum cum dissimulatione respexit: 
 peruenis ad illud anceps ubi spes, ubi uota deficiunt. et ut manifestius 
 instruaris, animaduersionis exitium disce. super hac re in


 


 


 
 Apocalypsi totus ordo responsi est, ita enim scriptum est: (si 
 quis adorat bestiam et imaginem eius et accipit 
 notam in fronte sua et in manu, bibet et ipse de 
 uino irae dei, mixto in poculo irae eius, et punietur 
 igne et sulphure sub oculis agni, et fumus de tormentis 
 eorum in saecula saeculorum ascendet, nec 
 habebunt requiem die ac nocte quicumque adorant 
 bestiam et imaginem eius/

Sed et uobis, sacratissimi imperatores, ad uindicandum et puniendum 
 hoc malum necessitas imperatur et hoc uobis Dei 
 summi lege praecipitur, ut seueritas uestra idololatriae facinus 
 omnifariam persequatur. audite et commendate sanctis sensibus 
 uestris, quid de isto facinore Deus iubeat. in Deuteronomio lex 
 ista perscripta est, ait enim: cquodsi rogauerit te frater 
 tuus aut filius tuus aut uxor tua, quae est in sinu 
 tuo, aut amicus tuus, qui est aequalis animae tuae, 
 latenter dicens: eamus et seruiamus diis aliis, diis 
 gentium, non consenties ei et non exaudies eum et 
 non parcet oculus tuus super eum et non celabis eum: 
 adnuntians adnuntiabis de illo: manus tua erit super 
 eum in primis interficere eum et manus omnis 
 populi postremo, et lapidabunt eum et morietur, 
 quoniam quaesiuit auertere te a domino tuo.

necfilio 
 iubet parci nec fratri et per amata coniugis membra gladium uindicem 
 ducit: amicum quoque sublimi seueritate persequitur et 
 ad discerpenda sacrilegorum corpora omnis populus armatur: integris 
 etiam ciuitatibus, si in isto fuerint facinore deprehensae, 
 decernuntur excidia. et ut hoc prouidentia uestra manifestius 
 discat, constitutae legis sententiam proferam. in eodem libro integris 
 ciuitatibus poenam dominus hac uoce constituit, ait enim: 
 caut si audieris in una ex ciuitatibus, quas dominus


 


 


 


 


 
 Deus tuus dat tibi inhabitare illic, dicentes: eamus 
 et seruiamus diis aliis, quos non nostis: interficiens 
 necabis omnes quiqui sunt in ciuitate caede gladii 
 et incendes ciuitatem igni et erit sine habitaculo, 
 non aedificabitur in aeternum, ut auertatur dominus 
 ab indignatione irae suae: et dabit tibi misericordiam 
 et miserebitur tui et multiplicabit te, si 
 exaudieris uocem domini Dei tui et obseruaueris

praecepta eius/ misericordiae suae nobis, sacratissimi imperatores, 
 Deus summus praemia pollicetur et amplificationis maximae 
 augmenta decernit: facite itaque quod iubet, complete 
 quod praecipit. auspicia uestra maioribus cumulata sunt donis: 
 in initio fidei positi diuini fauoris incrementa sensistis: numquam 
 uos manus Dei ueneranda deseruit, numquam uobis laborantibus 
 denegauit auxilium: strati sunt aduersantium cunei et rebellantia 
 ante conspectum uestrum semper arma ceciderunt, missi sunt 
 superbi sub iugum populi et Persica uota conlapsa sunt nec stare 
 diu contra uos potuit malis suis onerata crudelitas. Dei uirtutem 
 utrique diuerso sensistis euentu: uobis caelestis uictoriae corona 
 conlata est, felicitate uestra nostra releuantur incommoda.

haec 
 uobis Deus summus, sacratissimi imperatores, pro fide uestra 
 reddidit praemia, his uos interim remuneratos insignibus ad arcana 
 uenerandae legis inuitat. pura mente, deuota conscientia, 
 incorrupto animo clementia uestra caelum semper aspiciat, a Deo 
 semper expectet auxilium, Christi uenerandum numen imploret 
 et pro salute orbis terrarum ac uestra salutari Deo spiritales 
 offerat uictimas. sic uobis feliciter cuncta prouenient, uictoriae, 
 opulentia, pax, copia, sanitas et triumphi, ut diuina maiestate 
 prouecti orbem terrae felici gubernetis imperio.