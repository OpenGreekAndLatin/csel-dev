Qui credit esse duas naturae diuersis principiis existentes, 
 unam bonam. quod est deus, alteram malam, quam non creauit 
 deus, (habentem principes suos et mala sua, quae non creauit 
 deus), anathema sit.

Qui credit duas naturas bellum inter se gessisse et partem 
 naturae dei in eodem bello principibus tenebrarum et omnibus 
 generibus ad malam naturam pertinentibus fuisse permixtam ab 
 eis teneri conligatam, obpressam, inquinatam, per quod et credi 
 facit dei naturam esse mutabilem et coinquinabilem, anathema sit.

Qui credit partem dei ligatam et inquinatam teneri in daemonibus 
 et in omnibus animalibus fruticumque generibus et per 
 escas Manichaeorum electorum solui atque purgari, ut credatur 
 pars dei polluta teneri in cucumeribus et melonibus et radicibus 
 et porris et quibuscumque uilissimis herbulis, et ei subueniri, cum 
 ab electis Manichaeorum ista comeduntur, anathema sit.

Qui credit hominem primum, qui est appellatus Adam, non 
 a deo factum, sed a principibus tenebrarum genitum, at pars dei, 
 quae in eorum membris captiua tenebatur, copiosius et abundantius 
 in terra teneatur, et isto modo creatum, cum masculi et 
 feminae principes tenebrarum concubuissent et fetus suos maiori 
 principi tenebrarum dedissent t, et ille omnes comedisset et cum 
 sua coniuge concubuisset atque ita ex illa Adam generasset, ligans 
 in illo magnam partem dei, quae ligata fuerat in omnibus fetibus 
 principum tenebrarum. quos ei manducandos dederunt, anathema sit.

Qui credit principes tenebrarum ligatos esse in caelo habentes 
 in se conligatam in angustiis atque angoribus uitalem substantiam, 
 hoc est partem dei, et eo modo liberari de membris eorum, cum

 
 
 
 beatus pater qui lucidas naues habet diuersoria et habitacula, id 
 est solem et lunam, uirtutes suas transfigurat in feminas pulchras, 
 quas obponat concupiscendas masculis principibus tenebrarum, et 
 in masculos pulchros. quos obponit concupiscendos feminis princ\'pibus 
 tenebrarum, ut per ipsam concupiscentiam soluatur ex eis 
 uitalis substantia id est pars dei. et ex eorum membris liberata 
 purgetur, anathema sit.

Qui credit partem dei, quae de commixtione gentis tunebrarum 
 non potuerit liberari atque purgari. damnari et in aeternum 
 adfigi horribili globo, in quo globo includitur gens tenebrarum, 
 anathema sit

Qui credit legem, quae data est per Moysen, non esse ab 
 uno et uero deo datam dec spiritu boni dei et ueri locutos prophetas, 
 qui fuerunt in populo Israhel et in canone diuinarum 
 scripturarum habentur apud catholicam ecclesiam. anathema sit.

Qui credit non habuisse ueram carnem filium dei, dominum 
 nostrum Iesum Christum, neque natum esse de Maria uirgine neque 
 ueram mortem fuisse perpessum et a mortuis resurrexisse, sed 
 tantummodo spiritum fuisse sine carne, sic autem adparere uoluisse. 
 ut et caro putaretur, quae non erat, atque hoc modo contradicit 
 euangelio, ubi legitur domino ipso dicente: uidete manus meas 
 et pedes meos : palpate et uidete, quia spiritus ossa et 
 carnem non habet, sicut me uidetis habere: qui ergo sic 
 confitetur deum ut uerum et integrum etiam hominem neget, anathema 
 sit.

Qui credit Manen siue Manichaeum, qui supra scripta omnia, 
 quae anathemate et damnatione sunt digna. praedicauit et docuit, 
 spiritum sanctum habuisse paracletum, cum ea omnia docere non 
 potuerit spiritus ueritatis. sed spiritus falsitatis, anathema sit.

Et praecipue ipse Manes siue Manichaeus, qui omnes supra

 

 
 
 
 scriptas inpietates et alias sacrilegas fabulas docuit et conscripsit 
 et credendas miseris persuasit, intendens spiritibus seductoribus 
 et doctrinis daemoniorum mendaciloquorum, anathema sit. 
 
 Item forma epistulae, quam dat episcopus conuersis, ista est. 
 Quoniam te Manichaeorum auditorem to paenitet fuisse, sicut 
 ipse confessus es, anathema dicens blasphemiis et inpiissimae atque 
 inmundissimae haeresi eorum. ex qua te nonnisi fides catholica 
 saluum fecit : habebis hanc epistulam aduersus eos, qui tibi temporis 
 praeteriti errorem, quantum ad istam nefariam pertinet sectam, 
 obiciendum putauerint, quae scripta est die illo et consule illo. 
 
 
 Electis uero eorum, qui se conuerti dicunt ad catholicam fidem, 
 etiamsi et ipsi secundum superiorem formam eandem haeresim 
 anathemauerint, non facile dandae sunt litterae, sed cum dei seruis 
 esse debebunt, sine clericis siue laicis in monasterio uel xenodochio, 
 donec adpareat penitus ipsa superstitione caruisse. et 
 tunc uel baptizentur, si non fuerint baptizati, uel reconcilientur, 
 si paenitentiae locum acceperint. nec acceptis cito litteris loca 
 mutent et per eandem scriptam incautis in se quaerendi sunt, si 
 quos nouerunt, ut et ipsi sanari possint et sic suscipiantur.