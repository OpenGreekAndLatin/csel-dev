Etsi fides nostra nullis uitae offendiculis inpedita secu-- 
 rum catholicae dispositionis iter tendens ad deum libera sit, 
 tamen, quia zabolica obtrectatione pulsata in eo quod percutitur 
 plus probatur, gloriosum nobis uidimus, beatissimi sacerdotes, 
 ut non redarguente conscientia, quamuis frequentibus 
 libellis locuti fidem nostram hereticorum omnium docmata damnauerimus 
 et libello fratrum nostrorum Tiberiani, Asarbi et ceterorum, 
 cum quibus nobis una fides et unus est sensus, cuncta 
 docmata quae contra Christum uideantur esse I damnata sint 
 et probata quae pro Christo, tamen etiam nunc, quia id uultis,. 
 sicut scribtum est parati semper ad confessionem omni

 

 

 

 
 
 
 poscenti nos rationem de fide et spe quae est in nobis 
 tacere noluimus, quod iubetis. Etenim confessione repetita 
 licet in oculis uestris sit omne quod uiuimus et constituti in 
 fidei luce nulla tenebrosae conuersationis secreta sectemur, 
 non abnuimus tamen, ut etiam ignorantibus nos satisfieret, ne 
 quis in nos credens male alteris inueniabili errore peccaret, non 
 recusantes quin ostenderemus ore quod credebamus in 
 corde.

Quamuis enim gloriari in his quae fuimus non oporteat, 
 tamen non ita obscuro editi ad saeculum loco aut insipientes 
 uocati sumus, ut fides Christi et eruditio credendi mortem 
 nobis potius adferre potuerit quam salutem. Ad haec enim, 
 ut ipsi nouistis, peractis omnibus humanae uitae experimentis 
 et malorum nostrorum conuersationibus repudiatis tamquam in 
 portum securae quietis intrauimus. Agnoscentes enim quoniam 
 nemo nisi ex aqua et spiritu sancto renatus ascende-ir) 
 ret in regna caelorum, castificauimus animas I nostras 
 ad obaudiendum fidei per spiritum et repudiatis prioris 
 uitae desideriis, in quibus erubescebamus, ad innouatae 
 iter gratiae simbolum catolicae obseruationis accepimus, quod

 

 

 
 
 
 tenemus, ut intrantes lauacrum, redemptionem corporis nostri, 
 et baptizati in Christo induti Christum inanem saeculi 
 gloriam respuentes ipsi uni uitam nostram sicut dedimus dederemus, 
 qui peccatorum remissione concessa passus ipse pro 
 nobis et redemptionem animis nostris praestitit et salutem. 
 Quis enim est qui legens scribturas et unam fidem unum

baptisma unum deum credens hereticorum dogmata stulta 
 non damnet, qui, dum uolunt humanis conparare diuina, diuidunt 
 unitam in dei uirtute substantiam et magnitudinem Christi 
 tripertito eclesiae fonte uenerabilem Binionitarum scelere partiuntur, 
 cum scribtum sit: ego sum deus et non est alius 
 praeter me iustus et saluator non est praeter me, et: 
 ego primus et ego posthaec et praeter me non est deus; 
 quis sicut ego? item alibi: ego sum et ante me non fuit 
 alius et post me non erit similis mihi; ego deus et non 
 est praeter me qui saluos faciat; I et iterum Moyse dicente: 
 dominus deus noster deus unus est, et Hieremias 
 ait: hic est deus noster nec reputabitur alius absque 
 eum qui inuenit omnem uiam sapientiae et dedit eam 
 Iacob puero suo et Istrahel dilecto suo; posthaec in 
 terris uisus est et cum hominibus conuersatus est. Ipse 
 est enim qui fuit est et futurus est et uisus a saeculis uerbum 
 caro factus inhabitauit in nobis et crucifixus deuicta 
 morte uitae heres effectus est ac tertia die resurgens factus

 

 
 
 
 futuri forma spem nostrae resurrectionis ostendit et ascendens

in caelos uenientibus ad se iter construit totus in patre et 
 pater in ipso, ut manifestaretur quod scribtum est: gloria. in 
 excelsis deo et pax hominibus in terra bonae uoluntatis; 
 sicut Iohannes ait: tria sunt quae testimonium dicunt 
 in terra aqua caro et sanguis et haec tria in 
 unum sunt, et tria sunt quae testimonium dicunt in 
 caelo pater uerbum et spiritus et haec tria unum sunt 
 in Christo Iesu. 
 
 Et quia uultis nos ire per singula ut quod credimus eloquamur, 
 licet nostrum sit studere de uobis, tamen, quia secundum 
 I institutum dei, qui, cum operibus quis esset ostenderet, 
 uoluit tamen quis esset a discipulis suis uel quis crederetur 
 audire: quia uultis etiam nos uobis probare quod nostis, ueniam 
 petimus si aut adserentes fidem nostram aut distruentes ea, 
 quae ad deprauandas mentes infidelium error insinuat, latius 
 eloquemur. Illorum enim culpa est, qui, dum plura in Christi 
 homines mentiuntur, prolixius nos respuere ea, quae sibimet 
 ipsis obiciunt, fecerunt. Anathema enim sit qui Patripassianae 
 heresis malum credens catholicam fidem

uexat, cum scribtum 
 sit dicente Petro: tu es Christus, filius dei uiui, et alibi: 
 qui habet filium, habet uitam, qui non habet filium, 
 non habet uitam, et iterum ipso dicente: ego et pater 
 unum sumus, adque alibi: ego in patre et pater in me; 
 ad cuius rei testimonium accessit etiam in euuangelio daemoniaca 
 confessio dicens: tu es Christus filius dei; quid

 

 
 
 
 uenisti ante tempus perdere nos? Quod ideo positum 
 nouimus, non quod daemonum testimonium deus uellet, sed ut 
 homines ad imaginem et similitudinem dei facti deterioribus 
 tormentis obligarentur, si ista nescirent, quae etiam daemones 
 confitentur. I Nobis autem. unus deus pater, ex quo 
 omnia et nos in ipso, et unus dominus Iesus Christus, 
 per quem omnia et nos per ipsum. Ad quorum stultitiam 
 Nouatiana accedit heresis, quasi uero crudescente semper errore 
 peccati repetitis baptismatibus purgarentur, cum unum baptisma 
 unam fidem unum deum apostolica scriptura testetur 
 et sciamus praeter id quam quod euangelizatum est 
 nobis nec angelum de caelis si aliud dixerit audiendum. 
 Nos autem semel baptizati in Christo relinquentes 
 ea quae praeterita sunt in priora nos extendentes

adprehendere uolumus in quo adprehensi sumus, quoniam 
 praeter unum Christum Iesum uniti in fide aliut quam . 
 unius baptismatis praesidium non habemus, scientes quoniam 
 Christus uenit in carne, ut peccatores saluos faceret 
 et redemptos in sese ad perennis uitae instituta repararet. Qui 
 autem negat Iesum Christum in carnem uenisse, hic 
 antechristus est et perditio eius non indormiet dicente 
 apostolo: qui negat filium nec patrem habet, qui autem 
 confitetur filium et filium et patrem habet. I Anethema 
 autem sit doctrina Nicholaitarum partemque cum Sodoma habeat 
 et Gomora quisque odibilia deo sacrilegia aut instituit aut 
 sequitur. Anethema sit qui legens grifos aquilas asinos

 

 
 
 
 elefantos serpentes et bestias superuacuas confusibilis obseruantiae 
 uanitate captiuus uelut mysterium diuinae religionis 
 adstruxerit, quorum opera et formarum detestabilitas natura 
 daemoniorum, non diuinarum ueritas gloriarum est. Hi sunt 
 enim quorum deus uenter est et gloria in pudendis 
 eorum; hi sunt qui dubios euertunt

et ad perditionis suae 
 excidia deducunt et sacramentum uocant, quod secundum scripturas 
 dei perditionis nesciunt esse mysterium, et euntes in 
 praecipitium, sicut profeta ait, facti sunt uelut spiritus 
 in pinnis uolatilium et ideo confundentur ex sacrariis 
 suis facti sicut equus et mulus quibus non est intellectus 
 et digni sunt quorum deus Sol sit. Nos autem diuinarum 
 scripturarum edocti uerbis etsi scimus quia nihil idolum 
 est in hoc mundo, sed quae sacrificant daemoniis 
 sacrificant et non deo, elaboramus tamen, ut sicut I scribtum 
 est intellegentes uersutias sermonum et interpraetationes 
 parabolarum et operantes, quod in deo sumus, 
 nihil in nobis bestiarum figura habeat, sed totum Christi 
 dei teneat disciplina, quia nulla communicatio est mensae 
 domini et mensae daemoniorum, luci et tenebris, 
 Christo et Beliae. Sicut et Iohannis de huiusmodi loquens 
 ait: si quis adorat bestiam et imaginem eius, hic accepit 
 notam in fronte sua et in manu sua, et ipse alibi: 
 uidi de mari bestiam ascendentem habentem cornua 
 decem

et capita septem et in capitibus eius decem 
 diademata et nomen blasphemiae et erat similis pardo

 

 

 
 
 
 et pedes eius sicut ursi et os eius sicut os leonis et 
 dedit ei draco sedem suam et uirtutem suam. Sicut et 
 Daniel de hoc ipso ait: uidebam ecce quattuor uenti mittebant 
 in mare magnum et quattuor bestiae ascendebant 
 de mari magnitudine alterutrum se excedentes 
 et prima erat ut lea et pinnae eius ut aquilae et surrexit 
 a terra et supra hominis pedes stetit et cor hominis 
 datum est ei, et ecce alia bestia similis urso et 
 una I parte stetit et tria latera in ore eius et in medio 
 dentium eius et dictum est ei surge et manduca carnes 
 multorum\', et ecce alia bestia ut pardus et alae 
 ei quattuor uolucres et quattuor capita bestiae et potestas 
 data est ei, et ecce bestia quarta horribilis et 
 admirabilis et fortis uehementer et dentes eius ferrei 
 et ungues aerei. Quae omnia posita in uisionibus suis pro-\' 
 fetae legi ab omnibus uoluerunt et intellecta uitari et ideo, qui 
 ista cognoscentes quid esset quod legerent non intellexerunt 
 recte, cor eorum datum est bestiae

et carnes deuorabuntur 
 eorum; euanuerunt enim in cogitationibus suis et obscuratum 
 est insipiens cor eorum et dicentes se esse 
 sapientes stulti facti sunt et inmutauerunt gloriam incorruptibilis 
 dei in similitudinem imaginis corruptibilis 
 hominis et uolucrum et quadripedum et serpentium 
 et configurantes se prioribus ignorantiae uitae 
 desideriis in ea quae non intellegunt inciderunt. Nos autem 
 scientes quia lex spiritalis est et omnis profetia interpraetatione 
 indiget, habentes Christum deum in sensu demonstratorem, 
 I per quem etiam si aliter sentiremus et

 

 
 
 
 haec nobis reuelabantur, seruire instituimus iustitiae 
 domini in sanctificationem, ut, sicut profeta ait, eradicatis 
 nominibus Baalim ex ore nostro et exterminatis appellationibus 
 eorum abiciamus a nobis, sicut scriptum est, 
 testamentum quod est cum besteis agri et uolatilibus 
 caeli et reptilibus terrae, agnoscentes quod haec omnia 
 stipendia peccati sunt, quorum finis mors est, gratia 
 autem et pax uita aeterna in Christo Iesu domino 
 nostro. Sicut et Solomon ait:

deus mihi dedit horum 
 omnium quae sunt scientiam ueram, ut sciam- dispositionem 
 orbis terrarum et uirtutem aelementorum, 
 initium et consummationem et medietatem mensuum, 
 mutationes et diuisiones temporum, anni cursus et 
 stellarum dispositiones, naturas animalium et iras 
 bestiarum, uim uentorum et cogitationes hominum, 
 differentias arborum et uirtutes radicum, et omnia quae 
 sunt absconsa et manifesta cognovi. Sicut et ipse ait: 
 colebant quidam errantes muta I reptilia et serpentes 
 et bestias superuacuas et misit super illos multitudinem 
 mutorum animalium in uindictam, ut scirent 
 quia per quae peccat quis per haec et torquetur; sicut 
 et Dauid ait: circumdederunt me uituli multi, tauri pingues 
 obsederunt me, aperuerunt in me os suum sicut 
 leo rapiens et rugiens. Quod legens inpurus scismaticorum

 

 

 
 
 
 sensus aduertat et, si conuerti potest et potest non perire, non 
 pereat, quoniam Dauid sanctus non tauros timebat aut uitulos, 
 sed sicut scriptum est:

aduersarius uester diabolus sicut 
 leo rapiens et rugiens circuit quaerens quem transuoret, 
 cui resistite firmes in fide. Sicut et alibi scriptum 
 est: noli esse leo in domo tua euertens domesticos 
 tuos; sicut et ibi ait: non te extollas in cogitatione 
 animae tuae uelut taurus, ne forte elidatur uirtus tua 
 et per stultitiam folia tua comedat. Sicut et Dauid ait: 
 lingua mea adhaesit faucibus meis et in puluerem mortis 
 deduxisti me, quoniam circumdederunt me canes 
 multi; in quo tamen Dauid sanctus, I ut ostenderet quid in 
 superiori exclamatione edixisset, subiecit synagoga peccantium 
 obsedit me. Sicut et Eseias ait: canes sunt animae 
 nescientes satietatem; sic denique et dominus deus noster 
 loquens ad Iob profetam dixit: ostende mihi si iam adquiescit 
 tibi leo aut monucerus seruiet tibi aut dormiet 
 in cubili suo; et alibi ad ipsum deus: tu capies 
 Leosiboram, animas quoque draconum timore inplebis, 
 ut timeant in cubilibus suis sedentes in siluis et dolum 
 facientes; et iterum alibi ad ipsum dicit dominus:

tu adduces draconem In ancistro aut inpones ducatorium 
 in nare eius aut pertundes labia ipsius et 
 loquetur tibi molliter, ut constituat testamentum tecum 
 et habeas eum in seruum aeternum; in quo Iob 
 sanctus intellegens loquentem dominum et uolens etiam nobis

 

 

 
 
 
 intellectum aperire dictorum: quid, inquid, adhuc ego iudicor, 
 domine, dum corripior et arguor, aut quod, domine, 
 dabo responsum ad talia uerba, cum sim nihil? Et 
 tunc dominus etiam nobis post futuris ad intellegendum se 
 opus uerbi tribuens parabulam dicti per se I sermonis exposuit 
 dicens: noli, inquid, abalienare iudicium meum nec 
 aestimes me aliter decreuisse nisi ut tu minus appareas 
 iniustus; sed suscipe altitudinem et uirtutem et 
 claritatem et honorem induere; relinque angelos irae 
 et omnem in te iniuriosum et superbum extingue; 
 disrumpe a te inpios et absconde in terra et facies 
 eorum ignominia reple, ut sint sine honore, et tunc 
 confiteberis quoniam potens est dextera mea saluare 
 te. Etiam coram te fera sicut bos factus faenum manducat, 
 cuius fortitudo in lumbis eius et uirtus in umbilico 
 uentris et cauda erecta sicut cyparissus

et 
 nerui contorti sicut funes et latera eius petrae aereae 
 et spina illius sicut paries ferreus, et hoc est initium 
 factum angelis ad inludendum plasmae meae. Quaetam en 
 omnia scrutantes scripturas, beatissimi sacerdotes, scimus 
 quia propter nos scripta sunt, ut, qui bestiarum naturas 
 dictas in parabolis intellegit, repudians quae sunt saeculi morum 
 in se uitia castiget, sicut scribtum est in apocalypsi: ecce 
 aquae, quas uidisti ubi sedet meretrix, populi et

 

 
 
 
 turbae sunt et gentes et linguae. Sicut et ibi Iohannis ait:cecidit 
 cecidit Babylon magna et facta est habitatio 
 daemoniorum, quia de ira fornicationis eius biberunt 
 gentes; et ipse ibi: et flebunt plangentes se super illa, 
 quia cum ipsa fornicati sunt et in deliciis eius uixerunt. 
 Sicut et apostolus ait: non est uobis conluctatio 
 contra carnem et sanguinem, sed contra principes et 
 potestates mundi huius rectores harum tenebrarum, 
 aduersus spiritales nequitias in caelestibus. Sicut et Iohannis 
 ait: uidi de ore draconis et de ore bestiae et de ore 
 pseudoprofetae spiritus

tres inmundos sicut ranas et 
 hi sunt spiritus daemoniorum, qui facientes signa procedunt 
 ad conturbandos reges orbis terrae. Denique, sicut 
 initiati in Christo prima acceptae fidei rudimenta retinemus, scimus 
 nos credidisse quod credimus deo et renuntiasse quod renuntiauimus 
 zabulo et illud esse quod fera dicitur, deum autem 
 esse quod Christus Iesus est. Sicut et apostolus ait: nec enim 
 de bubus cura est deo, sed de nobis dicit, quoniam qui 
 arat in spe debet arare et triturans spei suae fructum 
 percipere. Nemo ergo nobis intellectum propriae peruersitatis 
 adscribat; unusquisque uerbis suis condemnabitur 
 et uerbis suis iustificabitur; nos quod credimus confitemur 
 et scrutantes scripturas speciem daemoniorum respuentes 
 intellegimus, sicut scribtum est, altitudinem satanae, scientes

 

 

 
 
 
 sicut apostolus ait, quoniam nemo nos liberauit de corpore 
 mortis huius nisi gratia domini Iesu Christi, quia 
 scribtum est: nisi credideritis, non intellegetis et alibi: 
 intellectus bonus omnibus facientibus eum.

Illud autem, beatissimi sacerdotes, quod idolicas formas, 
 Saturnum Uenerem Mercurium Iouem Martem ceterosque deos 
 gentilium protulerunt, etiamsi tam otiosi ad deum et nulla 
 eruditi per scribturas fide uiueremus, tamen cum adhuc in conuersatione 
 mundialis stultitiae delectaremur, sapientia saeculari 
 licet adhuc inutiles nobis, haec tamen fidei nostrae aduersa 
 cognouimus et deos gentilium depraehendentes risimus stultitias 
 saeculares et infelicitates, quorum tamquam ad ingenii instructionem 
 opera legebamus. I Sed si etiam in his professionis 
 nostrae fides quaeritur, anathema sit et fiat mensa eorum 
 in laqueum et in scandalum his, qui Solem et Lunam, 
 Iouem Martem Mercurium Uenerem uel Saturnum omnemque 
 militiam caeli, quos sibi in caerimoniis sacrorum ritus 
 et ignarus deo gentilium error adsciuit, deos dixerit et qui eos, 
 cum sint idola detestanda gehennae digna, ueneratur, cum 
 scribtum sit: uae illi, qui dicit ligno \'uigila et surge\' et 
 lapidi \'exaltare\'; pereant cum diis suis, qui dicuntur siue 
 in caelo siue in terra; exterminet uitim sensus eorum,

 

 

 
 
 
 sicut scribtum est, aper de

silua et singularis ferus depascatur 
 eam. Nobis autem per gratiam domini Iesu Christi 
 absolutis a corpore mortis huius, sicut scribtum est, cadent 
 a latere mille et decem milia a dextris, ut secundum 
 scribturas induti armis dei ascendentes super basiliscum 
 et aspidem conculcemus leonem et draconem, 
 nullae similitudini idolicae infelicitatis obnoxii; de quo scribtum 
 est: quid prodest sculptili quia sculptum est? finxerunt 
 illud conflatile, fantasma mendum et qui plasmauerunt 
 illud, confusi sunt supra figmentum suum, 
 surda enim erant idola. Quorum propterea uel idolorum 
 superstitiones stultae uel formae peccaminum uel nomina daemonum 
 uel mors ostenditur uitiorum, ut intellegentes tenebras 
 desideremus lucem domini et exclamantes \'scitote gentes, nobiscum 
 deus\' disrumpamus uincula eorum et proiciamus a 
 nobis iugum ipsorum nec in Aegyptiorum, sicut scribtum 
 est, studiis polluamur, quoniam dominus deridebit eos 
 et dominus subsannabit eos; de quibus Iohannis principem 
 idolicae infelicitatis ostendens ait: ex septem est et octauus 
 in perditione ibit;

de quibus et Solomon ait: non semines 
 in sulcis iniquitatis et non metas illa in septuplum; 
 sic enim et ipse alibi: ante hominem uita et mors, aqua 
 et ignis; ad quod uult porrigat manum. Hi sunt enim 
 septem pastores et octo morsus hominum, secundum 
 quod scribtum est operantes in filiis diffidentiae. Nobis 
 autem uiuere Christus est, uita Christus est, fides Christus est,

 

 
 
 
 scientes quod chrisma habemus a sancto et non corruptibilibus 
 argento et auro redempti sumus de uana nostra 
 \'conuersatione paternae traditionis, sed (pretioso sanguine) 
 quasi agni incontaminati et inmaculati Iesu 
 Christi; in quo constitutos nemo nos I depraedatur secundum 
 philosofiam mundi et non secundum Christum. 
 Fingant enim sibi Saturni aureum saeculum qui diligunt 
 aurum: nobis diuina sapientia omni auro et argento et pretiosior 
 lapide pretioso est; dicant deum suum Solem quibus 
 gehennae ignis habitatio est et eius se confiteantur aelementum, 
 qui deum Christum nolunt sibi esse principium: nobis 
 omnia quae sub sole sunt uana sunt et praesumptio peruersi 
 spiritus, scientes eum cum mundo esse periturum; confiteantur 
 in malis suis deum Lunam qui circumducti omni 
 uento doctrinae

dies tempora et annos et menses obseruare 
 disponunt; dicant sibi deum Martem qui adultero sibi 
 Marte placuerunt et concupiscentiae carnis addicti fornicationibus 
 obligantur, et facti uelut aeramentum sonans 
 aut cymbalum tinniens deum suum Iouem iudicent patre 
 suo sicut ille auctore perituri: nobis autem deus Christus 
 Iesus est, qui, cum mortui essemus delictis, conuiuificauit 
 nos, donans nobis omnia delicta et delens 
 quod aduersus nos erat chirographum quod erat decretis 
 contrarium, et tulit illud de medio adfigens 
 cruci; principatus et potestates I transduxit fiducialiter, 
 triumphans eos in semetipso. Qui enim daemonia 
 talia colunt, similes diis suis percutientur gladio domini et 
 nescientes uerum patrem et Christum deum dei filium similes

 

 
 
 
 idolis suis facti apparebunt, sicut scribtum est: pater super 
 filium, filius super patrem, nurus super socrum, socrus 
 super nurum et inimici hominis domestici eius. Colant. 
 Mercurium deum qui terrenorum thensaurorum tiniantes sacculos 
 adquirentes caduceum eius uenerantur aut sacculum: nos 
 requirimus thensauros in caelis absconsos et

inuisos, quos 
 nec erugo adpraehendit nec tinia corrumpit, scientes quoniam 
 diues non intrauit in regna caelorum, sicut scribtum 
 est: agenunc, diuites, plangite ululantes super miserias 
 uestras quae superueniunt diuitiis uestris; putruerunt 
 et tiniauerunt uestes uestrae; aurum uestrum et 
 argentum uestrum, quod reposuistis, in nouissimis 
 diebus eruginabit et erugo eorum in testimonium uobis 
 erit et comedet carnes uestras sicut ignis. Nos 
 autem scimus quia deus elegit pauperes mundi diuites 
 fidei heredes regni. I Uenerem autem uelut deum uenerentur 
 qui operantur turpitudines et reciprocam mercedem erroris 
 secundum quod oportet expectant: nos autem respicientes in 
 Abraham patrem nostrum et in Sarram parturientem, nos eclesia 
 matre editi et sapientia obstetricante producti tendimus 
 ad consummationem sanctorum, in opus ministerii, 
 in aedificationem corporis Christi, donec occurramus 
 omnes in unitatem fidei et agnitionem filii dei in 
 uirum perfectum, in mensuram aetatis plenitudinis 
 Christi. Et quamuis ad haec nemo idoneus sit,

nostrum tamen 
 potentem scimus deum, quoniam qui promisit potens est et 
 facere; ipse enim dixit: quis sperauit in domino et confusus 
 est, permansit in mandatis illius et derelictus est? 
 
 Anathema sit qui Saclam Nebroel Samael Belzebuth Nasbodeum 
 Beliam omnesque tales, quia daemones sunt, infelici

 

 

 

 

 
 
 
 caerimoniarum sanctificatione uenerantur aut dicunt esse uenerandos; 
 quos omnes, sicut in scripturis dei legimus, contempta. 
 daemoniacae sapientiae adseueratione damnamus; in quaslibet 
 enim se species formas nun zabolus inmutet, scimus 
 quia nihil aliut potest esse quam zabolus, et siue Abaddon 
 hebreice siue Apolleon grece siue latine Exterminans 
 nuncupetur, siue bestia habens septem capita et 
 decem cornua siue serpens ponatur aut draco, scimus quia 
 zabolus est et secundum principem aeris huius spiritus 
 qui operatur in filiis diffidentiae, in quibus et nos 
 omnes conuersati sumus aliquando in desideriis carnis 
 nostrae et facientes uoluntates carnis et cogitationum; 
 de quo scribtum est in apocalypsi: et proiectus est de 
 caelo draco magnus, serpens antiquus qui uocatur zabolus 
 satanas, qui seduxit orbem uniuersum et proiectus 
 est in terram et angeli eius cum eo proiecti sunt.

Et ideo qui talibus credunt uel qui tali se auctore sanctificant 
 natura fili irae et perditionis ambulantes in tenebris, non mirum 
 est, si in se imaginem dei et similitudinem denegantes et facti 
 zabolo similes in uitiis facturam hominis daemonibus adscribunt, 
 de quibus bene apostolus ait: animalis, inquid, homo non 
 percipit ea quae sunt spiritus dei; nec enim potest; stultitiae 
 enim illi est et non potest diiudicare; I spiritalis 
 autem disiudicat omnia, ipse autem a nemine disiudicatur, 
 et sicut scribtum est: qui carnis sunt quae carnis sunt 
 sapiunt, qui uero spiritus quae sunt spiritus, et prudentia 
 carnis mors est, prudentia autem spiritus uita et pax. 
 
 Ac si uolunt scire, quid de singulis quae scribta sunt sentiamus, 
 recte talibus cum Adam terreno et fera facto tenebrosae uitae 
 unita cognatio est, sicut scribtum est: qualis terrenus, tales 
 et terreni, qualis caelestis, tales et caelestes. Digni sunt

 

 
 
 
 quos in forma Cain et Lamec Euua parturiens, quae facta fuerat

mater omnium uiuentium, adulterata in deum et zabolicae 
 seductioni consentiens Saclam sibi daemonem et deum dixerit et 
 maritum, sicut scribtum est in profeta: ecce iudicium ad 
 matrem uestram iudicate, quia haec non est uxor mea 
 nec ego sum uir eius et auferam fornicationem illius a 
 facie plebis meae et moecationem eius a medio mamillarum 
 eius; item ibi: et auferam uestimenta mea et 
 linteamina mea, ut non cooperiat turpitudinem suam, 
 et denudabo spurcitiam eius in conspectu amatorum 
 ipsius; et in Hieremia I increpans dominus Hierusalem, quae 
 facta est seruiens cum filiis suis, dicit ad eam: quomodo dicis, 
 non sum polluta et post Bahal non abii? ecce respice in 
 multitudine uias tuas et uide, ubi non fornicata sis. Et 
 Ezechiel ait: haec dicit dominus \'radix tua de terra Canaam, 
 pater tuus Amorreus et mater tua Cetthea\'; sicut 
 et alibi: nocti adsimilaui matrem uestram, similis est 
 plebs mea non habenti scientiam. Sicut et in euangelio 
 talibus dicit deus: uos estis fili zabuli et patrem zabulum 
 habetis. Nos autem non ita didicimus Christum, 
 sed in

illo edocti, sicut est ueritas in Iesu, intellegimus 
 quoniam lex spiritalis est, nos autem carnales uenundati 
 sub peccato, et spiritalibus spiritalia conparantes elaboramus, 
 ut sicut portauimus imaginem eius qui de limo est, cum 
 uicti delictis ambulabamus in uitia, ita portemus

 

 

 
 
 
 eius qui est de caelo, et deponentes secundum priorem 
 conuersationem ueterem hominem, qui corrumpitur secundum 
 desideria erroris, renouemur in spiritu mentis 
 nostrae induentes nouum hominem, qui secundum 
 deum creatus est in sanctitate et iustitia et ueritate. 
 Scimus enim et nouimus quoniam dei figmentum sumus 
 in operibus bonis, quae praeparauit deus, ut (in) illis 
 ambulemus; sicut et Moyses ait: fecit deus hominem ad 
 imaginem et similitudinem suam et inspirauit in 
 faciem eius inspiramentum uitae et factus est homo 
 in animam uiuam, et scimus quoniam Euua, quae seducta 
 est et facta est in praeuaricatione, saluabitur per filiorum 
 procreatione, si permanserit in fide et recognoscens 
 quod ex uiro suo sumpta est, et pariens filios in tristitia 
 ad uirum eius erit conuersio illius;

sicut scribtum est 
 in profeta: propter hoc ecce ego, dicit dominus, concludam 
 uiam matris uestrae sudibus et non aedificabo 
 iter eius et semitas suas non inueniet; persequetur 
 amatores suos et non conprehendet eos et dicet cibo 
 etreuertar ad uirum meum priorem quia melius mihi 
 tunc erat quam modo\'. In quo nos intellegentes, liberati 
 sicut scribtum est ab utero matris nostrae nec adquiescentes 
 carni et sanguini, elaboramus et sicut eramus 
 serui peccati in mortem, ita serui iustitiae sumus ad 
 iustitiam, I scientes quia etsi is qui a foris est homo 
 noster corrumpitur, sed qui intus est renouatur et,

 

 
 
 
 sicut primus homo de terra de limo, ita manifestata 
 sunt opera carnis, quae sunt adulteria fornicatio inmunditia 
 inpudicitia luxuria idolatria ueneficia inimicitiae 
 contentiones emulationes irae rixae dissensiones 
 hereses inuidiae homicidia ebrietates comisationes 
 et his similia. Inter quae Saclas et Nebroel daemones partem 
 inter suos habeant; nam locum inter pudica et religiosa non 
 quaerant.

Ac sicut secundus homo de caelo caelestis, 
 ita manifesta sunt opera spiritus, quae sunt caritas 
 gaudium pax patientia longanimitas bonitas mansuetudo 
 fides continentia castitas benignitas et dilectio; 
 in qua Christus apparens deus templum suum esse nos 
 dixit et in eo, quod in nobis ipse sibi fecerat, habitare in nobis 
 uoluit, sicut et profeta Iob ait: manus tuae finxerunt et 
 fecerunt me; posthaec demutans deiecisti me; memor 
 esto quoniam de luto finctum a terra iterum reuocasti 
 me et sicut lac me mulsisti et coagolasti sicut 
 caseum; pelle et carne me induisti, ossa et ner disposuisti; 
 uitam uero et misericordiam posuisti aput 
 me et uisitatio tua custodiuit spiritum meum. 
 
 
 Et ideo repetito semper sermone: anathema sit qui negat Iesum 
 Christum in carne uenisse, quia hic antechristus

 

 
 
 
 est; anathema sit qui negat Christum Iesum deum dei filium crucifixum 
 pro nobis, dicente profeta: hic peccata nostra portat 
 et pro nobis dolet, et iterum Paulus nihil se aliut sciro 
 testatur nisi Iesum Christum et hunc crucifixum; anathema 
 sit qui negat clauis adfixum uel aceto potatum uel felle dominum 
 deum nostrum, cum ipse dixerit ad discentes suos:

mitte 
 manus in fissuras plagarum manum mearum, et scribtum 
 in euangelio legimus: et acceperunt spungiam plenam aceto 
 et felle et potauerunt eum et dixit \'consummatum est\'. 
 Quae omnia secundum institutum suum scismatici uel heretici 
 interpolantes scribturas et sensum infelicitatis suae diuinis sermonibus 
 inserentes falsa ueris et catholicis mendacia miscuerunt. 
 
 Anathema sit qui Manetem et opera eius doctrinas adque 
 instituta non damnat; cuius peculiariter turpitudines persequentes 
 gladio, si fieri posset, ad inferos mitteremus ac si 
 quid I est deterius gehennae tormentoque peruigili, ubi neque 
 ignis extinguitur neque uermis emoritur. Quorum 
 diuino iudicio ut inpuritas non lateret, etiam saecularibus 
 iudiciis mala prodita sunt. Extra enim ea quae erraticis sensibus 
 adserentes Solem et Lunam rectores orbis terrarum deos

 

 

 
 
 
 putauerunt, cum scribtum sit quid lucidius sole et hic 
 deficiet: ita infelicium sacrilegiorum stultitias ampliarunt, ut 
 obpressas caecitate mentes, quo nefarius obligarent, religiosius 
 consecrare se dicerent. Anathema sit qui Nicolaitarum fornicationes 
 et multimoda

ostensa in scribturis cum discipulis 
 et doctoribus suis daemonia non damnat uel qui eorum opera 
 sectantur. Pereant qui Ofitarum in se perfidiam receperunt et 
 fili uiperarum facti similem sibi deum suum et dominum confitentur. 
 Et quia longum est ire per singula, omnes hereses, 
 quas sibi homines mente corrupti et naufragi a fide uel ex 
 canonicis scripturis uel ex apocrifis fabricarunt supra ea quae 
 scripta sunt, unus aduersus alterum inflatus pro alio, et quidquid 
 aut Saturnina heresis induxit aut Nouatiana protulit aut 
 Basilide docente I monstrauit aut Arriana collegit aut Patrepassiana 
 erudiit aut Homuncionita mentita est aut Catafriga persuasit 
 aut arripuit Borborita: catolico et deo Christo credenti 
 ore cum omnibus, qui haec sequuntur aut docent aut uoluerint 
 adserere, damnamus; quorum dogmata omnia diuinorum testimoniorum 
 apud nos luce dissoluimus, non quod sufficientes 
 simus cogitare aliquid nobis tamquam ex nobis ipsis, 
 sed sufficientia nostra ex deo est. 
 
 Inter quae tamen nouum dictum et non dicam facto, sed et . 
 relatione damnabile nec ullo

ante hoc heretico auctore prolatum 
 sacrilegii nefas in aures nostras legens Itacius induxit

 

 

 
 
 
 magicis praecantationibus primitiuorum fructuum uel expiari 
 uel consecrari oportere gustatus unguentumque maledicti Soli et 
 Lunae, cum quibus deficiet, consecrandum: quod qui legit protulit 
 credidit fecit habuit induxit, non solum anathema maranatha, 
 sed etiam gladio persequendus est, quoniam scriptum 
 est: maleficos non sinetis uiuere. Sibi itaque habeant adinuentiones 
 hereticorum nefarias et dignas gehennae interpraetationes, 
 I sibi teneant scismaticorum calumniae multiuolas uoluntates: 
 tabernaculum Christi dei et templum quod est in 
 nobis nemo conuellet. Illi legentes scripturas saxeum corneum 
 lapideum deum putent: nobis in omni scriptura, sicut scriptum 
 est, unicornis est deus, nobis petra Christus, nobis lapis angularis 
 Iesus, nobis hominum homo Christus. Illi tamquam fili 
 perditionis et zaboli credant se zaboli inbre saturari: nobis omnipotens 
 deus est, qui aduocat aquam maris et spargit 
 eam super faciem totius terrae et pluuiam matutini et 
 serotini in indulget.

Et si uolunt infelices ipsi nosse, 
 qualis sit deus eorum cui credunt: ipse est, sicut scribtum 
 est in profeta, fera quae sub omni arbore dormit secundum 
 siluam et papyron et butomon; ipse est secundum 
 quod scribtum est in Iob dicente domino: in gyro dentium 
 eius timor, uiscera eius aspedes aereae et uinculum 
 eius sicut myritis lapis; non transiet eum spiritus; in 
 aesternutatione eius adaperietur splendor; oculi eius 
 similes Lucifero; de ore eius exeunt lampades

 

 
 
 
 ardentes et globus ignis; nares eius efflant fumum j furnacis 
 ignis ardentis; flammae carbonum anima eius et 
 incendia de lingua eius procedunt; in collo eius conmoratur 
 uirtus et ante illum praecurrit perditio; ipse 
 est, sicut et alibi profeta ait, qui reputat petram sicut stipulam 
 et inridet terrae motum; cubile eius est sodes 
 acutae et omne aurum quod est sicut mare tamquam 
 lutum sub ipso est; feruere facit pontum sicut aeneum 
 et fretum sicut speculum aestimat, tartarum uero abyssi 
 sicut captiuum aeternale; non est factum quicquam 
 simile illi in terra

quod inludatur ab angelis meis; 
 omnem excelsum uidet et ipse est rex omnium quae 
 in aquis sunt. Nobis autem deus Christus Iesus est qui 
 dixit: omne meum est quod est sub caelo, et testis 
 fidelis primogenitus ex mortuis in medio candelabrorum 
 aureorum similis filio hominis apparuit uestitus 
 tunica talari et praecinctus ad ubera zona aurea et 
 capilli capitis eius albi tamquam lana et tamquam 
 nix et, sicut scriptum est, oculi eius tamquam flamma 
 ignis et pedes eius similes aeramento turino eiecto 
 furnace et uox eius I sicut uox aquarum multarum 
 et in dextera manu sua tenet stellas septem et de ore 
 eius exit gladius ex utraque parte acutus et facies 
 eius sicut sol lucens in uirtute sua. Hic est qui habet 
 claues mortis et inferni; hic est cuius nomen in

 

 
 
 
 calculo nouo albo scribtum est, quod nemo habet nisi 
 qui accepit. Si enim scismaticis non facimus scandalum, 
 quod nomen deus in calculo nouo legimus inscribtum, qui 
 in omni littera siue hebrea siue latina siue graeca in omne 
 quod uidetur aut dicitur rex regum et dominorum

dominus 
 est; in quibus linguis etsi titulus crucis ponitur, 
 diuinum tamen deo testimonium litteratur sicut et in profetis 
 dei; in quo Hieremias proposito hebreicae litterae caractere 
 fleuit in planctibus, Dauid exultauit in psalmis, ut in nomine 
 Iesu omne genu curuetur caelestium et terrestrium et 
 inferorum et omnis lingua confiteatur deo. Ipse est 
 enim de quo scribtum est: uicit leo de tribu Iuda; sed 
 nobis leo non est deus, sed sicut scribtum est \'quid dulcius 
 melle et quid fortius leone\'? ipse est de quo scribtum 
 est: ceruus amicitiae et I pullus gratiarum sermonetur 
 tibi; sed nobis non est deus ceruus aut pullus, sed sicut 
 scribtum est: priusquam dicas domine domine, dicit ecce 
 adsum, et sicut alibi: ex ore lactantium praeparasti laudem; 
 ipse est qui, sicut scriptum est in profeta, solus potens 
 est colligere uinculum Pliadae et Orionis septa reserare, 
 sciens demutationem firmamenti et distruens rotam geniturae 
 reparatione baptismatis diem nostrae natiuitatis euicit; 
 ipse est cuius nomen dedit in mari uiam et in fluctibus semitam firmissimam,

cuius nomini uictum camini cessit 
 incendium. Quem etiam Balaam idolorum cultor et daemonum 
 in infelicitatis suae testimonium profetauit dicens:

 

 
 
 
 exiet homo ex semine Iuda et dominabitur gentium 
 multarum et exaltabitur regnum eius; dominus enim 
 deus adduxit eum ex Aegypto; sicut honor unicorni 
 cornua eius, comedet gentes inimicorum suorum et 
 cubitos eorum emedullauit et iaculis suis concutiet 
 inimicos et conquiescens refrigerabitur sicut leo et 
 sicut catulus leonis; quis suscitauit eum? Qui benedicunt 
 I eum benedicti sunt et qui maledicunt eum 
 maledicti sunt. Cuius quamuis uerba propter id, quod erat. 
 ipse inter iustorum profetias, nemo susciperet, tamen prohiberi 
 ab scripturis domini et id damnari scribtura nefas duxit, quidquid 
 etiam in huiusmodi ad dei Christi testimonium profetarunt, 
 sicut scribtum est: cum sit timida nequitia, dat 
 testimonium deo condemnata, et alibi: credes quia unus 
 deus est; hoc et daemonia faciunt et perhorrescunt. Et 
 si scire desiderant, quod est nomen quod in omnem uirtutem 
 et in omnem linguam potentiae

suae opus tribuit, hoc est 
 quod est Christus Iesus, sicut scribtum est: aurum adque 
 argentum non est mihi; quid autem habeo, hoc do tibi; 
 in nomine Iesu surge et ambula; sicut et alibi: ego sum 
 dominus deus, hoc est nomen meum; gloriam meam 
 alteri non dabo; et alibi dicente Iohanne: et uestimentum 
 eius erat asparsum sanguine et uocabatur nomen eius 
 uerbum dei; et alibi: ecce uirgo in utero accipiet et 
 pariet filium et uocabitur nomen eius Immanuel quod 
 interpraetatur nobiscum deus. Conuertere itaque aliquando, 
 infelix scismatice, con I uertere et nomen domini, quod omnis 
 etiam ferarum et bestiarum natura timuit, expauesce, quia 
 scribtum est: oportet quidem scandala esse, sed uae 
 illi, per quem facta fuerint; utinam enim aut callidus 
 esses aut frigidus, sed quoniam tepidus es, euomeris

 

 
 
 
 ab ore domini; sed, sicut scribtum est, console tibi et 
 paenitentiam age et eme tibi aurum igne probatum, 
 ut id quod ipse emeris factus tamquam aurum expurgatum 
 igne, scribatur in te nomen domini quod est Iesus, cum in ea 
 quae agis paenitens nomen domini saluatoris, quia per ipsum 
 saluatus fueris, ostendis, quia scribtum est:

et appellabitur 
 nomen eius Iesus, quia hic est qui saluabit omnem 
 populum, et intellege parabolas et obscuros sermones et 
 dictiones prudentium et obscuritates, quia potens est qui dixit: 
 cum conuersus ingemueris, tunc saluus eris, quoniam 
 deus noster id quod multifarie ac multis modis saluans 
 ab initio populum suum patribus nostris in opere monstrauit, 
 ueniens in carnem ostendit in nomine appellatus Iesus. 
 Si quis autem aliter sentit, portabit iudicium, quicumque 
 ille; illis enim, sicut ab infelicibus dicitur, masculofemina I putetur 
 deus: nobis autem et in masculis et in feminis dei spiritus 
 est, sicut scribtum est: fecit deus hominem ad imaginem 
 et similitudinem suam, masculum et feminam; fecit 
 cos et benedixit eos; sicut et de ipso apostolus ait: Christus 
 dei uirtus et dei sapientia; cuius cum simus uiri et 
 ipse uir et caput nostrum, desponsatos nos in fide exhibiturum 
 se apostolus uni uiro castam nos uirginem 
 repromisit, quia non est masculus neque femina, sed 
 omnes unum sumus in Christo Iesu. Illis ergo confusio 
 sit omne quod legerint, nobis eruditio intellegere quod scribtum 
 est uimque uiuentis scire uerbi.

Opus non erratico et carnis

 

 
 
 
 sensu confusibilibus carnalium luxuriarum typis diuini sermonis 
 aestimare naturam, sed, sicut scribtum est, inuisibilia 
 dei a creatura mundi per ea quae facta sunt posse cognosci. 
 Hi sunt enim qui carnis maculatam tunicam 
 portantes diuini sermonis gratiam in libidines transtulerunt et 
 dominationes spernunt, dignitates blasfeman, profetationes 
 contemnunt, resurrectionem negant; sicut scribtum est: magis 
 magisque post carnis uoluntates euntes pietatem contemnunt 
 audacia praedurati et propter unanimitatem, 
 quia ig, non metuunt blasphemare, quibus perditio 
 non indormiet. Nobis autem scientibus quoniam non 
 est aliut nomen praeter Christum Iesum sub caelo 
 datum hominibus, in quo oporteat saluos fieri, neque 
 Armaziel neque Mariame neque Ioel neque Balsamus neque 
 Barbilon deus est, sed Christus Iesus de quo scribtum est: et 
 adorent eum omnes angeli dei, et ipse est qui facit angelos 
 suos spiritus et ministros suos ignem urentem 
 et omnia in omnibus adinpletur, et ipse est semen quod 
 repromissum est dispositum per angelos

in manu

 

 

 
 
 
 mediatoris; ipse est qui est super omnem principatum 
 et potestatem et uirtutem et dominationem et supra 
 omnem nomen quod nominatur non solum in hoc saeculo, 
 sed etiam in futuro; ipse est deus noster nec alius 
 reputabitur absque eum, quis est caput super omnem 
 eclesiam, quae est corpus ipsius et plenitudo eius, qui 
 omnia et in omnibus adinpletur. Siue autem Paulus siue 
 Apollo siue Cefas siue mundus siue uita siue mors 
 siue praesentia siue futura: omnia nostra, nos autem 
 Christi, Christus autem dei. 
 
 
 Et haec est omnium nostrum una I sententia, ut, siue profetae 
 seu apostoli seu angeli quid dictum a quoquam nomine 
 proferatur, si Christum deum profetat aut praedicat et secundum 
 Moysen et profetas et euuangelia mundialia uitia condemnans 
 deum loquitur, si catholicae fidei consentit, amplectimur; 
 si autem, quod nefas est, Iesum deum negat et dissentiens 
 Moysi euuangeliis uel profetis infelicium, quod non licet, dogmatum 
 sacrilegia persuadit, neque profeta neque apostolus neque 
 angelus, etiamsi sibi nomen praeferat sanctum, sed tamquam 
 anathema a nobis habetur et refuga,

sicut scribtum est quia 
 nemo in spiritu sancto dicit anathema Iesu et nemo 
 nisi (in) spiritu sancto loquitur dominum Iesum; sicut

 

 
 
 
 et Iohannes ait: omnis spiritus qui confitetur Christum 
 Iesum in carnem uenisse, de deo est et omnis spiritus 
 qui soluit Iesum, de deo non est et hic est antechristus; 
 sicut et ipse alibi: qui non confitentur Christum 
 Iesum in carne uenisse, hi sunt seductores et antechristi. 
 Sicut et Hiesu Naue profeta domini et dux in Istrahel 
 apparente sibi angelo non solae apparentiae, sed uerborum 
 confessionibus credens exclamauit ad angelum: noster es aut 
 aduersariorum? et ille, ut I fides sermonibus illius haberetur, 
 principem se militiae domini esse confessus est et sic factum 
 est, ut Iesus qui nihil aliud extra deum crederet tunc sermonibus 
 angeli loquentis ad se fidem daret, cum esse se ille de militia 
 domini non negasset. Sicut et Iohanni apostolo in apocalypsi, 
 cum loquentem ad se angelum adorare uellet, ostensum est 
 deum non angelos adorandum dicente angelo ad ipsum: ne 
 feceris, Iohannis; conseruus enim tuus sum et fratrum 
 tuorum qui habent testimonium; Iesum deum uero 
 adora!

testimonium autem Iesu spiritus est et profetiae;; 
 sicut et Eseias ait: neque nuntius neque angelus, sed 
 ipse dominus ueniet et saluos nos faciet. 
 
 
 Si qui autem inflati sunt nihil scientes et extra quattuor euangelia 
 quintum aliquod euangelium uel fingunt uel confitentur, 
 cur hoc ad nostram, qui talium respuimus infelicitates, profertur 
 inuidiam? Hi sunt enim in quibus deus saeculi huius excaecauit 
 sensus infidelium, ut non resplendeat in illis 
 inluminatio euuangelii gloriae Christi qui est imago 
 dei, et ueniat super eum omnis ira domini, qui hoc aut 
 scribit in titulis aut confitetur aut credit. I Nos autem uenerabilis 
 eclesiae dei per symbolum corpus ingressi indissolubilem 
 fidem uno fonte tripertito rigatam in quattuor euangeliorum 
 dispositione cognouimus, nullum alium deum esse credentes

 

 
 
 
 nisi Christum deum dei filium, qui pro nobis crucifixus in 
 nomine suo baptismum remissionis ostendit, praedestinans a 
 principio saeculi in profetia electos suos, ex quibus Christus 
 secundum carnem sicut et generatio domini in euuangelio per 
 eos disposita et edicta retinetur, per quos profetans se dominus 
 aduentus sui iter praestitit, sicut scribtum est: effundam 
 de spiritu

meo super omnem carnem et profetabunt 
 filii et filiae eorum et iuuenes eorum uisa uidebunt 
 et senes somnia somniabunt, et quidem super seruos 
 et ancillas meas effundam de spiritu meo et dabo prodigia 
 in caelo susum et signa deorsum; sol conuertetur 
 in tenebris et luna in sanguinem, priusquam ueniat 
 dies magnus domini; et erit: quicumque inuocauerit 
 nomen domini saluus erit. In quo et nos non desperamus 
 loqui de eo, quia nullius prohibens aut intercipiens spiritum certo 
 profetiae fine conclusit, sed ut omnes qui credent eum libere 
 de eo loquerentur indulsit; sicut I et in euuangelio scribtum 
 est: benedictus deus qui uisitauit et fecit redemptionem 
 plebis suae et erexit cornum in domo Dauid, sicut 
 -locutus est per os sanctorum suorum prophetarum 
 qui ab aeuo sunt; sicut et Tobi profeta ait ad filium suum: 
 nos fili profetarum sumus; Noe profeta fuit, Abraham 
 Isac et Iacob et omnes patres nostri qui ab initio saeculi 
 profetauerunt; sicut et ludas apostolus ait: profetauit 
 de his septimus ab Adam Enoc dicens: \'ecce uenit dominus 
 in sanctis milibus suis facere iudicium\'; sicut

 

 
 
 
 et apostolus nulli loquendi de deo iter claudens cum ad plebes 
 quibus praedicabat scriberet:

potestis, inquid, singuli quique 
 profetare, ut omnes discant et omnes exhortentur, 
 sed et alibi: spiritus profetarum profetis subiecti sunt, 
 ut qui deo Christo crederet profetandi de deo desperationem 
 in eo quod omnibus suis promiserat non haberet. 
 
 Et ideo, beatissimi sacerdotes, si satisfactum, damnatis heresibus 
 et dogmatibus et fidei expedita abseratione, et deo putatis 
 et uobis, dantes testimonium ueritati inuidia nos maliuolae 
 obtrectationis absoluite et referentes ad fratres uestros ea 
 quae maledicorum sunt uerbis uexata sanate, I quoniam fructus 
 uitae est probari ab his qui fidem ueri expetunt, non qui sub 
 nomine religiosorum domesticas inimicitias persequuntur.

Etsi catholica fides dati per deum symboli iter possidens . 
 credendi gloriam potius expetit quam loquendi, quoniam quae 
 ueritate sui enixa sunt interpraetandi ingenium non requirunt, 
 dicente apostolo: contentiones legis deuita, tamen temporis 
 necessitate cogente, quam nobis inrogata per Hydatium 
 episcopum inposuit iniuria, licet semper patientiae partes secuti 
 simus fueritque in studio sustinere potius aliquem quam mouere, 
 gratulamur sic rerum uenisse rationem, ut apud te, qui 
 senior omnium nostrum es et ad apostolicae sedis gloriam uitae I 
 experimentis nutritus beato Petro exhortatore uenisti, quod 
 credimus et loquamur, adinplentes apud te apostolici sermonis 
 fidem dicentis: corde creditur ad iustitiam, ore autem 
 confessio fit ad salutem. In quo et nos, baptizati in 
 Christo Christum induentes, et fidem ueri multiplici quidem 
 dispositione sublimem sed unita unius dei potestate uenerabilem, 
 sicut corde credimus, ita ad omnium salutem qui falsiloquio 
 sermonum in scandalum missi sunt confitemur. Nam cum 
 ante conplures annos uiui lauacri regeneratione reparati et

 

 
 
 
 sordentes saecularium

actuum tenebras respuentes totos nos dedissemus 
 deo, legentes quod qui quemquam amplius quam deum 
 diligeret discipulus eius esse non posset, alii nostrum iam 
 in eclesiis electi deo, alii uita elaborantes ut eligeremur, catholicae 
 pacis sequebamur quietem; uerum cum repente siue necessaria 
 redargutione siue aemulatione uitae seu nouissimi temporis 
 \' potestate orirentur contentiones, nos caritatem Christi dei 
 optantes et pacem etsi conscientia confidebamus, timebamus 
 tamen, ne quid, sicut factum est, contentio animorum faceret 
 quod pax eclesiastica non teneret. Deo tamen qui I unus et in 
 omnibus uerus est inter haec gratias, quod nullus e nostris 
 qui libellum tradidimus usque in hoc tempus uel accusatorem 
 reprehensibilis adhuc uitae potuit habere uel iudicem, licet obtrectari 
 non semper nocentium sit, sed sit aliquotiens quietorum. 
 Denique in conuentu episcopali qui Caesaraugustae fuit 
 nemo e nostris reus factus tenetur, nemo accusatus, nemo 
 conuictus, nemo damnatus est, nullum nomini nostro uel proposito 
 uel uitae crimen obiectum est, nemo ut euocaretur non 
 dicam necessitatem sed nec sollicitudinem habuit.

Datum 
 nescio quod ab Hy ibi commonitorium est quod uelut 
 agendae uitae poneret disciplinam: nemo illic nostrum inter 
 illa repraehensus tua potissimum epistula contra inprobos praeualente, 
 in qua iuxta euangelica iussa praeceperas, ne quid 
 in absentes et inauditos decerneretur. Nos tamen, etsi absentes 
 ibi fuimus, semper hoc in eclesiis et admonuimus et admonemus, 
 ut inprobi mores et indecentia instituta uiuendi uel quae contra 
 Christi dei fidem pugnant probabilis et Christianae uitae

 

 

 

 
 
 
 amore damnentur, nec prohibere si quis contemptis parentibus 
 liberis facultatibus dignitate et adhuc et anima sua deum : 
 malluerit amare quam saeculum, nec spem ueniae tollere 
 his, qui, si ea quae prima sunt non quaeunt, uel in mediis 
 tertiisque consistunt, quoniam multis mansionibus apud 
 deum patrem positis, si fides symboli incorrupta teneatur, 
 teneri debere propositam nobis in Christo spem, etiamsi adinplendi 
 perfecti operis non habeant facultatem, sequentes 
 apostolum Paulum, qui aliis secundum imperium praecipere, 
 alios secundum ueniam admonere, alios sine 
 auctoritate praecepti consilio informare se dixit, ut 
 omnes lucrifaceret qui ad Christi fidem diuersa misericordiae 
 uocatione uenissent.

Fidem uero sicut accepimus, ita et 
 tenemus et tradimus, credentes unum deum patrem omnipotentem, 
 sicut scribtum est: ex quo omnia et nos per ipsum, 
 et unum dominum Iesum Christum, sicut scribtum est: per 
 quem omnia et nos per ipsum, natum ex Maria uirgine 
 ex spiritu sancto, sicut scribtum est: ecce uirgo accipiet 
 in utero et pariet filium et uocabitis nomen eius Emmanuel 
 quod interpraetatur nobiscum deus, et iterum 
 de eo: spiritus sanctus ueniet in te et uirtus altissimi 
 obumbrauit te ideoque et quod nascetur sanctum uocabitur 
 filius dei, passum sub Pontio Pilato, crucifixum, 
 sicut scribtum est: I et inter iniquos deputabitur, sepul- 

 

 

 
 
 
 tum, tertia die resurrexisse, sicut scribtum est in profetis: 
 sustinete me in diem resurrectionis meae, ascendisse in 
 caelos, sedere ad dexteram dei patris omnipotentis, sicut scriptum 
 est: ecce uidi caelos apertos et filium hominis 
 sedentem ad dexteram dei, inde uenturum et iudicaturum 
 de uiuis et mortuis, sicut scribtum est: sic ueniet quemadmodum 
 uidistis illum euntem in caelum, credentes 
 in sanctam eclesiam, sanctum spiritum, baptismum salutare, 
 sicut scribtum est: nisi quis renatus fuerit ex aqua et 
 spiritu sancto, non ascendet in regna caelorum,

credentes 
 remissionem peccatorum, sicut scribtum est: dico uobis, 
 filioli, quia remittuntur uobis peccata propter nomen 
 eius, credentes in resurrectionem carnis, sicut scribtum est: 
 resurrectionem autem futuram etiam Moyses adnuntiauit 
 dicente domino \'ego sum deus Abraham, deus 
 Isac, deus Iacob\'; non est deus mortuorum, sed uiuentium; 
 omnes enim illi uiuunt. 
 
 Cuius symboli iter custodientes omnes hereses doctrinas instituta 
 uel dogmata, quae sibi altercationem non ingenia, sed 
 studia fecerunt, catholico ore damnamus, bapti, sicut 
 scribtum est, in nomine patris et fili et spiritus sancti; 
 non dicit autem \'in nominibus\' tamquam in multis, sed in 
 uno, quia unus deus trina potestate uenerabilis omnia et in 
 omnibus Christus est, sicut scribtum est: Abrahae dictae 
 sunt repromissiones et semini eius; non dicit \'et seminibus\' 
 tamquam in multis, sed quasi in uno \'et semini 
 tuo\' quod est Christus; de qua re loquens profeta ait: hic 
 est deus noster nec reputabitur alius absque eo qui

 

 

 
 
 
 accepit legem et dedit eam Iacob puero suo et Istrahel 
 dilecto suo; posthaec in terris uisus est et cum 
 hominibus conuersatus est.

Et quamuis longum sit ire 
 per singula et aspernabile sit Christianis sensibus talium miseriarum 
 uel repetere doctrinas, tamen haec ideo apud uenerabilem 
 coronam tuam dicimus, ut, si in ea quae damnamus 
 incurrimus, ipsa libelli nostri professione damnemur. Quis enim 
 potest catholicis auribus Arrianae heresis nefas credere, qui 
 diuidentes quod unum est et plures uolentes deos profetici 
 sermonis lumen incestant, non legentes dicente Moyse: audi, 
 Istrahel, dominus deus tuus deus unus est; cui testimonium 
 in euangelio tulit dominus dicens: Moyses quae scribsit, 
 de me I scribsit. Cuius tamen infelicitatis Fotinus adfinis 
 non uult tenere quod lectum est: maledictus homo 
 qui in homine spem suam ponit; de quo ipse etiam deus 
 noster loquens ad eum quem ex infirmitate sanauerat, quem 
 se credi uellet ostendit dicens: uade et dicito quanta tibi 
 fecerit deus, et testimonium hoc uerum est. Quis Patripassianos 
 hereticos ferat dicente scribtura: qui credit in filio 
 habet uitam, qui non credit in filio non habet uitam? 
 Quorum tanta infelicitas est, ut etiam daemoniaca confessione 
 damnentur dicente ad deum in euangelio daemone: quid nobis 
 et tibi est,

Iesu fili dei uiui, quid uenisti ante 
 tempus perdere nos? Quis Ofitas uel insipiens incidat uolens 
 deum habere serpentem, cum scribtum sit: ego sum dominus 
 deus tuus qui eduxi te de domo seruitutis; non erunt 
 tibi dii alii praeter me; non facies tibi idolum nec 
 ullam similitudinem ex his quae in caelo susum

 

 

 
 
 
 neque quae in terra deorsum neque (quae) sub aquis neque 
 quae sub terra. Quis uellit Nouatianorum baptismata 
 repetita, cum scribtum sit: una fides unum baptisma 
 unus deus. Quarum tamen sectarum infelicitatem teste deo 
 Christo quia ex fabulis uulgi, non ex aliqua contentionis conlatione 
 cogno, quia cum his uel contendisse peccare 
 est, unum hoc scientes quod qui sibi sectarum nomen inponunt 
 Christiani nomen amittunt: inter quae tamen omnia Manicaeos, 
 iam non hereticos, sed idololatras et maleficos seruos Solis et 
 Lunae, inuictiacos daemones cum omnibus auctoribus sectis 
 moribus institutis libris doctoribus discipulisque damnamus, 
 quia de his scribtum est: cum tali nec quidem cibum 
 sumere. Nobis enim Christus deus dei filius passus in carnem 
 secundum fidem symboli baptizatis et electis ad sacerdotium 
 in nomine patris et fili et spiritus sancti tota fides,

tota uita, 
 tota ueneratio est. 
 
 In hac ergo ueritate fidei et in hac simplicitate uiuentibus 
 nobis a Caesaraugustana synhodo Hydatius redit, nihil contra 
 nos referens, quippe quos et ipse in eclesiis nostris secum etiam 
 communicantes demiserat et quos nemo nec absentes quidem 
 praesumpta accusatione damnauerat. Sed ut sciat corona uenerabilitatis 
 tuae, unde excandescentiae eius dolor, unde debaccans 
 toto orbe etiam in eclesias furor fuerit: reuersus e synhodo 
 et in media eclesia sedens reus a presbytero suo actis eclesiasticis 
 petitur; datur etiam post I dies paruos in eclesiis nostris 
 a quibusdam libellus et deteriora quam prius a praesbytero obiecta 
 fuerant obponuntur; segregant se de clericis ipsius plurimi, 
 profitentes non nisi purgato sacerdoti se communicaturos.

 

 

 
 
 
 Hinc nos conuenti damus ad Hyginum et Symposium episcopos 
 quorum uitam ipse nouisti huiusmodi litteras: omnia subito 
 fuisse turbata; prouideri oportere, qualiter eclesiarum pax conposita 
 duraret. Rescribtum est, ut uerbis ipsis loquamur: quantum 
 ad laicos pertineret,

si illis suspectus Hydatius esset, 
 sufficeret apud nos sola de catholica professione testatio; de 
 reliquo dandum pro eclesiarum pace concilium; nullum autem 
 in Caesaraugustana synhodo fuisse damnatum. Quis non consacerdotibus 
 crederet, praesertim cum in eadem synhodo uir 
 religiosus qui haec scribebat Symposius adfuisset? Capimus 
 tamen inter ista consilium, ut euntes ad Hemeretensium ciuitatem 
 praesentes ipsi uideremus Hydatium, I pacis potius deo 
 teste quam contentionis auctores. Si enim iniuria et non obsequium 
 fuit consulere potius praesentem tamquam fratrem 
 uelle quam uelut reum euocare, rei sumus; sin uero uenientes 
 et ingredientes in eclesiam turbis et populis concitatis non 
 solum in praesbyterium non admissi, sed etiam adflicti uerberibus 
 sumus, putamus caedentem potius iniuriam fecisse, non 
 caesos.

Nos tamen quibus cordi pax erat accipientes professionem 
 laicorum, quam reprobare, quia esset catholica, 
 non poteramus, ad omnes prope coepiscopos nostros, quid 
 sacerdotalis reuerentia passa fuisset, scribsimus mittentes etiam 
 gesta rerum et fidem professionum nec hoc tacentes, quod 
 multi ex his post professionem ad sacerdotium peterentur. Rescribitur 
 ad nos dandum super ista concilium; credendum habitae 
 professioni et sicut dedicationem sacerdotis in sacer I dote, 
 sic electionem consistere petitionis (in) plebe. Hinc ille plus 
 quam oportebat timens concinnat preces falso et rei gestae 
 fabulam texens dissimulatis nominibus nostris rescribtum contra 
 pseudoepiscopos et Manichaeos petit et necessario inpetrat,

 
 
 
 quia nemo non, qui pseudoepiscopos et Manichaeos audiret, 
 odisset. Uiro etiam spectabili fratri tuo Ambrosio episcopo tota 
 mentitur et, cum relato sibi rescribto sub specie sectae quam 
 nostrum nemo non damnat in

omnes rueret Christianos, 
 hereticum etiam Hyginum nobiscum uocans, sicut epistulae 
 ipsius missae ad eclesias prolocuntur, agens scilicet, ne iudices 
 haberet, si omnes diuersis obtrectationibus infamasset, eclesias 
 nostras commendauimus deo, quarum communicatorias ad te 
 epistulas detulimus totius cleri et plebis suscribtione transmissas, 
 et ad te qui potuimus uenientes uoluimus quidem absentes 
 supplicare, ut si haberet quod Hydatius obiceret sacerdo I tum 
 audientiam postulantes nec refugientes tamen iudicium publicum, 
 si ipse malluisset. De nullo autem metuit audiri qui 
 optat probari; sed studio factum fuerit an malo uoto, deus 
 iudicabit, ut quaestor, cum iustas praeces diceret, respondere 
 tardaret. Nos tamen, non omittentes in causa fidei sanctorum 
 iudicium malle quam saeculi, uenimus Romam, nulli graues, 
 hoc solum desiderantes, ut te primum adiremus, ne taciturnitas 
 metus conscientiae iudicaretur,

sed magis libellum tradentes 
 rei gestae ordinem et, quod omnibus maius est, fidem catholicam 
 in qua uiuimus panderemus. Nam si et de scribturis 
 quibusdam, quas Hydatius de armario suo proferens in calumniosas 
 fabulas misit, quaeritur de nobis sententia, id nobis cordi 
 est et semper fuit, ut omnia in scribturis sub cuiuslibet apostoli 
 profetae episcopi auctoritate prolatis, quae Christum deum 
 dei filium profetant aut praedicant et consentiunt canoni

 

 
 
 
 euangeliis I uel profetis, non posse damnari; quae autem contra 
 canonem et contra fidem catholicam sentiunt uel loquuntur, 
 cum omnibus doctoribus discipulisque damnanda, quia scribtum 
 est: omnis spiritus qui confitetur Christum de deo 
 est, qui autem non confitetur de deo non est, et alibi: 
 nemo loquens in spiritu sancto dicit anathema Iesu et 
 nemo nisi in spiritu sancto loquitur dominum Iesum. 
 Nec enim nos damnari debemus qui catholici sumus, si scibturas 
 de deo loquentes secundum se haeretici falsauerunt;

de quibus et ipse Hydatius, qui se minus purgans infamari 
 per haec mauult quos metuit audiri, in concilio Caesaraugustano 
 sic ait: \'damnanda damnentur, superflua non legantur\'. 
 In quo corona tua perspicit moris illius esse, non nostri criminis, 
 si quorum una sententia est fides dicatur esse diuersa. 
 Propter quod uenerabiles sensus tuos petimus, ut, si fides professionis 
 nostrae, secundum quod tu relictam tibi de apostolis 
 tradis, in I deo constat, si eclesiarum nostrarum testimonia 
 pacificis epistulis scribta non desunt, si de scribturis aliud nec 
 sentire possumus nec debemus, si nemo nostrum reus factus, 
 nemo auditus, nemo in concilio depositus, nemo etiam cum 
 esset laicus, obiecti criminis probatione damnatus est, licet 
 noxio sacerdotium nihil prosit et possit sacerdos deponi qui 
 laicus meruit ante damnari, praestes audientiam, depraecamur, 
 quia omnibus senior et primus es;

Hydatium facias conueniri 
 ac si confidet aliquid probare de nobis, coronam aeterni 
 sacerdotii non omittat, si zelum domini usque ad finem 
 fuerit persecutus. Uel si insitae tibi benignitatis adfectu nulli 
 uis iniuriam quam ille nobis inposuit inrogare, des ad fratres

 

 
 
 
 tuos Hispanienses episcopos litteras depraecamur. Omnes enim 
 petimus, ne cui iniuriam fecerimus, ut concilio constituto et 
 Hydatio euocato quos reos factos inpraesen I tes legerint non 
 audiant inauditos. Tamen nemo condemnet ita, ut omnia Hydatius 
 quae epistulis missis intulit probet, et solam probandae 
 accusationis neccessitatem habeat; timorem reatus omittat, quoniam 
 illum de nobis nullus accusat; nam et peccatum in nos 
 facile ignoscimus, si probamur, quoniam nouimus et ex nobis 
 discimus, quid deceat sacerdotes, tantum ut probata fide et 
 uita nostra scribto quod contra Manichaeos datum est,

dato 
 testimonio sacerdotum qui interfuerint concilio, repugnemus, 
 ne sub nomine noxiorum in diebus uestris, quod nefas scitis, 
 aut eclesiae catholicis uiduentur sacerdotibus aut eclesiis sacerdotes.

....... damnet, quoniam nouitas ingenii contentionis est 
 mater, eruditio scandali auctor, schismatis alimentum, heresis 
 nutrimentum, delicti forma peccati. Omne enim quod aut a 
 deo aut ab apostolis dictum uidetur aut factum uel ut fieret 
 adprobatum, hoc est de quo scribtum est:estestnonnon; 
 quod autem ex nouo ingeniis et calumniis repperitur, hinc 
 testimonium diuinae uirtutis ostenditur dicentis: quod superabundat 
 ex malo est. Uideamus ergo, si apostoli Christi 
 Iesu magistri nostrae conuersationis et uitae extra canonem 
 nil legerunt. I Ait Iuda apostolus clamans ille didymus domini, 
 ille qui deum Christum post passionis insignia cum putatur 
 temptasse plus credidit, ille qui uinculorum pressa uestigia 
 et diuinae crucis laudes et uidit et tetigit: prophetauit de 
 his, inquid, septimus ab Adam Enoc dicens \'ecce uenit 
 dominus in sanctis milibus facere iudicium et arguere 
 omnem et de omnibus duris quae locuti sunt contra 
 eum peccatores.\' Quis est hic Enoc quem in testimonium 
 profetiae apostolus ludas adsumpsit? An qui profetasset de

 

 

 
 
 
 deo, alium non habebat nisi profetiam huius poneret, quam, 
 si uera dicuntur, canonica ipse ordinatione damnasset?

Aut 
 fortassis Enoc profeta esse non meruit quem Paulus in epistula 
 ad Hebreos facta ante translationem testimonium 
 habuisse testatur aut quem in principio generis, cum adhuc 
 mundi forma et natura rudis saeculi, peccatum decepti 
 hominis retinens, futuram conuersionem ad deum post peccata 
 non crederet, transferre inter suos deus maluit quam 
 perire? De quo si non ambigitur et apostolis creditur quod 
 profeta est, qualiter consultatio potius quam tumultus, consilium 
 quam temeritas, fides quam perfidia dicitur, ubi, dum 
 in ultio[nem simultatum sententia tenditur, praedicans deum 
 propheta damnatur? Aut numquid de triuialibus rebus agimus 
 aut tali et tesserae inter manus nostras sunt aut scaenae ludibria 
 tractamus, ut, dum homines huius saeculi sequimur, 
 apostolorum dicta damnemus? Aut quae constituendae pacis 
 est gratia, hominibus quae uoluerint credere et dicta apostolica 
 non tenere? Sed fortassis aliquis in haec ingenia se 
 iactet, ut, quamuis etiam unum testimonium ad confirmandam 
 sanctorum fidem in deo ualeat,

tamen dicat uni rei non esse 
 credendum, sed in duobus et tribus testibus totius 
 uerbi constare rationem. Conuertat itaque sese quilibet 
 qui huiusmodi est, et utrum uera dicamus diligens scripturarum 
 scrutator inquirat. Quid est quod Tobi sanctus futurae uitae 
 ad filium praecepta disponens, cum quid custodiret ediceret, 
 ait: nos fili prophetarum sumus; Noe profeta fuit et 
 Abraham et Isac et Iacob et omnes patres nostri

 

 

 
 
 
 qui ab initio saeculi profetauerunt. Quando in canone 
 profetae Noe liber lectus est? quis inter profetas dispositi 
 canonis Abrahae librum legit? quis quod aliquando Isac profetasset 
 edocuit? quis profetiam Iacob quod in canone poneretur 
 audiuit? Quos si Tobia legit et testimonium prophetiae 
 in canone promeruit, qualiter, quod illi ad testimonium emeritae 
 uirtutis datur, alteris ad occasionem iustae damnationis 
 adscribitur? Inter quae ignoscant singuli quique, si damnari 
 cum prophetis dei malumus, quam cum his qui incauta praesumunt 
 ea quae sunt religiosa damnemus. Quis enim accusatore 
 Noe diuini iudicii disceptatione non timeat? De quo 
 apostolus ait:

Noe iustum iustitiae praeconem custodiuit 
 cataclismum mundo super impios inducens. Quis 
 Abrahae profetae sinum ad quietis testimonium non requirat? 
 quis reputari in Isac semen nolit? quis Iacob dictum a deo 
 Faraonis deum non amet? aut quis non memorias sanctorum 
 respuens intremescat, cum scribtum sit: amen dico uobis 
 quod qui scandalizauerit minimum ex his qui crediderunt 
 in nomine meo bonum est illi ligari molam 
 asinariam et in profundum maris mitti. Quod si de 
 minimis dicitur,! uolo scire, quid de his qui ad fidem primi 
 sunt pronuntiatur. In quibus tamen omnibus libris non est 
 metus, si qua ab infelicibus hereticis sunt inserta, delere et 
 (quae) profetis uel euangeliis non inueniuntur consentire respuere. 
 Nec enim illi ipsi deo sancti mendacium in ueris et 
 sacrilega amplectuntur uel detestabilia pro sanctis, meliusque 
 est zezania de frugibus tollere quam spem boni fructus 
 propter zizania perdidisse, quod propterea cum suis inter 
 sancta zabulus inseruit, ut, nisi sub cauto messore, cum

 

 
 
 
 zezaniis frux periret et bona faceret occidere cum pessimis,

una sententia adstringens eum qui pessima cum bonis iungit 
 quam qui bona cum malis perdit. Denique in euangelio 
 cata Lucanum dicente euangelista testatur deus dicens: inquiretur 
 sanguis omnium profetarum qui effusus est a 
 constitutione mundi, a sanguine Abel usque ad sanguinem 
 Zacchariae qui occisus est inter altare et 
 aedem; et Helias in regnorum ait: altaria tua suffoderunt, 
 profetas tuos occiderunt et ego relictus sum solus et 
 quaerunt animam meam. Quis est iste Abel profeta, ex I 
 quo sanguis profetarum sumpsit exordium, cuius principium 
 in Zacchariam finit? Qui sunt illi medii qui uidentur occisi? 
 Si enim omne quod dicitur in libris canonis quaeritur et plus 
 legisse peccare est, nullum ab his qui in canone constituti 
 sunt profetam legimus occisum, ac si extra auctoritatem canonis 
 nihil uel adsumendum est uel tenendum, non possumus 
 tantum fabulis credere et non historiam scripti factorum probatione 
 retinere. Fortasse enim aliquis exsiliat et dicat Eseiam 
 fuisse dissectum; si quis ille est inter huiusmodi qui ista

damnauerint, os suum claudat aut certe historiam factae rei 
 proferens picturis se dicat credere uel poetis, quoniam iam facilius 
 admittunt quod philosoforum studia mentiuntur, certe 
 ut huiusmodi rei testimonium et occisorum profetarum a constitutione 
 mundi sanguis requiratur. Quae si euangelista legens 
 recte ad testimonium protulit dicens: scrutate scribturas, 
 etiam me ut ea legerem quae legerat traxit. Non possum 
 autem dicere quod loqui cogor, ut mihi apostolum sequi non

 

 

 
 
 
 eruditio fidei fuerit, sed muscipula decepti. I Nam et rursus 
 in euangelio cata Mattheum tenetur scribtum: surgens autem 
 Ioseph accepit puerum et matrem eius noctu et abiit 
 in Aegyptum et erat ibi usque ad consummationem 
 Herodis, ut adinpleretur quod dictum est a domino 
 per profetam dicentem: \'ex Aegypto uocaui filium 
 meum.\' Quis est iste profeta, quem in canonem non legimus, 
 cuius profetiae fidem uelut fideiiussor promissi muneris dominus 
 inpleuit? Certe non modica indulti operis magnitudo 
 est passurum deum credere et testimoniis prophetiae tamquam

(uiam) diuini itineris praeparare, de qua deuertere deus nollet, 
 ut locutum se in eo qui profetauerat conprobaret; certe damnari 
 liber non potest cuius testimonium canonicae elocutionis 
 fidem conplet, nec potest tamquam inter aepularum mortalium 
 uoluntates aliud eligi et aliud repudiari, nec de sofisticis quaestio 
 est, ubi quod quis adsumpserit sequitur et, dum dialecticum 
 ingeniorum opus uolunt, sectas de persuasione fecerunt. Scribtura 
 dei res solida, res uera est nec ab homine electa, sed 
 homini de deo tradita, cuius si dilibatio sancta est et 
 massa sancta est. I Inde denique heresis, dum singuli quique 
 ingenio suo potius quam deo seruiunt et non sequi symbolum, 
 sed de symbolo disputare disponunt, cum, si fidem 
 nossent, extra symbolum nil tenerent. Symbolum enim

 

 
 
 
 signatura rei uerae est et designare symbolum est disputare de 
 symbolo malle quam credere; symbolum opus domini est in 
 nomine patris et fili et spiritus sancti, fides unius dei, ex quo 
 Christus deus dei filius saluator natus in carne passus resurrexit 
 propter hominis amorem; qui apostolis suis symbolum 
 tradens, quod fuit est et futurum erat, in se et in symbolo 
 suo monstrans nomen patris filium itemque fili patrem,

ne 
 Binionitarum error ualeret, edocuit; nam qui requirentibus 
 apostolis omne id quod nominabatur se esse monstrauit, 
 unum se credi uoluit non diuisum, dicente profeta: hic est 
 deus noster nec reputabitur alius absque eum qui 
 ostendit uiam disciplinae et dedit eam Iacob puero 
 suo et Istrahel dilecto suo; posthaec in terris uisus 
 est et cum hominibus conuersatus est, dominus deus 
 nomen eius. Sed ne amore fidei ducti ad alia nos quam proposueramus 
 conuertisse dicamur, licet ex abun contra 
 diuersas hereses uincendi locus pateat, tamen de hoc specialiter 
 susceptum opus uolumus, ut infidele mendacium testimoniorum 
 nube uincamus. Nunc uero ad illa redeundum 
 est, ut, si probabiles in eo in quo repraehendimur inuenimur, 
 recte etiam de reliquis disputasse uideamur. Sic namque et 
 Paulus dixisse deum ait: beatius est dare magis quam 
 accipere, et hoc locutum deum in canone non legimus. Et 
 Daniel deum locutum fuisse testatur dicens: quoniam exiet 
 iniquitas de Babylone ex presbyteris qui uidebantur 
 regere plebem.

Et cum ista facta dicta uel scribta et in 
 euangelistae uerbis et apostoli eloquio et diuinis sermonibus 
 crederemus, ecce nunc tempus adlatum est, ubi, dum disceptatio 
 superfluarum rerum quaeritur, stupor fidelibus inseratur. Non 
 enim possumus dicere deum non dixisse quod eum dixisse 
 apostolus dixit aut non prophetatum fuisse quod scribtura

 

 

 

 
 
 
 profetam dixisse testatur. Et cum haec recte ad fidem credimus, 
 scribta haec in canonem non uidemus et ideo, si extra canonem 
 tota damnanda sunt I aut qualiter uel damnatorum testimonium 
 recipitur, uel in his quae scribta sunt scribentis auctoritas non 
 tenetur. Sic denique et Ezechiel profeta ait: haec dicit dominus 
 ad Gog \'tu es de quo locutus sum in diebus 
 antiquis per manus seruorum meorum profetarum.\' 
 Credo quod dixit nec tam perfidus mihi sum, ut aut profetam 
 finxisse quod dixerit deus aut deum mentitum fuisse confirmem; 
 qui sit tamen ille profeta, per quem hoc deus locutus sit, in 
 canone non uideo et, cum dictorum habeamus fidem, scribti in 
 canone non inuenimus auctorem.

Sic et in libris Paralipomenon 
 Natham profetam, Achiam Selonitam, uisiones Laedam, 
 uerba Zeu fili Anani ad fidem ueri et eorum quae gesserunt 
 auctoritatem inuenimus edicta, dicente scriptura: et reliqui 
 sermones Iosafat primi et nouissimi ecce scribti sunt 
 in sermonibus Zeu fili Anani qui perscribsit in libro 
 reges Istrahel, et haec scripta in libris canonis non legimus, 
 sed recepta a canone conprobamus; sicut et ibi ait: et reliqui 
 sermones Solomonis primi et nouissimi ecce scribti 
 sunt in uerbis Nathae profetae et in uerbis I Achiae 
 Selonitae et in uisionibus Laedam, quae uidebat de 
 Heiorobeam filio Nabat; et item ibi: et reliqui sermones 
 Roboam primi et nouissimi nonne scripti sunt in uerbis 
 Sameae profetae et Edom uidentis et omnes actus eius? 
 et item ibi: et reliqui sermones Abdiae et actus eius 
 et uerba eius scribta sunt in libro Edom profetae; et

 

 

 
 
 
 item ibi: et reliqui sermones Amessiae primi et nouissimi 
 nonne ecce scripti sunt in libro dierum regum 
 Iudae et Istrahel? item ibi: nonne haec scripta sunt in 
 libro dierum regum Iuda? item ibi: et reliqui sermones

Manasse et oratio eius quam orauit ad dominum in 
 nomine dei Istrahel ecce scribta sunt in sermonibus 
 orationis eius et in sermonibus uidentium. Quis ergo 
 huiusmodi fluctuus patienter accipiat? Hinc una ex parte indocta 
 urget insania, furor exigit inperitus nihil dicens aliut 
 nisi sint catholica necne quae dicis; damna quae ego nescio, 
 damna quod ego non lego, damna quod studio pigriscentis 
 otii non requiro. Hinc ex parte altera diuinum urget eloquium: 
 scrutate, inquid, scripturas, illud peculiariter monens, ut 
 quorum sanguis ad testimonium uin quaeritur eorum. 
 eloquia non negentur. Inter quae positi necessario confidentiam 
 iam uolumus esse quod dicebamus antea esse cautelam. Habeo 
 testimonium dei, habeo apostolorum, habeo profetarum: si 
 quaero quod Christiani hominis est, si quod eclesiasticae dispositionis, 
 si quod dei Christi est, in his inuenio qui deum praedicant, 
 in his inuenio qui profetant. Non est timor, fides est, 
 quod diligimus meliora et deteriora respuimus, unum inter 
 ista seruantes, ut, quoniam in huiusmodi libris,

quos extra canonicorum 
 librorum numerum ad legendi laborem diligentia 
 retentabat adque ad conprobanda ea quae scripta in canone 
 legimus adsumpti sunt, hereticorum in pleraque sensus inuadens 
 pugnam catholicis parans falsare maluit quam tenere, 
 illam apostolicam feramus iure sententiam omnem spiritum 
 qui negat Iesum de deo non esse et omnem spiritum 
 qui confitetur Christum Iesum de deo esse, sicut

 

 

 

 
 
 
 scribtum est: nemo enim dicit in spiritu sancto anathema 
 Iesu et nemo nisi in spiritu sancto loquitur dominum 
 Iesum. Denique in antiquis librorum monumentis cum testamentum 
 scribturarum diabolus inuideret, Hierusalem capta I 
 polluto altario domini distrui templum satis non fuit; nam 
 quia facile erat, ut quae manufacta erant in manufactis homo 
 redderet, arca incensa est testamenti, sciente diabolo quod facile 
 natura hominum obligata saeculo fidem perderet, si ad 
 praedicationem diuini nominis scribturarum testimonia non haberet. 
 Sed argutior diuini mysterii natura quam diabuli, quae, 
 ut quid deus in homine posset ostenderet, reseruari Hesdram 
 uoluit qui illa quae fuerant incensa rescribsit. Quae si uere 
 incensa et uere credimus fuisse rescribta, quamuis incensum 
 testamentum legatur in canone,

rescriptum ab Hesdra in canone 
 non legitur, tamen, quia post incensum testamentum reddi non 
 potuit nisi fuisset scribtum, recte illi libro fidem damus, qui 
 Hesdra auctore prolatus, etsi in canone non ponitur, ad elogium 
 redditi diuini testamenti digna rerum ueneratione retinetur; in 
 quo tamen legimus scriptum spiritum sanctum ab initio saeculi 
 et hominum et rerum gesta retinentem cor electi hominis intrasse 
 et, quod uix ad humanam memoriam scribti forma retineret, 
 ordine numero ratione repetita, cum per I diem loquens 
 et nocte non tacens scriberet, omnia quae gesta uidentur esse 
 uel legimus scribta ad humanam memoriam condidisse. In quo 
 libet exclamare: est! liceat! qualiter, rogo, pauca ex his legentes

 

 

 
 
 
 culpabiles sumus, cum magis ob hoc rei sumus, quod omnia 
 quae de deo sunt profetata non legimus? Non dubito autem 
 quemquam ex his qui calumnias potius quam fidem diligunt 
 esse dicturum: ultra nihil quaeras! sufficit te legere quod in 
 canone scribtum est. Cuius quidem uerbis facile ingenio humanae 
 naturae quae otium potius quam laborem requirit adsurgerem,

nisi me Lucae euangelistae testimonium perurgeret 
 dicentis in actibus apostolorum: addiscipuli pariter conferebant 
 inter se scribturas, si ita esset, quemadmodum 
 locutus fuerat ad eos Paulus, et ea quorum cognitionem uolo 
 testimonium prophetiae in canone accepisse cognosco. Quamuis 
 enim crimen sit apostolicis non credidisse sermonibus, non est 
 tamen damnabilis culpae firmamentum fidei scriptorum probatione 
 construere et nihil in quo nos infirmes redarguitio 
 diaboli faciat reseruare. Potuit enim sermo diuinus, quoniam 
 ipsius erat omne quod dixerat, I tamquam ab se loquens non 
 scribtum ab alio dicere, sed ex se ipse proferre; dicens autem 
 scribtum esse, necessario proponens nobis legendi sollicitudinem, 
 et suam de quo profetatum fuerat gloriam et illius qui profetauerat 
 debitam posteritati gratiam non omisit. Ego certe 
 inter utrosque utrisque debitor sum, ut et illum qui ad me-. 
 moriam diuinam profetauerit legam et deo credam. Quis enim 
 non delectetur Christum ante saecula non a paucis, sed ab 
 omnibus profetatum? aut quis diuinae magnitudinis et tam 
 incredibilis miraculi deum nasci- habere et uirginalem metram 
 in

ministerium diuini uerbi ad concipiendum uel parturiendum

 

 
 
 
 habitaculum corporis patuisse tam sterilis aestimator est, ut 
 putet non in omnem terram adque in omnem hominem diuini 
 sensus secreta clamasse, cum scribtum sit: omnis lingua confiteatur 
 quoniam dominus Iesus in gloriam dei patris? 
 
 Et ideo, quilibet ille sit qui haec neget, ego certe scio 
 quod eius pharisaei recipiet mercedem qui adueniente domino, 
 cum omnis turba cum apostolis iuncta clamaret: 
 \'osanna, osanna in caelis, benedictus qui uenit in nomine 
 domini\', corripi oportere eos dixit qui tam indubitanter 
 praesentis dei I glorias non tacebant. Sed uideat qui 
 huiusmodi est dixisse dominum: etiamsi isti tacuerint, 
 lapides clamabunt, et intellegat quoniam, si duritia petrarum 
 naturaliter praemortua ad dandum testimonium deo in 
 usum humani sermonis animatur, quomodo sanctorum lingua 
 praecluditur quae ad confitendum et suapte natura et diuina 
 gratia perurgetur? Si enim gentiles animae idolorum formis et 
 caerimoniis inpeditae auium praepetes transitus et dedita uentis 
 itinera pinnarum uelut ad praescientiam futuri prouentus loquuntur 
 et extarum uenas animatione terreni

spiritus palpitantes, 
 dum fidem daemonibus dant, moritura post momentum 
 animalium uiscera futura praenuntiare confirmant et de uita 
 mortuos rogant dicentes lapidi \'surge\' et ligno \'uigila,\' 
 sicque sacrilegium ab his studium dicitur, inperitia sapientia 
 nuncupatur nescientibus his non deo se sacrificare sed 
 daemoni: in quo si talibus apud se gloria est, quomodo nos 
 diuinas sanctorum respuimus profetationes et, dum oboedimus 
 uoluntatibus nostris, his qui deum profetauerint inuidemus 
 relinquentes apostolica praecepta dicentia: spiritus nolite 
 extinguere, I profetias nolite repudiare? Et ideo, quia

 

 
 
 
 ubi libertas ibi Christus, libet me unum clamare pro totis, 
 quia et ego spiritum domini habeo: cesset inuidia diaboli! ab 
 omnibus adnuntiatus est dominus, ab omnibus profetatus est Christus, 
 (ab) Adam Sed Noe Abraham Isaclacob et a ceteris qui 
 ab initio saeculi profetauerunt, et intrepidus dico quod 
 inuidet diabolus: uenturum in carne deum omnis homo sciuit, 
 non dicam hii quos in dispositione generationis suae in euangelio 
 deus posuit et diuinae naturae fidem et numerum canoni praestaturos. 
 Quod sicut scientibus et negantibus maior poena est,

sic et perfecta gloria est non solum corde credere, sed et 
 ore confessionis gloriam non negare, dicente Dauid: credidi, 
 propter quod locutus sum. In quo et apostolus Petrus 
 sciens conscientiam in libris canonicis numeri rationem et relaxans 
 legendi ea quae de Christo scripta sunt libertatem, cum 
 ad Colosenses epistulam daret, dixit: cum lecta fuerit apud 
 uos epistula haec, facite, ut et in Laodicensium eclesia 
 legatur, et eam quae Laodicensium est uos legatis. 
 Aut numquid damnabilis apud uos apostolus fuit, qui epistulam 
 quae in canone non erat discipulos suos legere I permisit aut 
 nobis maior cura pro Christo est sicque uoluntates uestras 
 agitis, ut iniustum iudicium etiam in ea quae ante uos sunt 
 decreta tendatis? Omnibus enim nobis qui deum Christum credimus 
 plenitudo fidei dies domini est et lex uitae apostolici 
 forma praecepti est, quoniam, si fides ex auditu, auditus 
 autem per fidem constat, qualiter nobis futurorum spes

 

 

 

 
 
 
 ponitur, si quae ante docentur scribta uel dicta de Christo et 
 in memoriam reseruata nec umquam ab apostolis repudiata 
 sed lecta, non solum respuantur a nobis, sed tamquam sacrilega 
 damnentur, cum in euangelio scribtum sit:

quicumque 
 fecerit in nomine meo uirtutem, non potest de me 
 male* loqui? In quo illud tamen non recuso nec respuo inperitis 
 haec non committenda auribus, ne, quia ab hereticis 
 pleraque falsata sunt, dum praetitulato nomine prophetarum 
 in uerbis sanctorum diuinum opus quaerunt, haereticae falsitatis 
 inruant foueam, dum apostolici sermonis non ad plenum 
 retinent disciplinam. Sed nec propter nequitias pessimorum 
 prophetia dam sanctorum est; nam in omnibus heresibus 
 cunet arum scribturarum interpraetatione peruersa infelicium 
 sectarum instituta de persuasione fecerunt omnesque se Christum 
 deum credere et Christianos esse confirmant. Nec ideo diuina 
 seribtura damnanda est aut repudianda fides Christi est aut 
 nomen refugiendum est Christianum, si, dum adserere sacrilegia 
 sua uolunt, catholici nominis audent usurpare consortium.

Si enim omnia quae legunt damnare uolumus, certe quae 
 etiam in canone sunt relata damnamus, unde melius est interpraetationem 
 funestam et institutionem sacrilegam quam scribturam 
 damnare diuinam, quoniam scribtum est: uobis datum 
 est scire mysterium regni dei, ceteris autem in parabolis 
 loquar, ut uidentes non uideant et audientes non 
 audiant. Mihi certe seruo domini consideranti haec unus hic 
 sensus est quoniam qui non amat Christum anathema 
 maranata.

Etsi ipsa natura nos docet inter inexploratas humanae 
 uitae conuersationes et indignas deo saeculi mensurabiles pugnas 
 nihil utilius esse homini quam per omnes dies ea quae 
 saeculi sunt amica respuere et diuinae institutionis praecepta 
 seruare, dicente apostolo: omnis amicitia mundi inimica 
 est dei, et iterum profeta dicente: non tardes conuerti 
 ad dominum et ne differas de die in die, tamen mortalium 
 sensuus rerum saecularium familiaritate captiui intra 
 humanae inbecilli clauduntur errorem et semper diuina 
 miseratio inter tot inconsulta naufragio uelut fine periclitantibus 
 statio et optabilis portus occurrit. Unicum diuinae 
 sententiae modum profeticis uocibus adpraehendens gloriosum 
 pascharum diem deus posuit, ut, quamuis per omnes 
 dies seruire sibi homines suos deus uellet, tamen, quia omnis 
 mundus in maligno positus est et dum nullus infinitis est 
 finis fixo in lubricis gressu modum non constituimus incertis,

in commemorationem inpensae pro nobis passionis exhortans uel 
 anniuersaria uice ad obaudiendum nos fidei cogeret, quos 
 omne quod uiuimus sibi soli debere meminisset, dicente apostolo: 
 siue mors siue uita siue praesentia siue futura, omnia 
 uestra sunt, uos autem Christi, Christus autem dei. 
 
 
 Et ideo, dilectissimi in deo, quia in hoc positi sumus, 
 ut sensuus uestros intra angustias humanae inbecillitatis obsessos 
 tamquam in nouam lucem religiosa docendi exhortatione 
 laxemus, neccessario inchoantibus in praeparationem susci-I 
 piendae paschae diebus quadragensimarum, sicut scribtum est, 
 tamquam boni procuratores multiformis gratiae dei 
 aliut ne fiat secundum imperium praecipimus, aliud secundum 
 ueniam depraecamur, quoniam in hoc tempore et 
 qui iam se a malis abstinet adsuescens bonis debet uelle 
 meliora et qui adhuc indisciplinato mundi errore constringitur 
 reuocari ab alienis uel solemnium dierum obseruatione suadetur, 
 ut adueniente pascha domini et qui fidelis est custodisse se 
 acceptam semel mandatorum fidem

gaudeat et paenitens salutem 
 repetat et catecuminus futurae remissionis confidentiam 
 non amittat, ut adinpleatur quod scribtum est: ecce dies 
 domini et salutare eius! aperite portas, ut intret populum 
 custodiens iustitiam et ueritatem, quia amplectentes 
 intellectum perceperunt pacem sperantes 
 in domino. Propter quod, dilectissimi, caelestis uocationis 
 participes castificate animas uestras deo et, sicut scribtum 
 est, abstinentes a corporalibus desideriis quae militant

 

 

 
 
 
 aduersus uos in mem uestris ieiunantes deo non in 
 turpibus lucris neque in incerto auaritiae aut in regis 
 et contentionibus ieiunetis, quoniam, etsi abstinentiam diliciarum 
 et occallationem corporis diuinum in his diebus opus 
 quaerit, tale tamen ieiunium non requirit, sed, sicud 
 scribtum est, castificati corpore et spiritu caritatem in 
 dilectione simplicem ex corde uero et diuites uos in 
 operibus bonis diuinis gloriis exhibete et, sicut profeta 
 ait, soluite omnem conligationem iniustitiae et respuite 
 oblegatio inpotentium commerciorum,

eripite iniuriam 
 accipientem, iudicate pupillum, iustificate uiduam, 
 demittite confractos in remissionem et omnem 
 conscribtionem iniquam disrumpite, frangite panem 
 uestrum esurientibus, aegenos et non habentes tectum 
 inducite in domos uestras; si uideritis nudos operite 
 et laborantes ne dispexeritis; sic enim scribtum est: si 
 dederis esurienti panem tuum ex animo et humiliatam 
 satiaueris animam, orietur in tenebris I lumen tuum 
 et erit deus tuus tecum et satiaberis omnibus bonis 
 in omnia quae desiderat anima tua. Considerate enim, 
 quid sit pascha domini, dicente apostolo: pascha nostrum 
 immolatus est Christus, ostendens rerum praesentium tolerantiam 
 ad praemium beatae inmortalitatis proficientem, in 
 quo uirginis partus et in adsumptionem corporis omnipotens

 

 
 
 
 deus pudorem humani exordii non recusans, dum multimoda 
 ueritatis in se sustinens argumenta humanae natiuitatis uitia 
 castigat,

conceptione partu uagitibus cunis omnes naturae 
 nostrae contumelias transcurrerit, ut, ueniens in carnem constitutionem 
 decreti anterioris euerteret (et) in patibulum gloriosae 
 crucis maledicta terrenae dominationis adfigens inmortalis ipse 
 neque morte uincendus pro morientum aeternitate moreretur. 
 Cum quo (si) alteri consepulti in mortem in baptismum 
 sumus, alteri ut commoriamur et consepeliamur optamus, sic 
 in diem paschae uenire debemus, ut, quia I contumelia illius 
 honor noster est, quadragenta dierum erimum domini in euuangelio 
 ieiunantis imitati ambulantes in carne non secundum 
 carnem uiuamus, ut, si uicti ad modicum sumus, tamen in 
 conpaginationem corporis Christi diuina praeceptorum luce reparemur, 
 quoniam tamquam misericordiam consecutus 
 ego consiliator, ego testis sum quod liberi a peccatis esse 
 non possumus, nisi remissione baptismatis et diuinae crucis 
 redemptione saluemur.

Hii sunt enim dies quos Moyses 
 quadragensimo nummero ieiunans ad accipiendam legem diuini 
 sermonis meruit eloquium, cum adnuntiatum pascha domini 
 mare timuit et potentissimum in terris aelementum cui 
 ipsa pro tempestate natura est diuisis aquis puluereum populo

 

 

 
 
 
 iter praestitit et contra solitos usuus saeculo datura miraculum 
 herbarum pastuus sterilis herena produxit. Hii sunt dies quos 
 Iesus Naue similiter in ieiuniis agens terram promissionis ingressus 
 cum induto fidei armis dei po stante in medio 
 aquarum arca domini plenus in omnes crepidines Iordanis siccum 
 populo iter praebuit et in priora decurrens uel in posteriora sua 
 reluens ne diuinae iussioni natura contrairet expauit. Hii sunt 
 dies quos adueniens in carnem deus post locuplitatum baptismatis 
 fontem constitutus in eremo ieiunans diebus et noctibus 
 uicit et temptatus a zabulo est nunc neccessitate ieiunii, nunc 
 ambitione mortalium, nunc timore; in quo et(si) temptari non 
 potuit deus,

tamen saluationis nostrae praeparans passionem 
 et adinplens in se pascharum decreta, non soluens, in eo quod 
 temptari uoluit quae in diebus hiis repudiari a nobis oporteret 
 ostendit, et quod illum temptanti diabolo respondisse ad fidem 
 legimus nos ad distructionem diabolicae temptationis utamur.

Profetici forma praecepti diuinis ad praedicandum gloriis 
 corporata etsi hospitio terreni tenetur habitaculi, tamen spiritus 
 dei luce conpleta ita prophetiae opera disponit, ut praesentia 
 deo tribuens credendi fidem hominibus insinuet et 
 per ea quae uidentur spiritalium intellectuum in 
 nobis gesta demonstret. Omnia enim quae uel facta uel 
 scribta sunt, ad correctionem labentium hominum et ad 
 credentium fidem dicta monstrantur, ut diuina lege proposita 
 et uni deo in

nobis potestate seruata rebus praetereuntibus 
 finis, peccantibus poena et mortalibus promittantur aeterna, 
 sicut scribtum est: caeli ipsi perient, tu autem permanebis 
 et omnis tamquam uestimentum ueterescit 
 et tamquam amictum plicabis illos, tu autem ipse es 
 et anni tui non deficient. Denique Moyses sanctus diuinis 
 edoctus uerbis et in opus euuangelicae dispositionis electus, 
 qui initio nascendi tale uenientis in carne meruit exordium,

 

 
 
 
 ut qui uitae eius insi tenderent ab his educationis blandimenta 
 sentiret et postea percusso Aegypto et dei populo 
 liberato signorum prior faceret exordium et consortio cum deo 
 iuncto diuinorum praeceptorum incrementis nutritus principium 
 daret canoni, cuius in se plenitudinem ad testimonium protulerat, 
 scribti uerbis scilicet edocens et opus uerbi factorum 
 operibus ostendens; sic denique et de eo scribtum est: et 
 locutus est dominus ad Moysen facies ad faciem tamquam 
 qui loquitur ad amicum suum.

Uidens ergo futura 
 haereticorum dogmata et diuersa ingenia disputantum, quod 
 alii amant non factum sed perpetuum fuisse mundum et ideo 
 cuius non sit initium futurum semper aeternum, alii sibimet 
 ipsi. in uoluptatibus blandientes, dum omne quod peccant non 
 sibi sed malitiae diaboli uolunt inputare uel saeculi, cum 
 scribtum sit: Efrem ipse sibi posuit scandalum amans 
 Channaneos et alibi apostolo dicente: unde bella, unde 
 rixae j in uobis? nonne de uoluntatibus uestris?, sic 
 mundi per haec accusantes naturam, propter quod hoc malum 
 iudicant, nihil in his quae apparent deum fecisse confirmant 
 et corporalibus concupiscentiis delectantes facturam corporis 
 sui adsignantes diabolo putant se nescire quae faciunt et quae 
 in corporibus suis peccant diuinae dispositionis sollicitudine non 
 teneri, cum scribtum sit: corpus quod corrumpitur adgrauat 
 animam et deprimit terrena inhabitatio sensum 
 multa cogitantem,

alii Solem et Lunam luminaria ad 
 ministerium hominum constituta aestimantes deos principatibus 
 mundi aelementorum tribuunt potestatem, cum scribtum sit:

 

 
 
 
 quid lucidius sole? et hic deficiet, et alibi: qui aduocat 
 aquam maris et spargit eam super faciem totius terrae; 
 dominus deus omnipotens nomen est ei, — sed hii omnes, 
 dilectissimi fratres, ignorantiae tenebris inuoluti dubios euertunt 
 et consentientes ad perditionis suae pericla deducunt. 1 
 Hii sunt enim, sicut scribtum est, nubes sine aqua quae 
 a uentis circumferuntur, arbores autumni sine fructibus 
 mortuae et exstirpatae et fluctus faeroces maris 
 spumantes suas turpitudines, sidera fallacia quibus 
 tempestas et caligo tenebrarum reseruatasunt; quorum 
 iudicium olim uix sufficit et perditio eis non indormiet. 
 Nescientes enim omne hoc quod uidetur proposito per deum 
 fine periturum et ideo inluminatas fuisse tenebras et facturae 
 inuentam esse naturam,

ut diuisa temporum numeris et dierum 
 habitaculum praestarent homini laboranti in opus Christi nec 
 constitutum diuinae uoluntatis excederet, qui ad praebendum 
 nostri ministerium diuina instituta seruare uoluisset; sic enim 
 scribtum est de hiis: pater uester diabolus ab initio 
 mendax fuit, et necesse est, cuius initium mendacii natura 
 dedit, uiam ueritatis tenere non possit. Propter quod uos 
 hortor et moneo, ut qui baptizati in Christo I Christum 
 induistis reiectis saeculi tenebris tamquam in die 
 honeste ambuletis et, sicut apostolus ait, nemo uos depraedetur 
 secundum philosophiam mundi huius et non 
 secundum Christum; sapientia enim huius mundi stultitia 
 est apud deum et quae uidentur mortalia sunt;

 

 
 
 
 nam quae non uidentur aeterna. Animaduertentes enim 
 sensum lectae lectionis dicentis: in principio fecit deus 
 caelum et terram, scitote omnia deum fecisse quae facta 
 sunt et conpactis inter

se aelementis solidatam caeli extendisse 
 naturam sicque usu aeris uentorum potestatibus dato 
 quadripertita temporum uice anni cursus et stellarum constitutas 
 dispositiones. Cum enim uerbum diuinae uirtutis apparuit 
 dicens: fiat lux, uniuersa quae erant intenebrata patuerunt 
 et nocte uesperis ab splendore lucis diuisa, singulis quibusque 
 rebus in locum dispositi ordinis segregatis, terra solidata est, 
 ut alterutro aelementorum ministerio praecurrente par temporum 
 uice usum dispositi operis spiritu uitae animata proferret, 
 non quod terra uel caelum aut datis ex cognatis 
 aelementis terrigenis principatibus spiritus propriae potestatis 
 aliquid acceperit, sed ut rerum materia praeparata sermo diuinus 
 facturae opus intrans sapientium praeceptorum instituta 
 conpleret, tenens forum saeculi in habitaculum hominum constitutum. 
 Denique his omnibus quae conuersatio mundi possidet 
 secundum genus suum factis hominem

ad imaginem et 
 similitudinem suam deus fecit acceptoque limo terreni 
 habitaculi nostrum corpus animauit, ut domino rerum omnium 
 homine praeposito in eo sabbatum idest requiem suam poneret, 
 ubi imaginem suam et similitudinem corporasset, ac 
 post traduce natura hospitium corporale homo ex homine praesumens 
 caro nasceretur ex carne, in quo constitutis nobis et 
 diuinorum mandatorum iussa sectantibus mundi opus et terrenae 
 materiae I naturam castificata caro uinceret, (et) homo ministerio 
 saeculi usus non concupiscentiae uoluntate deceptus haberet

 

 

 

 
 
 
 in se testimonium imaginis et similitudinis dei et clarificatus in 
 corpore templum fieret domini, ut sabbatizato in omnibus 
 mundo requiem, quam in se deo promiserat, praesentaret.-
 
 Denique ipse deus noster per omnem scribturam in se cuncta 
 disponens dici se omne quod dicitur uoluit, ut solus potens 
 saluare perdere in unoquoque opere nuncupati uerbi peccantibus

poenam et laborantibus in se gloriam non negaret, sicut scribtum 
 est: ecce pono in Sion lapidem summum angularem 
 electum et qui crediderit in eo non erubescet; uobis 
 autem hic honor credentibus; non credentibus uero 
 lapidem quem reprobauerunt aedificantes hic factus 
 est in capud anguli et lapis offensionis et petra scandali, 
 qui offendunt uerbo nec credunt, ut intellegatis, 
 qualiter unius rei nomen alteris in incrementum fidei esset, I 
 alteris in offensionem poena peccati. Ipse namque se intrantibus 
 ianuam, ipse in praeceptis dei ambulantibus uiam, ipse 
 sitientibus iustitiae fontem, ipse esurientibus panem, ipse 
 se uineam credentibus posuit in salutem, sicut scribtum est 
 in euuangelio: ego uitis, uos autem sarmenta, ut, qui omnia 
 in omnibus agnosceret, Christum nulli nomini uel potest-ati 
 parte concessa unum deum crederet, quem unum in omnibus 
 inueniret, sicut scribtum est:

ut in nomine Iesu omne 
 genu curuetur caelestium et terrestrium et inferorum 
 et omnis lingua confiteatur quoniam dominus Iesus 
 Christus in gloriam dei patris, sicut et ipse per profetam 
 ait: ego sum deus et ante me non fuit alius et 
 post me non erit similis mihi; ego deus et non est

 

 
 
 
 praeter me qui saluos faciat; item ibi: ego primus et 
 ego posthaec et praeter me non est deus; quis sicut 
 ego? item per Hieremiam: hic est deus noster et non 
 reputabitur alius I absque eum qui inuenit omnem 
 uiam sapientiae et dedit eam Iacob puero suo et 
 Istrahel dilecto suo; posthaec in terris uisus est 
 et cum hominibus conuersatus est. 
 
 Et ideo et uos, dilectissimi mihi, castificate animas uestras 
 ad obaudiendum fidei et exuentes a uobis ueterem 
 hominem cum omnibus actibus et concupiscentiis suis 
 induite in uobis nouum hominem et per intellectum spiritalium 
 uirtutum in opus lectae lectionis intrantes parate in uobis

caelum et terram domini, sicut scribtum est: caelum caeli 
 domino, et alibi domino dicente: estote mihi terra uoluntaria, 
 ut ignorantiae uespero dissoluto exclametur in uobis: 
 fiat flux, sicut scribtum est: inluminare, inluminare Hierusalem, 
 ac tenebra corruptibilis corporis castigata et diuini 
 spiritus in uobis luce composita appellemini dies domini. Qui 
 enim haec in operibus agit Christi, primum in agnitionem sui 
 diem conplens secundo in gradu positus recte omnium man-J 
 datorum discit firmamentum, ut illud quod in se fuerit sterile 
 uerbo domini fecundatum pluuia diuinae praedicationis excepta 
 in omnem gratiam catholicae professionis erudit sicque arans 
 in spe fidei suae fructus colligens, in gloriam perfectae

 

 

 
 
 
 septimanae et opus crescens, reformans in se eclesiam domini 
 per fidem Christi, sicut scribtum est: sapientia aedificauit 
 sibi domum et fundauit illam columnis septem; in quam 
 domum et uos tamquam lapides

uiui aedificamini in 
 domos spiritales, offerentes hostias inmaculatas acceptabiles 
 deo, tamquam renati non ex semine corruptibili 
 sed incorruptibili, uerbo dei uiui et permanentes 
 in aeternum, ut facti sabbatum domini et ab omnibus mundi 
 actibus feriati nihil debeatis saeculo, sed requiescatis in Christo.

Sufficiebat quidem credentibus dei sermo, qui apostolico 
 testimonio cum ipsa in nos ueritatis uirtute transfusus absolutionem 
 dicti in parabolis sermonis edocuit dicente Paulo: 
 pasca nostrum inmolatus est Christus; sed quia non 
 statim significatio uisibilium et efficientiam rerum et temporum 
 demonstrationem et dispositae in nos naturae intellegentiam 
 conpraehendit, licet conparatio terrenorum ad deum 
 nulla sit,

tamen, quia omnis scribtura interpraetationem 
 indiget et humanae intellegentiae infirmitas cogit rerum species 
 terrenarum tamquam superiorum indices quaerere, ut 
 uisibilium consuetudine familiariter admonente ad insolitos

 

 

 
 
 
 sensus religiosus (sensus) intellegentiae construatur, necessarium 
 est nobis propter uos humilitatem sermonis nostri in 
 ea quae inenarrabilia uidentur extendere, ut, cum uisibile quid 
 in lege dei ponitur, non id deus quod ponitur habeatur, sed, 
 quia ser omnis ex sensu est, secundum habitum neccessarii 
 sermonis, dum natura petitae rei agnoscitur, hoc quod 
 in nobis deus quaerit sensus sibi intellegens eloquatur. Hoc 
 enim primum intellegere uos oportet, quod omnis scribtura in 
 omne quod dicitur aut loquitur triformi intellectus opera diuisa 
 aut mundi in nobis opus destruens terrenae carnis in concupiscentiis 
 castigat habitaculum dicente profeta: castitas custodiet 
 et iustificabit cor,

aut diuinum animae genus 
 repetens ea quae in nobis dierum mensuum temporum uoluntatum 
 et idolicis terrenae natiuitatis uitiis districta uidentur 
 informat dicente apostolo: si spiritu, uiuimus, spiritu ambulemus, 
 aut certe deum in homine cottidianum sui testem 
 passum pro nobis et nostri iudicem monstrat, ut, quia nos diuinae 
 consortes esse uoluit naturae, ita nos corpore anima 
 et spiritu triformi praeceptorum obseruatione distringat, ut I 
 per legis umbram reformati in spiritu et desecandae carnis

 

 

 
 
 
 operibus inbuti sollemnia paschae caelestis intremus et excitati 
 ex morte, Christo pro nobis ex inmortalitate moriente, intellegamus 
 quod factus pro nobis omnia, dum in oblationes 
 suas dies menses formas pecorum, animalium naturas, differentias 
 arborum, fructus terrenorum seminum poscit, non quae sunt 
 aelementorum aut terrena desiderat, sed omnia sua esse 
 demonstrans castificationem terrenae carnis et spiritus,

propter 
 quod et ipse pro nobis passus in carne est, in triumfum peccati 
 operantis exposcit et per omnium rerum natura totum se 
 loquens non tam coli uult mundi instituta quam distrui, ut 
 manifestetur quod scribtum est: homo cum esset in honore, 
 non intellexit et adsimilatus est iumentis. Quamuis 
 enim diuini gratia sacramenti paschalis mysterii opus 
 dirigens et testamenti ueteris lege praemissa uelut futurum 
 salutis nostrae I iter construens uenientis in nouam lucem passuri 
 dei constituat ingressum et in praeparationem paschalis 
 diei occidi agnum postulet loquens Christum hocque pascha 
 domini, illud Christi inmolatio nuncupetur ac satis a se diuersum 
 sit pecus terrae et deus gloriae, quoniam quidem hoc 
 terrenum mortale deciduum et in usum formati saeculi praecepto 
 animae uiuentis animatum est, Christus autem origo 
 omnium totus in sese nec quod est aliunde praesumens sine 
 principio,

sine fine, quem si per uniuersa consideres, unum 
 inuenies in totis et facilius de eo sermo deficiet quam natura,

 

 

 
 
 
 quoniam quod semper est nec desistentis terminum in deo nec 
 inchoare coepit exhordium, sed omne hoc pro nobis uenturus 
 in carnem uel passus in carne est: intellegere nos deus uoluit 
 in nobis, ut, quia unus dicti auctor utriusque est et necesse est 
 diuinorum dictorum pacificam intellegentiam ita singulis quibusque 
 causarum generibus I aptari, ut consentiens testamentum 
 nouum ueteri, etsi utraque unum sunt, tamen, quia et ipsa institutione 
 legis et tempore diuisa putantur et nomine et in 
 uetere testamento oblatio pecorum et circumcisio carnis, in 
 nouo sola animi fides petitur, nos cognoscamus in nobis quod, 
 dum in utrisque testamentis corpore et spiritu, sicut fuit Christus 
 in carne, uelut in duobus perfectus homo quaeritur, uetus testamentum 
 castificandi corporis deo et nouum animae institutione

mancipatur et non dissentaneum sibi sed ratione diuisum 
 est, ut, sicut haec duo testamenta deus unus est, sic 
 in nobis perfectio boni gloria sit, si castificatio corporis fructu 
 diuinae excolitur uoluntatis, sicut apostolus ait: ecce transierunt 
 uetera et facta sunt omnia noua, et alibi ipse ait: 
 sicut portauimus imaginem eius qui de limo est, sic 
 portemus imaginem eius qui est de caelo. Denique in eo 
 testamento quod prius est, sicut lectio I praesens docet, ut 
 percusso Aegypto populus dei in laetitiam transferretur, ad 
 caelebrandum pascha formae pecorum, dies mensuum, tempus 
 petitur annorum; in eo autem quod nouum dicitur eiectis in 
 euuangelio pecoribus e templo et mundo in crucem fixo 
 ascendens pro nobis in patibulum Christus offertur illudque pascha

 

 
 
 
 domini uocatur, hoc nostrum, ut intellecta dispensatione sermonum 
 omne quod fit et factum est in salute hominum

intellegamus 
 ostensum, ut natura corporis quae per apostolum 
 figura mundi et uetus homo dicitur, etsi dei manu facta 
 est, tamen, quia terrenae natiuitati limi adpraehensione germana 
 est et diebus et temporibus annis mensibus omnibusque 
 quae sub sole sunt uitiorum diuisa naturis diuinum genus 
 hominum muscipulis terrenae habitationis hebetauit, dicente 
 profeta: corpus quod corrumpitur adgrauat ani 
 et deprimit terrena inhabitatio sensum multa cogitantem, 
 necessario castigata per legem ueteris testamenti et 
 oblata in tabernaculum dei nihil iam diebus et temporibus 
 debeat, sed sicut caro Christi consors uirginalis corporis facta 
 ante conspectum domini formam peccati in se operantis occidat 
 et sicut in crucem Christi uelut agnus perfectus masculus 
 inmaculatus cum uniuersa uitiorum abolitione moriatur, sicut 
 apostolus ait:

Christo adfixus sum cruci et uiuo iam 
 non ego, sed uiuit in me Christus. Qui enim haec intellegit, 
 confirmatus ad fidem et consepultus Christo in baptismum 
 per mortem, absolutus diebus temporibus mensibus 
 numerum dei meretur esse non saeculi et ea quae uiuunt terraena 
 despiciens ambulans in carne nec secundum carnem 
 militans pascha fit domini et regeneratus in nouo testamento 
 consimilatus corpori dei, ubi se in olochaustum obtulerit deo, tunc

 

 
 
 
 in eo quod patiebatur pascha suum Christum inmo;latum 
 esse cognoscit, dicente Paulo: si conplantati facti sumus 
 similitudini mortis eius, simul et resurrectionis erimus, 
 scientes hoc quia uetus homo noster simul cruci confixus 
 est, ut destruatur corpus peccati et ultra non 
 seruiamus peccato, et alibi ipse: quod enim mortuus 
 est peccato mortuus est semel, quod autem uiuit uiuit 
 deo. Denique deus noster adsumens carnem, formam in se dei 
 et hominis idest diuinae animae et terrenae carnis adsig,

dum aliud ex his peccati formam, aliud diuinam ostendit esse 
 naturam, illudque arma iniquitatis peccato, hoc iustitiae 
 arma demonstrat in salutem nostram uerbum caro factus, dum 
 inuisibilis cernitur, innascibilis nascitur, inconpraehensibilis 
 adtinetur, dum moritur homo resurgit ut deus et nunc tristem 
 sibi animam usque ad mortem quasi timens queritur, nunc 
 ultra humanam confidentiam sessurum se ad dei dexteram 
 profite[tur, nunc auferri si possibile sit calicem expetit passionis, 
 nunc confidenter tamquam acceptum de patre bibiturum 
 se eum esse contendit, nunc relictum se in passionibus a deo 
 tamquam homo queritur, nunc confitenti latroni tamquam deus 
 paradisum pollicetur; dum filius dicitur et Ioseph pater non 
 est, dum filius dicitur et Maria uirgo ante conceptum uirgo 
 concipiens et edita carne saeculo datura miraculum uirgo post 
 partum,

quoniam inter ista tam diuersa, tam dissona secundum 
 intellegentiam humanae creaturae non conueniret uirginitas 
 partitudini, aeternitati mors, adhortationi diffidentia, trepidatio

 

 

 
 
 
 libertati, dum aliud secundum spiritum promptum, aliud 
 secundum carne infirme demonstrat: sic se pro hominibus 
 patientem intellegi deum uoluit in carne, ut, si sensus quaeratur 
 in nobis: unus deus est, si sermo: unus est Christus, si opus: 
 unus Iesus, si natura quaeritur: I filius est, si principium quaeritur: 
 pater dicitur, si creatura: sapientia est, si ministerium: 
 angelus, si potestas: homo, si dignatio: filius hominis, si quod 
 factum est per illum: uita est, si quod extra illum: nihil, — 
 sic uniuersa disponens, ut, cum unus esset in totis unum in 
 se uolens hominem, aliud genus perfecti operis scrutator eius 
 habere non posset, nisi ut unum eum deum crederet, quem 
 omnipotentem in se quod est et quod dicitur inueniret. Nec 
 enim putetis pertinere ad contumeliam uerae diuinitatis,

si commendans 
 caritatem suam in nobis deus et infirmitates 
 nostras pro nobis portans sic terrenae natiuitatis oblationes 
 petit, ut in nullo se secundum mundi aelementa discernens, 
 in quantum terrenae mentis amplexu potestas aeternae infinitatis 
 excederet, conprobaret, sed ut per haec intellegens deum 
 fides constans captiosas mundi et inutiles respuat quaestiones 
 et pecca quod in nostro mortali corpore operatur 
 agnoscat et ipse se homo diuidens, deo in se cuncta monstrante,

 

 

 
 
 
 depraehendat, quid ad distruendum opus mundi castigato corpore 
 in crucem figi (oporteat), quid inmaculatum in se deo 
 tribui, quid, quia diuinum habitat in nobis, inpassibile seruari, 
 ut, sicut supra diximus, corpore anima et spiritu triformi 
 in deo opere perfecti adinpleamus quod scribtum est dicente 
 Paulo:

sicut exhibuistis membra uestra seruire inmunditiae ad iniquitatem, ita nunc exhibete membra uestra 
 seruire iustitiae in sanctificationem, quoniam stipendia 
 peccati mors est, gratia autem dei uita aeterna 
 in Christo Iesu domino nostro. 
 
 
 Et ideo intuentes in uobis omnia, quamuis dispensationem 
 mundialium rerum alterutro naturae suae motu speciosa conmendet 
 operatio, tamen, quia totius creaturae sensum longe necesse 
 est ad gloriam praecedat operator, scitote quia nihil in I 
 huiusmodi pro se deus aeguit, sed, quia homine decepto diuinorum 
 operum simplicem dispositionem loco tempore numero die 
 mense ratione diuisam daemoniaca idolorum natura confuderat, 
 dum incertorum deorum familias introducens incommunicabile 
 dei nomen diebus mensibus pecoribus uolucribus lignis et lapidibus 
 adscribit eratque tale fidei bellum, ut relicto tanti 
 muneris deo corporeas creaturae conspicabilesque formas in ae

terrenis et caelestibus adorarent, dicente de his apostolo: 
 euanuerunt in cogitationibus suis et obscuratum est insipiens 
 cor eorum et commutauerunt gloriam incorruptibilis 
 dei in similitudinem imaginis corruptibilis hominis 
 et uolucrum et quadripedum et serpentium, necessario 
 deus noster religiosae sententiae modum temperans, ut

 

 

 
 
 
 arduum diuinae intellegentiae iter uelut cliuo molliore leniret, 
 primum per I Moysen data lege, prohibens omne idolum quod 
 esset in caelo siue in terra siue in aquis, detestans militiam 
 principatum saeculi quae operatur in cogitationibus nociuis 
 et castificans in his opus carnis, ne quid homo extra unum deum 
 uelut deum uellet, praecepti fine conpescuit et, cum unumquid 
 in sacrificium peteret, occidi non pecorum sanguinem uoluit, 
 sed occidi in nobis ea quae uitiorum natura idolicis in carne 
 formis occupauerat, dicente de huiusmodi apostolo:

non quod 
 idolum sit aliquid, sed quae sacrificant daemoniis 
 sacrificant et non deo, ut his scilicet in homine correctis 
 post ipse bonorum natura facturam uelut perfecti hominis locum 
 uterum uirginalis carnis ingressus idolorum formis in pecoribus 
 occisis suum sanguinem in redemptionem humanae expiationis 
 offerret et conceptione partu uagitibus cunis omnes naturae 
 nostrae transcurrens contumelias mundo in cru fixo saluato 
 in se et per se sibi homine gauderet. Nam quod primus 
 mensis petitur in pascha, non ut adtendatur mensis, cuius 
 numerum constat cum saeculo numerabili esse periturum, sed 
 quia omnium creator in totis est, agnoscatur quod scribtum 
 est: primitiae omnium Christus, et de propiato inimici 
 transitu, ubi primus mensis ad inmolandum petitur, ibi, quia, 
 sicut scribtum est, numerus hominis numerus est bestiae,

opus mundi et na in nobis prima uincatur et deo potius 
 incipientes quam saeculo debere quod nascimur intellegamus

 

 

 
 
 
 hunc esse primum mensem et diem nostrum, non in quo apparemus 
 in saeculum, sed in quo deuicto Aegypto idest repudiato 
 mundo diuina in deum natiuitate reparamur. Adtendi 
 autem lunaris ideo cursus iubetur, non ut in eo obseruatio religionis 
 sit, sed, quia in ea quae uidentur omnis homo uincitur 
 et germana aelementis caro diebus et tem oblegata 
 rectores orbis terrarum deos aestimat, necessario aelementorum 
 circumscribta per deum numeri intellegatur natura et, quod 
 minuitur aut crescit, primum potestatis suae non esse credantur 
 quae uoluntarii operis non habent libertatem, post sapientiae 
 saecularis institutione reiecta corpore anima et spiritu in quibus 
 homo uincitur triformi decalogi in nobis lege reparata mensis 
 fiat domini et natiuitas tempore

circumscribta uincatur in 
 nobis, quoniam, sicut scribtum est, constitutis terminis gentium 
 secundum numeros angelorum, cum decada saeculi 
 uincitur, dominicae decadae mandata reparantur, et inde est, 
 quod in mysterio domini aut decimae fructuum petuntur in 
 lege aut in uincendo Aegypto ad praeparandum pascha mensis 
 decima postulatur, quoniam qui in tribus potens initium medietatem 
 et consummationem mundi in se operantis evice, non 
 ut oblegaretur tempore uenisse se, sed ut uinceret recognoscit et 
 credens aeternis intemporabilis factus intellegit quod omne quod 
 sol diei luna nocti minuitur aut crescit non inperium captiuitatis 
 nostrae, sed operabilis constitutio sit naturae, totumque 
 quod uiximus reuertentibus nobis ad genus nostrum uocabitur 
 pascha domini, non opus mundi, sicut scribtum est: ego creaui 
 omnem militiam caeli et non iussi, ut adoraretis ei. II

Quod autem agnus inmaculatus anniculus ex agnis et haedis 
 petitur adsumptus, ut, sicut scribtum est, imitantes opus 
 Christi malitia paruoli et inmaculati legem domini 
 inbuentes operemur et, dum homo deo redditur, totius mundi 
 in anno numero deuicto innumerabilis Christi natura teneatur 
 sicque ex agnis et haedis idest ex duobus in unum hominem 
 nouum corporis et spiritus castificatione suscepta pascha domini 
 et pascha nostrum hoc est Christus in homine et homo in.:. 
 inatur in Christo et adinpleatur quod scribtum est: qui sanctificat 
 et qui sanctificatur omnis ex uno. Quod autem 
 expiatio domus petitur, non domus manufactae, quae ipsa temporis 
 uetustate decidua est, emundatio postulatur, sed sicut 
 scribtum est: quae domus nos sumus, si usque ad finem 
 inculpata fidei uirtute nitamur, nec liminaria uel postes 
 lignis et lapidibus instructa occisi pecoris uult deus cruore contingi, 
 nec enim de talibus cura est deo,

sed dicente 
 Paulo: omnis uiri caput Christus, Christi autem caput 
 deus mysterium futuri baptismatis diuini sanguinis effusione 
 ditandum prophetat in nobis, ac, sicut iam alii cognouistis, alii 
 ut cognoscatis optatis, omnia [in] quae uidemus audimus oramus 
 aut loquimur uel in postibus aut in liminaribus animati corporis 
 data uult in introitum diuini sermonis aptari idest non in uagos 
 saeculi errores rapi, sed consignantibus j nobis in gloriam crucis 
 Christi uelut sanguine inmaculati agni diuinae passionis testificatione 
 signari, ut ambulantibus nobis in nouitate uitae et 
 non in uestustate litterae acceptum in uictoria a nobis 
 corpus non appelletur iam terra saeculi sed domus dei nec 
 fornicationis habitaculum sed imago corporis Christi.

 

 
 
 
 
 Propter quod et uos intellegentes quoniam lex spiritalis 
 est, nos autem carnales, uenumdati sub peccato,

castificate 
 animas uestras ad obaudiendum et offerte uos 
 tamquam spiritales hostias, acceptabile sacrificium placens 
 deo, et intellegentes praesentem lectionem non lumbos corporis 
 praecingatis, sed, sicut apostolus ait, praecincti lumbos 
 mentis uestrae sobrii in omnibus perfecte credite in 
 quo signati estis spiritu et uelut mundantes domum dignum 
 mandatis dei carnis uestrae habitaculum praeparate, ut delegatas 
 in pascha I domini uigilias imitantes conuersantes in 
 ignorantiae nocte peruigeletis ad deum et omne quod offertur 
 a uobis, priusquam dies domini mane ueniat, consummatis, 
 ac, si non statim possibile est consummare quod uultis, uicinum 
 proximum idest cohabitantem uobiscum intellegentes 
 spiritu in auxilium perficiendi operis aduocate, quoniam, sicut 
 Paulus ait, ipsius est et uelle et operari in nobis et perficere.

Et sicut praesens lectio ait dicente domino: et erit 
 in testimonio sanguis quem in postibus et liminaribus 
 posuistis; ego enim uidens sanguinem hunc protegam 
 uos nec erit plaga exterminii in uos, cum percutio terram 
 Aegypti, sic nos adueniente in iudicium domino ipso testimonium 
 reddente pro nobis et in cordibus nostris clamante: abba 
 pater non cum hoc mundo damnemur, sed signati frontibus 
 praetiosi sanguinis testimonio absoluamur in Christo. 
 
 Inter quae omnia, licet aper scribturae dei loquantur ad uos, 
 tamen, quia et ego testis uester habeor in Christo Iesu, consilium 
 do tamquam misericordiam consecutus a domino,

 

 
 
 
 ut exsuentes ueterem hominem cum omnibus actibus et 
 concupiscentiis suis facti pascha et in diebus septem, quibus 
 aut inchoatur mundus aut agitur aut finitur, sine fermento 
 idest sine uitio sinceres idest azymi et diebus saeculi nil 
 debentes, naturam in uobis dei custodientes et legem idest 
 carne domini uiuamus et sanguine,

ut, cum uenerit in iudicium 
 deus, sicut in apocalypsi legitis, non numerus bestiae nec 
 mesura saeculi simus, sed, in quibus etiam Iohannem fleuisse 
 legitis de signatis signaculis septem, uelut liber doctrinae 
 caelestis habeamur et inter duodecim milia signatorum 
 patriarcharum numeris mancipati non numerus bestiae 
 sed mensura hominis quod est angelus nuncupemur, adinpleto 
 quod dominus in euuangelio ait: I filii huius saeculi 
 nubunt et nubuntur, generant et generantur, filii autem 
 dei neque nubunt neque nubuntur neque generant neque 
 generantur, sed similes sunt angelis dei.

Dauid sanctus magisterium diuinae instituens eruditionis et 
 (in)dissolubilis uerbi in hominibus constituens fundamentum, 
 dum omne in se in quod electus fuerat exultat, primi psalmi 
 opus dirigens et diuinae naturae ostendit gloriam et uiuendi 
 omnibus posuit disciplinam dicens: beatus uir qui non abiit 
 in consilio inpiorum et in uia peccatorum non stetit 
 et in cathedra pestilentiae non sedit. Cui necessario 
 psalmo, quia primus est omni principium est, titulus in 
 superscribtione non ponitur, quoniam qui id quod primum fuit 
 nouit et ita non fecerit, possidentis peccati titulus non tenetur, 
 sicut scribtum est: quis enim uocat per se uocitum? et 
 alibi: iusto lex posita non est. Quod quamuis profeticus 
 sermo deo soli qui solus hoc potuit adsignet, tamen et nos ita 
 deo Christo seruire persuadit, ut peccatorum nube detersa 
 et Christi in nos natiuitate reparata,

si Christum omnium scimus 
 esse principium et hominem Christi agnoscamus habitaculum, 
 dignum tali habitatori domicilium praeparemus quod

 

 
 
 
 non ambitionis saecularis error inclinet aut concupiscentia deprauet 
 aut auaritia decoloret, sed quod perennis uitae splendore 
 ditatum et Christi dei templum et legis testamentum et saluatoris 
 dignum inuenietur habitaculum dicente Paulo: templum 
 dei estis et deus habitat in uobis, et alibi: scitote quia, 
 si I quis uiolauerit templum dei quod estis uos, disperdet 
 illum deus. Quod intellegentes scimus quoniam 
 templum dei sumus et deus habitat in nobis; maior metus 
 criminis est et euidentior poena peccati eundem cotidianum 
 testem habere quem iudicem illique debere mortem quem uitae 
 intellegimus auctorem. Omnes enim corpus Christi sumus et 
 membra ex parte; nam quod renascimur in salutem, misericordiae 
 est, non naturae,

ut, si natiuitate carnis adstricti et 
 mundialis mali uitiis obligati peccatorum uiam et consilia non 
 euasimus inpiorum uel baptizati in Christo Christum induentes, 
 ita perennis uitae sequamur heredem, ut nec cui 
 renuntiauimus inueniamur participes nec cui credimus infideles. 
 
 Et ideo profetici sermonis intellegentes eloquium estote tales, 
 quales uos pater deus fecit, estote tales, quales uos manus 
 patris instituit, quoniam imago et similitudo dei, quod estis 
 uos, corruptelae inlecebras I et blandimenta non quaerit, omneque 
 impiorum consilium et peccatorum uiae, cathedrae pestilentiae, 
 corruptae carnis astutia et polluti corporis officina, sicut 
 scribtum est: corpus quod corrumpitur adgrauat animam 
 et deprimit terrena inhabitatio sensum multa

 

 

 
 
 
 cogitantem. Haec est enim modulatio cupiditatis, irae ictus, pollicitatio 
 insanabilis, arma serpentis, calliditas inimici, adulatio 
 extrarii, subiugatio nostri, corruptela sui. Per hanc expugnator 
 inimicus

artes suas inserit et insidiis suis per occulta fallentibus 
 zabolus obrepit, dum percutit ut terreat uel dum blanditur 
 ut fallat. Sic denique apostolus Paulus, quid ipse uellet 
 ostendens et quid ne fieret repugnaret, dixit: uideo aliam 
 legem in membris meis repugnantem legi mentis meae 
 et captiuum ducentem me in lege peccati, et alibi: scio 
 quia non inhabitat in me, hoc est in carne mea, bonum; 
 nam mente seruio legi dei, carne autem legi peccati. 
 Sic et profeta de hoc loquens ait: in montem altum ascende, 
 qui euangelizas Sion; exalta uiribus uocem tuam qui 
 euangelizas Hierusalem; exalta, ne timeas; dic populo 
 huic \'omnis caro ut faenum et omnis gloria hominis 
 ut flos faeni; aruit faenum et flos decidit, uerbum 
 autem domini manet in aeternum.\' Et alibi ait: ego stabo 
 super speculationem meam, ut uideam et audiam, quis 
 loquatur in me et quid respondeam in accusatione 
 mea; et alibi:

audi, populus meus, qui beatificant UOS 
 seducunt uos et semitas pedum uestrorum conturbant. 
 Quorum si naturam intellegimus et uitiorum consortium non habemus, 
 necessario regnum quod caro et sanguis non percipiet, 
 consequimur. Sic denique Rebecca ad fidem mysterii 
 operantis electa duorum in utero suo populorum pugnas uidens

 

 
 
 
 Esau dolore partus sui edidit, qui primitiua sua perderet, et 
 Iacob protulit in salutem, quem Christus faceret heredem. In I 
 quo et uos, dilectissimi fratres, tamquam fideles serui et, sicut 
 scribtum est, fili dei et coheredes Christi operantes in testimonio 
 loquendorum castificate animas uestras ad obaudiendum 
 fidei nec configurantes uos ignorantes uitae 
 desideriis in quibus erubescitis stipendia uellitis accipere 
 peccati, sed iter psalmidici sermonis intrantes ambulate 
 in lege domini, ut tamquam lignum quod plantatum est 
 iuxta decursus aquarum diuinorum

sermonum fontibus inrigati 
 uirentis intellectus palmites proferatis maturos et permanentes 
 honestae uitae fructus, quos non corruptibilis habitaculi 
 uoluptarium tempus eduxit, sed quos diuini sermonis 
 eruditio fecundarit, ut non decidentibus foliis mandatorum 
 perpetua luce contecti peccatorum supplicia respuere et requiem 
 possimus habere iustorum per Iesum Christum.

\'Domine, quid multiplicati sunt qui tribulant me? 
 multi insurgunt aduersus me\' et reliqua. Licet psalmi titulus 
 gestorum ordinem teneat, cur Dauid sanctus animi a facie 
 Abessalon fili declinauerit, nobis tamen caelestia opera dicentibus 
 non rerum carnalium perscrutanda sunt, ut inuenta in 
 secretum inquisitionis indagine inuenti praemia operis adsequamur, 
 sicut scribtum est: quaerite, inquid, et inuenietis, pulsate 
 et aperietur uobis, et alibi: I omnia possibilia cre 
 denti. Acta itaque per speciem per fidem colligere debemus 
 et uisibilia opera inuisibili mentis indagare secreto. Omnia enim 
 in figura gesta apostolus adseuerat et nostri typum anteacta 
 monstrare, ut opus laboris per scientiam legis inluminet, 
 quos ignorantia tenebris ante uelabat, ut apostoli ad Efesios

 

 

 
 
 
 dictum est: eratis enim aliquando tenebrae, nunc autem 
 lux in domino; ut fili lucis ambulate. Agere ergo nos 
 oportet excubias,

qui iunctus est, qui si temporis mutatione 
 corrumpitur, sed in dies ille renouatur, ut non quae in oculos sed 
 quae in mentem ueniunt magnifica ducamus, non studentes corporalibus 
 sed spiritalibus, laborantes, ut apostolus Paulus, electum 
 uas Christi, gentium doctor, ponit et dicit: lex, inquid, 
 spiritalis est, ego uero carnalis, et beatissimus Petrus: 
 omnis, ait, profetia uel scribtura interpraetationem 
 indiget. Hinc nobis nocte ac die in dominica le meditatio, 
 hinc in eam, quantum meriti est, curiosae mentis intentio, 
 hinc nostri agnitio, hinc fiducia gloriandi repudiare quae 
 carnis sunt et elegere quae spiritus, argutiam cordis in agnitionem 
 ueritatis intendere, praeceptorum caelestium secreta cognoscere, 
 utilitati animae, dum tempus sufficit, prouidere. Unde 
 mihi, fratres, sacrae lectionis prouidentiam curiosius intuenti 
 non (in)merito per profetam ordo psalmorum digestus uidetur 
 nec incondite quae spiritus dei dictauit exposita,

cum rudem 
 hominis natiuitatem simplici innocentiae puritate formatam

 

 

 
 
 
 parem beatis, si in his maneat, ostendit dicens: beatus uir, 
 qui non abiit in consilio inpiorum et in uia peccatorum 
 non stetit; secundo incorporatum inuidiae uirus exspauit, cum 
 ait: quare fremuerunt gentes et populi meditati sunt 
 inania? hoc in tertio odium fili in patrem docet a nobis nasci, 
 quae nos persequantur ostendens. Tum et illud, I carissimi: 
 sensum legentis admonuit et sollicitam mentem ueri inquisitione 
 tardauit, cum in principiis posuit, quae regni sui fine 
 perpessus est, profetiam credo uitae hominis aptando et saecularis 
 mali circumscribendo naturam. Formae uel aetatis ignorantiae 
 iactata turbinibus peccatis acerba sunt, tranquillo aeui 
 fiunt scientiae emendatione matura, pro quibus idem praecatur: 
 peccata, inquid, iuuentutis meae et ignorantiae ne memineris, 
 deus;

et apostolus ad libertatem iustitiae nos excitans 
 peccati in nobis redarguens seruitutem sic ait: cum 
 enim serui essetis peccati, liberi fuistis a iustitia; 
 quem ergo fructum habuistis tunc in his in quibus 
 nunc erubescitis? Tertius enim hic psalmus est, utAbessa.lon 
 tertius filius inpius crudelis iniustus, qui occiso fratre ueniam 
 consecutus religiosum et indulgentissimum patrem bello persequi, 
 regno exuere, uita priuare conatus est. Quae omnia ad 
 nos formam arbitror esse referenda nobisque contraria, 
 quae a nobis generantur, existere. Hinc prima inlecebra nutrit

 

 
 
 
 reatum et apparentiae malum occasionem praestat inimico; 
 tum in decliue scelerum inpulsu uoluntatis urguetur et homo 
 idest filius perditionis ostenditur. Prima enim concupiscentiae 
 culpa est, secunda uoluntatis adiectio, tertia desiderati 
 operis inpletio. Quae e contrario in operibus bonis lectione 
 cognoui|| mus cognoui|| mus ||( cognoui|| mus mus cognoui|| mus ) ...

 

 .

. 
 
 ....... facere non posse monstraret, sicut profeta ait: quis 
 sapiens et percipiet haec et intelleget et sciet ea? quia 
 rectae sunt uiae domini et iusti ibunt in illas, inpii 
 autem languiscent in eis. Propter quod et uos induti fidei 
 armis castificate animas uestras ad obaudiendum per 
 spiritum et aedificantes uos in templum domini caritatem 
 in fraternitate simplicem in gloriam diuinae 
 dilectionis adhibete, quoniam sic scribtum est: omnis 
 caro ut faenum et omnis gloria hominis ut I flos faeni; 
 aruit faenum et flos decidit, uerbum autem domini 
 manet in aeternum, ut in euuangelio ait dominus: intrate 
 per angustum ostium, quia dico uobis multi quaerunt 
 introire et non poterunt. In quo non quod angustus sanctorum 
 constituatur ingressus, sed quia omnis amicitia mundi 
 inimica est dei et humana natura facilius oblectatione quam 
 labore suadetur, nos intellegamus quod, ubi rerum praesentium 
 uoluntas quaeritur, futurae uitae promissio non habetur.

Sic

 

 
 
 
 denique in euuangelio gratior est dracma pauperis; requietio 
 Abrahae sinus dicitur et Finees; inmisericordis diuitis gehennae 
 ignis habitaculum repperitur, non quod absolute diuitibus 
 poena ponatur et reuertendi ad dominum desperatio constituta locupletibus 
 sit, sed quia nihil in principiis statutum est nec ullus 
 per praerupta conscensus est, sicut apostolus ait: diuitibus 
 huius saeculi praecipe I non superbe sapere neque sperare 
 in incerto diuitiarum, sed diuites esse in operibus 
 bonis, ut, dum per elemosynas et bonam uitam tendendi ad 
 dominum iter facimus, tamquam subtractis paulatim gradibus ad 
 ea quae sunt summa ueniamus.

. 
 Profetici historia sermonis diuinis inbuta uerbis et pronuntiantis 
 tituli uelut propositi thematis gesta disponens non memoriam 
 mortalium temporum, quae conhiuentia humano sen- 5 
 sui fortuitis semper motibus in aliquid existunt, tamquam 
 ad doctrinam publicae opinionis eloquitur, sed referens gesta 
 regnorum, dum alter alium ut uincat inpugnat, hoc quod unicum 
 in nobis profetici operis munus est docet post euasio eorum 
 quae sunt in mundo in cupiditate perditae uitae inter tot bella 10 
 uitiorum conscientiam ab omni culpa liberam conseruare et sic 
 tanti muneris deum parentemque debere cognosci, ut, qui omne, 
 quod profeta in persecutione sustinuit et Christus deus in passionem 
 suam uicit, ad doctrinam nostram scribta esse 
 cognouerit, utili ac necessaria ad intellegendum mandatorum 15 
 uia nitens inter tot inexploratas humanae uitae molestias et

indignas 
 deo saeculi mensurabiles pugnas luricam iustitiae, confidentiae 
 galeam, scutum aequitatis et, sicut scribtum est, 
 gladium ex utraque parte acutum diuini oris adsumat et

 

 

 
 
 
 indutus fidei armis studio animi flagrantis (in)census disruptis 
 saeculi uinculis totum se diuinae unde profectus est 
 naturae e deo Christo, cuius similiter debitor et imagini testis 
 est, reddat intellegens quod inter diuinorum deambulacra uerborum 
 omnis scribtura homo I totus est, euuangelico sermone 
 testante omnem narrationem rerum in nobis fuisse conpletam, 
 sicut et Paulus ait: siue Paulus siue Apollo siue 
 Caefas siue mundus siue mors siue uita, omnia uestra 
 sunt, uos autem Christi, Christus autem dei; quoniam 
 in quorum exemplarium uiuentes in saeculo siue instituto bonae 
 indolis siue cupiditate uitae praeuaricantis intramus, eorum post 
 mortem siue in gloriam consortiis congregamur ...

Et ideo qui conuersus ad fidem Christi prima media postrema 
 omnia quae per dominum facta et quae post sunt futura cognouerit, 
 necessario temporaria de perpetuis, falsa de ueris et segregans 
 caduca de certis, ubi se di uinum genus uiderit, unum et 
 indifferentem sibi deum retinens in ea quae neque in exordio 
 neque fini obnoxiantur exultat; sed omne quod Dauid sanctus 
 inter incerta certaminum et alienigenorum excidia bellorum confidens 
 deo egit, non tamquam memoriale sae scribtum accipit, 
 sed quid in nobis partim nostro partim corporis metu 
 cotidianorum bella peccaminum et saecularium uarietas uoluntatum, 
 dum pro certis incerta sectamur et inter aliena contendimus, 
 ualeat recognoscit, dicente ipso Dauid in psalmis:

 

 
 
 
 domine, ab occultis meis libera me et ab alienis parce 
 seruo tuo, quoniam iniquitatem meam ego agnosco et 
 peccatum meum contra me est semper. Omnia enim,

quae uel gesta uel scribta sunt, ideo sic scribta sunt, 
 ut dei sensus uisibilibus inuisibilia demonstrans aptissimo 
 ad humanam intellegentiam sermone loqueretur omnisque 
 homo qui deum uellet, quidquid in electione populi patriae profetarum 
 loco tempore die mense oblectatione certamine acceptabile 
 in scribturis deo cerneret, si se per ea quae sunt per deum 
 prouisa disponens ad opinionem religiosae intellegentiae profecisset, 
 omne quod scribtum est de se I scribtum esse 
 cognosceret et ambulans in nouitate uitae, siue quid potestatibus 
 daretur aut regibus, unicum hoc profeticis uocibus 
 adpraehenderet quod quidquid amicum saeculo est Christo inuenitur 
 inimicum, dicente apostolo: omnis amicitia mundi 
 inimica est dei, et iterum: omnis concupiscentia carnis 
 et uoluntas oculorum et ambitio humanae uitae non 
 sunt de patre sed de hoc mundo sunt et mundus praeterit 
 et concupiscentia eius,

uerbum autem domini 
 manet in aeternum. Quamuis enim humani intellectus infirmitas 
 cogat profetici sermonis eloquia rerum species terrenarum 
 tamquam superiorum uirtutum indices quaerere, ut uisibilium 
 consuetudine familiariter admonente in insolitos sensus humanae 
 inbecillitatis angustias religiosa discendi exspectatione laxemus, 
 tamen ipsa natura nos docet quod haec sunt quae conuer.

 

 

 
 
 
 ad fidem aut pugnant aut dominantur in nobis tribulatione 
 formidinum seu adolatione felicium, (ut) quae distrucximus 
 instruentes ad ea quibus renuntiauimus reuertamur, quoniam 
 nihil interest diabolo, utrum metu malorum an persuasione 
 felicium alienatae a deo uitae peccati occasio et materia praestetur, 
 nisi quod iam in captiuitatibus nostris tolerabilior est 
 consuetudo miseriarum quam ruina felicium,

dicente de hoc : 
 profeta: audi me, populus meus, quoniam sicut exactores 
 uestri circumscribunt uos, ita et qui beatificant uos 
 seducunt uos, ut semitas pedum uestrorum conturbent. 
 
 
 Et ideo Dauid sanctus titulum psalmi in doctrinam conuersorum 
 positi post deuictas duas Syrias in exultationem 
 triumfantis inducit, ut, qui titulum psalmi in doctrinam positi 
 et gratulationem Dauid inter bella saluati in intellectum profetici 
 sermonis agnosce, diuinae intellegentiae opus moliens 
 et uoluntatum suarum in se uidens bella humanae inbecillitatis 
 respueret errores et duas Syrias hoc est duo peccaminum principia, 
 quod aliud animi aliud corporis officio datur saeculare 
 aliquid uelle uel facere, deuincens indutus, sicut scribtum 
 est, fidei armis uitiorum ageret triumphum et dedicatae in 
 Christo conuersationis inmarcescibilem coronam uelut quibusdam 
 uictricis militiae stipendiis mereretur,

quoniam haec : 
 perfecti boni gloria est, si, sicut scribtum est, castificatio 
 corporis pretio excolitur uoluntatis. Denique dum nullus aput 
 nos infinitis finis est et fixo in lubricum gressu modum non

 

 
 
 
 constituimus incertis, cotidianorum in nobis fieri bella certaminum 
 etiam apostolicis uocibus edocemur dicente ad nos Paulo: 
 caro concupiscit aduersus spiritum, spiritus autem aduersus 
 carnem; haec inuicem sibi altercantur, ut non 
 quae uolumus faciamus, et quia I humanae intellegentiae 
 sensus et ratio communium opinionum non statim apostolici 
 sermonis et caelestis consilii capax esset, insequenter apostolus 
 Paulus, cur peccantibus nobis deuicta uitiis caro et humanae 
 uitae ambitio subiaceret, ostendit dicens: non est uobis conluctatio 
 contra carnem et sanguinem, sed aduersus 
 principes et potestates mundi huius rectores harum 
 tenebrarum,

aduersus spiritalia nequitiae in caelestibus; 
 sicut et Iohannis ait: uidi tres spiritus inmundos 
 tamquam tres ranas exeuntes de ore pseudoprofetae 
 et de ore bestiae et hii sunt tres spiritus daemoniorum 
 qui procedunt ad conturbandos reges terrae, et iterum 
 ipse Dauid quid in nobis pugnaret ostendens ait: domine, 
 iniquitatem meam ego agnosco et delictum meum 
 contra me est semper, et apostolus de eo loquens ait: unde 
 bella, unde rixae in uobis? nonne de uoluntatibus ues-| 
 tris, quae militant in membris uestris? ut, qui diuinorum 
 praeceptorum in se opus uellet, uniuersa in se uitiorum bella 
 deuincens non solum carnis sed et cogitationum idest spiritalium 
 nequitiarum concupiscentiis abstineret et gentilium 
 daemonum in se ueneficia despiciens, cui tributa peccaminum, 
 cui stipendia uitiorum, cui timores formidinum, cui honores praetereuntium 
 dignitatum deditus saeculo homo deberet,

agnosceret

 

 

 
 
 
 et repudiatis omnibus quorum finis mors est et in quibus corripitur 
 edoctus, totum se debens deo, factus ipse quod psalmus 
 est in exultationem psalmidici sermonis intraret dicente Dauid: 
 deus, repulisti nos et distruxisti, iratus es et misertus 
 es nostri. In quo tamen sermone psalmi ultra naturalis intellegentiae 
 sensum mens ad deum conuersa prouehitur et unicuique 
 intellegenti se incorruptae beatitudinis per haec cam 
 aperitur. Libet enim hoc loco in tali sermone psalmi aduersus 
 diaboli insidiantis astutias libera saluati in Christo hominis 
 uoce clamare: ubi est, mors, aculeus tuus? ubi est, mors, 
 uictoria tua? ecce deus, dum corripit, diligit et erudit 
 potius peccati agnitione quam plectit, et, cum alia tua non sit 
 natura, nisi aut in peccati mala cogere aut post percussum 
 captum ueneno in ea quae ipse persuaseris perurguere, Christo 
 docente cognoscimus quod baptizati in Christo,

cum in his 
 quae sunt deo aliena distruimur, in ea quae sunt nobis propria 
 reformamur et quod usque ad finem peccantibus poena 
 est et conuersis nobis in redarguitione doctrina est, ipso Dauid 
 dicente: quis similis tibi, domine? quia ostendisti mihi 
 tribulationes et conuersum uiuificans docuisti me, et 
 iterum Eseias ait: domine, in utero accepimus et parturiuimus 
 spiritum salutis quem dedisti super terram. 
 In quo quamuis nos ipsi probemus in nobis, qualis esse I homo 
 debeat qui in nouam natiuitatem per fidem uiuens sensum 
 suum ad ea quae dei substantiae sunt digna moderetur, tamen, 
 ut scribturarum dispositio ad intellegentiam nostram factorum 
 exemplis tamquam incorruptis testimoniis uteretur et caritatem 
 dei commendans in nobis conpugnantes rerum mortalium in

 

 

 

 

 
 
 
 nobis opiniones facilius ostenderet, si dictus uerborum formis 
 et rerum parabolis adprobaret,

sic Rebecca, felicis mater uteri 
 et diuinae promissionis decreta parturiens, conluctantia inter se 
 mundi et dei in nobis opera demonstrans, dum pugnantiam 
 uiscerum inpatienter acciperet, in profetiam liberi doloris erupit 
 dicens: quo mihi ista, si sic sunt? Cui uox domini respondit 
 et docuit: duo populi sunt et duae gentes in utero tuo. 
 De quo et apostolus Paulus manifestans enarrans ait: uideo 
 aliam legem repugnantem in membris meis legi mentis 
 meae et captiuum ducentem me in I legem peccati, et, 
 ut in duabus gentibus et duobus populis, quid populus et gens 
 dei, quid uitiorum populus esset, ostenderet, ueterem a nobis 
 hominem exui cum omnibus actibus et concupiscentiis 
 suis et in nouum nos uoluit reformari dicens: sicut portauimus 
 imaginem eius qui est de limo, portemus imaginem 
 eius qui est de caelo, ut qui se diuinum genus 
 crederet ea quae sunt terrena despiciens sequens Christum in 
 caelestes se glorias consecraret.

Sic duo testamenta ad fidem 
 posita, unum seruitutis iugum soluens, aliut gratiae opus diuidens, 
 ueteris et noui nomen habuerunt, ut in utrisque unus 
 homo positus diuinae in se naturae et terrenae carnis opus 
 possidens, quia nulla societas luci cum tenebris, Christo 
 et Beliae est, id quod erat carnis disciplinae lege cohiberet 
 et se deo cuius imago et similitudo apparuit non negaret. Sic,

 

 
 
 
 intellege, ex alia parte maledic disciplina, ex alia benedictionum 
 gratia constituta est, ut, quamuis diuersae mansiones 
 sint apud deum nostrum omnesque uellit saluos 
 fieri et ad agnitionem ueritatis uenire, uestrum tamen 
 nullus ignoret quod inter duo regna, inter sinagogam satanae 
 et ecclesiam mandatorum dei, idest saeculi opera et dei 
 uerba, conuersatio uitae nostrae est et hoc quod dei est nostrum 
 dicitur,

illud uero quod saeculi est quia contrarium deo ideo 
 et a nobis inuenitur alienum, et illud renuntiamus, hoc credimus. 
 Sicque inter huiusmodi constitutis hinc diuinorum promissio 
 mandatorum, inde zabolicae temptationis instat intentio, hinc 
 fides Christi, inde saeculi perfidia persuadit, hinc pax patientia 
 longanimitas mansuetudo cetera quae huiusmodi 
 sunt, inde ira auaritiae germana, furnicatio amica tenebrarum, 
 ambitio fortunae suae nescia, diui infelicior cupiditate 
 custodia, furor inperitus deo, oblectatio uentris 
 et gutturis, gloria pudendorum, oculorum uoluntas 
 et zabolicae pompae uelut simplex in exspectaculorum deceptione 
 persuasio. In quae cum per diuersa homo rapitur, 
 uitae et mortis ante nos condicione proposita, tam diu 
 in nobis pugnas saeculi et bella nescimus, quamdiu conuersantes 
 in (deo), aliena redarguentes, domini uerba teneamus;

nam si 
 quod corripimur agnoscimus et quae sunt aduersa uincamus,

 

 

 
 
 
 necessario ambulantes in nouitate, sicut psalmi textus 
 ostendit, uino conpunctionis accepto arcum persequentis 
 zaboli et iacula uitamus, agnoscentes quia liberi a peccatis 
 esse non possumus, nisi remissione baptismatis et diuinae crucis 
 redemptione saluemur. In hac parte psalmidici sermonis, quos 
 fides constans ad studium ueritatis uocat, non tantum excipere 
 auditu, I sed introspicere sensu conuenit, qualiter ad omnem 
 se intellegentiae nostrae inbecillitatem psalmus adcommodet 
 et dispositione sermonis profetici operis modum temperans 
 arduum diuinae intellegentiae iter uelut cliuo molliens leniori 
 faciliori instituit ascensu, ut, quia conuersis ad fidem facilius 
 est peccatorum suorum mala nosse quam dispensationem diuinae 
 in se intellegere naturae promptiusque est homini peccatum 
 nolle quam uelle diuinum,

ita in psalmo aptissimus profectibus 
 legentium ordo succederet, ut reseruata in processu psalmi cognitione 
 sui deo, qui nisi per se cognitus non est, primum redarguitio 
 domini agnitio peccati diuino muneri faceret ingressum 
 et, ubi homo naturae suae locus factus quid deus uellet agnosceret, 
 sensatae historiae sermo sequeretur dicens: deus locutus 
 est in sancto suo, ut qui se sanctificasset deo, loquente in 
 se domino, deum loqui audiret in sanc et omne quod in 
 historiis sanctorum uirtus fecisse putabatur humana, naturae 
 suae legibus metiens inter diuinas professiones habitae de

 

 

 
 
 
 se protestationis expenderet, ut profeticus sermo semel loquens 
 et duo praedicans exultationem saluati hominis in Christo et 
 gloriam Christi in homine triumfantis uelut germanum insigne 
 circumferens ad doctrinam nostrae eruditionis aperiret, ut, dum 
 sanctorum gesta cognoscimus,

triumphum bonae uitae absoluta 
 dictorum dispensatione teneamus. Sicima namque, cuius 
 diuisio gaudium hominis et Christi est, alienigenarum terra 
 regionum est, ubi Iacob electi hominis filia praetereuntis iteneris 
 occansione correpta, dum oculorum uisibus capta aliena miratur, 
 et electi generis dignitatem et gloriam uirginitatis amisit, quae 
 in uindictam facinoris admissi punita diuiditur et ad testimonium 
 memoriae, ne quid tale dei populus in alienis in, subiugatur. 
 Efrem et Manasses duo Ioseph sancti filii sunt 
 quos subiugato sibi Aegypto in fecunditatem subolis tamquam 
 ad fructum perfectae meruit ueritatis. Galaad horum primitiua 
 possedit; ex Iuda, unde rex quaeritur, deus natus in carne 
 est, et quia Ruth Moabitidis perseuerantia fidei diuinum in conceptibus 
 genus meruit, Moab spei tabernaculum nuncupatur.

Idumea terra perfidiae est, ubi calciamentum diuini iteneris 
 extenditur. Allofili in absolutionem arcae domini deuicto 
 Dagon idolo diuinis apparatibus subiugantur. Per quae 
 uniuersa doctrinae nostrae ratio se tendens opus dei saluantis 
 in Christo et sanctificati hominis iter monstrat, quoniam Sicima 
 uincitur et tabernaculorum conuallia metiuntur, si credentibus 
 nobis nato per uirginem Christo et ea, quae corruptelae 
 causa exstitit, concupiscentiae carnalis natura uinca et

 

 . 
 
 
 redditum corpus non fornicationi sed domino, per immortalia 
 praeceptorum uerba diuisum, dignum tabernaculis Christi 
 et gloriis futurae resurrectionis habeatur. Sicque deuicto mundo 
 uelut subiugato Aegypto in Efrem et Manasse laborantibus 
 datur fructus nec alius nisi ex Iuda dux quaeritur, quando 
 Christi passione saluatis nihil aliud in ducatum, nisi quod deus 
 in carnem uenire uoluit,

inuenitur nec alia perseuerantibus 
 spes est, nisi ut circumuersura mundi idest perfidiae terra 
 uincatur, ut calciamento pedum domini hoc est euuangeliopacis 
 ostenso distruatur Dagon, opus saeculi, et absoluta testamenti 
 arca, quod nos sumus, Allofilorum aliena suadentium loquella 
 superetur, (ut), qui ea quae in regionibus posita, in locis 
 dicta, in regibus sunt praedicata cognouerit, uitiorum in se loca 
 regna regiones disciplinato opere deuin, etsi profetatum de 
 deo intellegat, sibi tamen uelut quoddam uitae exemplarium positum 
 recognoscat, quoniam ab initio usque ad finem uenientes 
 in hunc mundum sicut unitis malitiae uiis fallimur, ita unita 
 fide et correctione saluamur,

Sancte pater, omnipotens deus, qui multiformis gratiae tuae 
 templum et dispositae in te ecclesiae tabernaculum formans 
 inmensurabilis gloriae extendens mensuras Christo in te auctore 
 docuisti, ut in te uno et inuisibilitatis plenitudo, quod pater 
 filio, et uisibilitas agnoscentiae, quod filius patri in operatione 
 sancti spiritus deberet, ageretur, sic in te omni definitae rei 
 terminum et infinitorum receptaculum ponens, ut ex te uno 
 uenientibus I nobis unum profectum et reuertentibus ad te 
 unum aditum in ortum fili in te orientis aperires, et quamuis 
 ex diuersis uocationum uiis in tabernaculum tuum tenderent, 
 omnes tamen uno ingressu ad te Christi operantis intrarent, 
 ut, cui se ille clausisset, accessum ad te, quia patrem fili in 
 filio et filium patris in patre ignorauerat, non haberet. Tu 
 enim es deus, qui cum in omnibus originibus uirtutum 
 intra extraque et supereminens

et internus et circumfusus 
 et infusus in omnia unus deus crederis, inuisibilis in patre, 
 uisibilis in filio et unitus in opus duorum sanctus spiritus in- 
 20 ueniris, quia tu tibi ad id quod es auctor es et nihil extra

 

 
 
 
 te quod praestantius tibi uideatur ostendis, et quamuis mens 
 nostra inexplicabilis intellegentiae opus moliens intra humanae 
 inbecillitatis claudatur errore, unicum tamen de te religiosae 
 sententiae modum I profeticis uocibus adpraehendit, quod sic 
 te unum deum in omnibus nouimus, ut nullum non in te 
 neque ullum extra te locum et facti et operantis habeamus; 
 sicque cum habes adque haberis neque extra totum in aliquo 
 neque non in omnibus inueniris. In te enim et per te processuum 
 tota procuratio: tu animarum pater, tu frater filiis, tu 
 filius fratribus, tu electis amicus, tu propinquantibus proximus, 
 tu operatio spirituum,

tu principium archangelorum, tu angelorum 
 opus, tu uirtutificatio tota uirtutum es, per te disposita sunt 
 opera cunctorum, tu distincxisti singularum rerum partes et 
 inter se elementa conpingens disciplinati operis terminos conlocasti, 
 dans in eis spiritum uitae, ut, quae etsi ex se facere 
 nil possent, magnitudine tamen operantis animata ministerium 
 deligatae per te seruitutis inplerent. Et posthaec respiciens in 
 terram eduxisti animam uiuam; quae I etsi ex se ipsa non 
 esset, tamen, ne uacuus esset [et] sermo praecepti, ubi iussio 
 tua initium eorum quae non erant fuit, animatione praecepti 
 protulit terra quod ipsa non habuit. Et iussio tua in apparabilium 
 facta natura est, ut ex nihilo opus proferens primum 
 inconposita et intenebrata parerent, postea insensibilibus sensibilitatem, 
 tenebrosis uisum, brutis odoratum, sonum duris 
 et obduratis distribueres auditum,

ut ubique te praestans materiam 
 rerum, quam iussio protulerat informem, in usum operis

 

 
 
 
 tui sermo disponeret et unumquid uocans nomine suo, si 
 sublimaret erecta, diuexa uergeret, praessa plenaret, aperiret 
 campestria, siluarum tegeret occulta, tibi soli ad agnitionem 
 scientiae tuae factorum gloria tota concineret, cui etsi confiteri 
 in loquellam muta non possent, tamen dispositionibus rerum 
 loquens ratio omnipotentiae testimonium non negaret. I 
 In(?)............... 
 bulacra (?) statutum (?) qua . 
 commutationem tibi 
 dignam dabimus pro 
 animabus nostris, sancte 
 pater, omnipotens 
 deus, aut quid est homo 
 quod memor es 
 eius aut filius hominis 
 propter quod uisitas 
 eum, nisi quod in gloriam 
 tanti operis emissi 
 agnoscimus quia . 
 figmentum tuum su mus 
 in operibus bonis 
 quae praeparasti, ut 
 in illis ambulemus?

 

 

 
 
 
 Et ideo te sensus noster 
 loquitur et sermo, 
 quia per te inexterminabiles 
 facti, ubi simi ........