Accepi litteras tuas. intellego desiderantem te mei esse 
 et certe ita habeo, sentio enim, quantum praesentia eorum. 
 qui amanturoptabilis sit. et quia grauem tibi esse absentiam meam 
 scirem, ne me forte impium esse erga te existimares. qui tam diu 
 a te abessem, excusare tibi et profectionem meam et moras uolui. 
 ut intellegeres me non impie tibi, sed utiliter deesse.

namque 
 cum te, filia, ut unicam, ita, quantum a me est, et unanimem 
 habeam et uellem te pulcherrimam omnium et sanissimam uiuere, 
 (2) nuntiatum mihi est esse quendam iuuenem habentem

 
 
 
 margaritam et uestem inaestimabilis pretii, quam si quis ab eo 
 posset mereri, super humanas diuitias et salutem et diues et saluus 
 futurus esset. ad hunc ergo his auditis profectus sum.

Ad quem cum per multas et longas et difficiles uias uenissem, 
 uidens eum statim procidi. adest enim tam pulcher iuuenis, 
 ut ante conspectum eius nemo audeat consistere.

qui ubi procidisse 
 me uidit, interrogare me iussit, quid uellem et quid rogarem. et ego 
 respondi audisse me de ueste sua et margarita et uenisse et, si 
 eam mihi dignaretur praestare, esse mihi filiam, quam uehementer 
 diligerem, cui hanc uestem atque margaritam quaererem. et inter 
 haec prostratus in faciem fleo plurimum et noctibus ac diebus 
 gemescens rogo, uti audire dignaretur precem meam. ,

Post quae, quia bonus iuuenis et melius illo nihil est, ait mihi : 
 \'nosti hanc uestem atque hanc margaritam, quam a me lacrimans 
 rogas, uti eam filiae tuae concedam?\' et ego respondi illi: \'domine, 
 auditu cognoui de ipsis et fide credidi et scio, quia optimae sunt et

 
 
 
 salus uera est hac ueste uti et hac margarita ornari\'.

et statim ministris 
 suis praecepit, ut mihi et uestem hanc et margaritam ostenderent 
 et confestim itafit. hanc primum uestem uidi; uidifiliauidi, 
 quod eloqui non possum. numquid non sericum secundum subtilitatem 
 eius spartum erat? numquid candori eius niues comparatae 
 non nigrescebunt? numquid aurum iuxta fulgorem eius 
 non liuidatur? ipsi enim multicolor et nihil prorsus comparatum 
 ei poterat aequari.

post quam uidi margaritam, qua uisa statim 
 concidi; non enim potuerunt oculi mei sustinere tantum eius 
 colorem. nam nec caeli nec lucis nec maris nec terrae species 
 pulchritudini eius poterat comparari.

Et cum prostratus iacerem,ait mihi quidam de assistentibus: 
 \'uideo sollicitum et bonum patrem esse et hanc uestem atque hanc 
 margaritam ad filiam tuam desiderare, sed, ut magis desideres, ostendo 
 tibi, quid adhuc haec uestis atque margarita boni habeat.

uestis 
 haec numquam a tineis comeditur, non usu atteritur, non sorde

 
 
 
 inficitur, non ui scinditur, non damno amittitur, sed semper talis, 
 qualis est, permanet. margarita uero haec uirtutis eius est, ut, si quis 
 ca induitur, non aegrotet, non senescat, non moriatur. nihil omnino 
 in se habet, quod sit obnoxium corpori, sed utenti ea nihil accidit, quod

aut mortem afferat aut aetatem demutet aut impediat sanitatem\'. 
 quod ubi audiui, filia, exanimari magis desiderio margaritae 
 et uestis istius coepi et, sicut prostratus iacebam, indeficienti fletu 
 et intenta oratione iuuenem precari coepi dicens: \'domine sancte, 
 miserere preci meae et miserere sollicitudini uitae meae; si enim 
 hanc uestem mihi et margaritam non concedis, miser futurus sum: 
 filiam meam uiuentem perditurus sum. ego propter hanc margaritam 
 et uestem peregrinari uolo. scis, domine, quia tibi 
 non mentior\'.

Postquam uocem meam audiuit, iubet me leuare et ait mihi: 
 \'mouerunt me preces et lacrimae tuae et bene est, quod hoc credidisti. 
 et quia dixisti te pro hac margarita ipsam uitam tuam uelle 
 impendere, non possum eam tibi negare, sed scire debes propositum

 
 
 
 et uoluntatem meam.

uestis, quam ego dedero, talis est, ut, si quis 
 uoluerit ueste alia colorata et serica et aurata uti, hanc uestem meam 
 capere non possit. sed illi dabo eam, quae contenta sit serio 
 habitu et natiuis coloribus et insumptuoso textu uestiri, ita ut 
 propter consuetudinem purpuram perangustam uestis habeat, non 
 etiam purpura ipsa diffundatur in uestem.

margarita uero, quam 
 a me petis naturae eius est, ut habere eam nemo possit, qui margaritam 
 alteram habuerit, quia aliae margaritae aut de terra aut de 
 mari sunt, mea autem, ut ipse tu uides, speciosa et pretiosa est, incomparabilis 
 et caelestis est, non dignatur ibi esse, ubi aliae sunt. 
 non enim rebus meis conuenit cum rebus hominis, quia, qui ueste mea 
 et margarita utitur, in aeternum sanus est non febre exardescit, 
 non uulncri patet, non annis demutatur, non morte dissoluitur—,

 

 

 

 
 
 
 aequalis, aeternus. ego tamen hanc uestem et hanc margaritam 
 meam petenti tibi dabo, ut eam filiae tuae perferas. sed 
 prius scire debes, quid uelit filia tua. si se huius uestis et margaritae 
 meae dignam facit, id est, si uestes sericas et auratas et infectas 
 habere noluerit, si omnem margaritam alteram oderit, tunc 
 haec, quae me rogas, tibi praestabo.\'

Post quam uocem, filia, laetus exsurgo et secretum habens 
 hanc ad te epistolam feci, rogans te per multas lacrimas meas, 
 ut te huic uesti et margaritae reserues neque miserum senem tali 
 damno tuo facias, si hanc uestem et hanc margaritam non habueris. 
 testor autem tibi, filia, deum caeli et terrae, quia nihil hac margarita 
 atque hac ueste pretiosius est et tui iuris est, ut hanc habeas.

tu modo, quando tibi uestis alia offeratur uel infecta uel serica uel 
 deaurata, dicito ei, qui tibi offert: \'ego uestem alteram exspecto, 
 propter quam pater meus a me tam diu peregrinatur, quam 
 mihi quaerit, quam non possum habere, si hanc habuero. 
 sufficit mihi lana ouis meae, sufficit mihi color, quem 
 natura attulit, sufficit mihi textus insumptuosus. ceterum uestem 
 illam desidero, quae dicitur non absumi, non atteri, non scindi\'.

 

 
 
 
 at uero, si tibi margarita offeratur aut suspendenda collo 
 aut digito coaptanda, dices ita: \'non mihi impedimento sint istae 
 inutiles et sordidae margaritae; expecto illam pulcherrimam et 
 pretiosissimam et utilissimam — credo patri meo, quia et ille ei, qui 
 spopondit sibi, credidit —, propter quam mihi significauit se etiam 
 mori uelle. hanc exspecto, hanc desidero, quae mihi praestabit salutem 
 et aeternitatem\'.

Ero, filia, subueni sollicitudini meae et hanc epistolam meam 
 semper lege et huic te uesti et margaritae reserua. et ipsa tu mihi 
 nullum interrogans, qualibus potes, litteris rescribe, utrum te uesti 
 huic et margaritae reserues, ut sciam, quid iuueni illi respondeam, 
 et ut, si illam desideras, si expectas, laetus possim ad te reditum cogitare. 
 cum autem mihi rescripseris, tunc tibi et ego, quis sit hic iuuenis 
 et qualis sit et quid uelit et quid promittat et quid possit, indicabo.

interim tibi hymnum matutinum et serotinum misi, utmemor 
 mei semper esses. tu uero, si quid minus per aetatem hymnum et

 

 

 
 
 
 epistolam intellegis, interroga matrem tuam, quae optat, ut te 
 moribus suis genuerit deo. deus, qui te genuit, hic et in aeternum 
 te custodiat, opto, filia desiderantissima. Amen.

Lucis largitor splendide,

cuius sermonis lumine

post lapsa noctis tempora

dies refusus panditur,

Tu uerus mundi lucifer,

non is, qui parui sideris

uenturae lucis nuntius

angusto fulget lumine,

Sed toto sole clarior,

lux ipse totus et dies,

interna nostri pectoris-

illuminans praecordia.

Adesto rerum conditor,

paternae lucis gloria,

cuius amota gratia

nostra pauescunt corpora.

,Tuoque plena spiritu,

secum deum gestantia,.

ne rapientis perfidi

diris pateant fraudibus,

Ut inter actus saeculi,

uitae quos usus exigit,

omni carentes crimine

tuis uiuamus legibus.

Probrosas mentis castitas

carnis uincat libidines

sanctumque puri corporis

delubrum seruet spiritus.

Haec spes precantis animae,

haec sunt uotiua munera,

ut matutina nobis sit

lux. in noctis custodiam.

Gloria tibi domine,

gloria unigenito

cum spiritu paraclito

nunc et per omne saeculum. Amen.

Ad caeli clara non sum dignus sidera

leuare meos infelices oculos

graui depressus peccatorum pondere,

parce, redemptor!,

Bonum neglexi facere, quod debui,

probrosa gessi sine fine crimina,

scelus patraui nullo clausum termino,

subueni, Christe!

Cunctae, quae salso maris sunt in littore,

harenae mixtae purpuratis conculis,

non meis possunt coaequari uitiis,

fateor, malis.

Doleo multis peccatorum iaculis

confossus arcu, quae Uenus libidinis

intorsit lita spicula mortiferi

fellis abunda.

Effudit demon de faretra flammeas

sagittas, meum super uulnus uulnera

inflixit statim cupido turpissima

fronte rugosa.

Factus sum uilis cuncta super uilia,

uenit latenter gladio superbia,

cordis infixit mucronem sub medio

manu cruenta.

Genus serpentis adfuit inuidia

ueneni portans pocula pestiferi,

dedit in sitim, mortis auctor extitit

sordida lues.

Horrida uultu faculam discordia

igne succensam deferens sulphureo

medio meo posuit sub pectore,

coxit amare.

Inter has quoque pennas gerens plumeas

inanis cursim transuolauit gloria,

quae me uentosa nitebatur subito

fraude perire.

Kanendo uenit fistula ingluuies,

bona praesentis inrogabat temporis,

extendit uentrem, temulentum reddidit.

miscuit risus.

Lugere modo me permitte, domine,

mala, quae gessi reus ab infantia,

lacrimas mihi tua dona gratia

cordis ab imo.

Meis, ut puto, uitiis tartarea

tormenta multis non ualent sufficere.

nisi succurrat, Christe, tua pietas

misero mihi.

Nullum peccatum super terrae faciem

30 potest aut scelus inueniri quodpiam,

a quorum non sim inquinatus fecibus,

infelix ego.\'

Ortus, occasus, aquilo, septentrio,

caelum terraque, mare, fontes, flumina,

montes et colles, campi, mixta rosulis

lilia, flete!

Plangite mecum, astra rutilantia,

mecum mugite, bestiae siluicolae,

dicite: \'tu es miser, qui sub impio

crimine gemis\'.

Quis me de manu Cocyti flammiuomi

erui potest, nisi patris unica

proles, quae mundum pretioso sanguine,

iure redemit?

Redemptor mundi, unica spes omnium,

aequalis patri sanctoque spiritui,

trinus et unus deus inuisibilis,

mihi succurre!

- Si me subtili pensas sub libramine,

spes in me nulla remanet fiduciae,

sed rogo, tua me salua potentia,

filius dei.

Tolle peccatum, dilue facinora,

ablue sordes donoque carismatum

75 instaura meum clementer pectusculum

munere tuo.

Ueniam peto non meis de meritis

fisus, sed tua certus de clementia,

qui bona reis pietate solita

gratis impendis.

Xriste, te semper recta fide labiis

confessus corde credidi ortodoxo,

hereticorum dogma nefas respui

pectore puro.

Ymnum fideli modulando gutture,

Arrium sperno, latrantem Sabellium,

adsensi numquam grunnienti Simoni

fauce susurra.

Zelum pro Christi sum zelatus nomine,

me sancta mater lacte nam catholico

tempus per omne nutriuit ecclesia

ubere sacro.

Gloria sanctae trinitatis unicae

sit deo patri, genito, paraclito,

laus mea sonet in ore per saecula

domino semper.